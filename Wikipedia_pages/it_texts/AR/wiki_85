{"id": "2808168", "revid": "287204", "url": "https://it.wikipedia.org/wiki?curid=2808168", "title": "\u00c9ric Besson", "text": "Membro del Partito socialista dal 1993 al 2007, Sindaco di Donz\u00e8re (Dr\u00f4me) dal 1995, deputato della seconda circoscrizione della Dr\u00f4me dal 1997 al 2007 (con il PS solo fino al 21 febbraio 2007, poi \"sans \u00e9tiquette\").\nIl 21 febbraio 2007 si dimette dall'incarico di Segretario nazionale dell'economia del PS e si unisce ai sostenitori di Nicolas Sarkozy per le presidenziali del 2007, per coordinarne il polo di sinistra.\nIl 24 gennaio 2009 \u00e8 eletto segretario generale aggiunto dell'UMP, \u00e8 Ministro dell'immigrazione, dell'integrazione, dell'identit\u00e0 nazionale e dello sviluppo solidale del gouverno Fillon II dal 15 gennaio 2009."}
{"id": "2808169", "revid": "287204", "url": "https://it.wikipedia.org/wiki?curid=2808169", "title": "23325 Arroyo", "text": "23325 Arroyo \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3523673\u00a0UA e da un'eccentricit\u00e0 di 0,1261920, inclinata di 4,74160\u00b0 rispetto all'eclittica."}
{"id": "2808170", "revid": "287204", "url": "https://it.wikipedia.org/wiki?curid=2808170", "title": "23327 Luchernandez", "text": "23327 Luchernandez \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3368466\u00a0UA e da un'eccentricit\u00e0 di 0,1115418, inclinata di 5,75546\u00b0 rispetto all'eclittica."}
{"id": "2808173", "revid": "287204", "url": "https://it.wikipedia.org/wiki?curid=2808173", "title": "23329 Josevega", "text": "23329 Josevega \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3200236\u00a0UA e da un'eccentricit\u00e0 di 0,0497170, inclinata di 6,44421\u00b0 rispetto all'eclittica."}
{"id": "2808176", "revid": "287204", "url": "https://it.wikipedia.org/wiki?curid=2808176", "title": "23331 Halimzeidan", "text": "23331 Halimzeidan \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3719072\u00a0UA e da un'eccentricit\u00e0 di 0,1327045, inclinata di 7,06117\u00b0 rispetto all'eclittica."}
{"id": "2808177", "revid": "1573940", "url": "https://it.wikipedia.org/wiki?curid=2808177", "title": "Golshahr", "text": "Golshahr (farsi \u06af\u0644\u0634\u0647\u0631) \u00e8 una citt\u00e0 dello shahrest\u0101n di Golpayegan, circoscrizione Centrale, nella Provincia di Esfahan. "}
{"id": "2808181", "revid": "1543377", "url": "https://it.wikipedia.org/wiki?curid=2808181", "title": "Entelegynae", "text": "Entelegynae \u00e8 una sezione dell'infraordine dei ragni araneomorfi.\nIl nome deriva dal greco , \"entel\u00e8s\", cio\u00e8 \"completo, intero\", e , \"gyn\u00e8\", cio\u00e8 \"femmina\", ad indicare la completezza e l'integrit\u00e0 dell'apparato genitale femminile di questi ragni.\nCaratteristiche.\nGli appartenenti a questa sezione sono caratterizzati, per la quasi totalit\u00e0, dall'avere otto occhi e inoltre, presente in tutte le superfamiglie, un apparato genitale di forma piatta e completo in tutte le sue parti, a differenza dei ragni appartenenti alla sezione Haplogynae.\nVi sono, tuttavia, alcuni generi e specie che hanno solo sei occhi, come ad esempio il genere Lygromma (Prodidomidae, Gnaphosoidea).\nQuesta sezione risponde ad un tentativo di classificazione dei ragni araneomorfi in base alle caratteristiche del loro apparato genitale e contiene sia ragni provvisti di cribellum, sia ecribellati.\nTassonomia.\nAttualmente appartengono a questa sezione ben 19 superfamiglie e 5 famiglie:"}
{"id": "2808188", "revid": "712828", "url": "https://it.wikipedia.org/wiki?curid=2808188", "title": "Lisa Kirino", "text": ""}
{"id": "2808190", "revid": "599013", "url": "https://it.wikipedia.org/wiki?curid=2808190", "title": "Crying Lightning", "text": "Crying Lightning \u00e8 un brano musicale del gruppo indie rock inglese Arctic Monkeys, estratto come primo singolo dal loro terzo album in studio \"Humbug\".\nLa canzone \u00e8 stata eseguita per la prima volta il 6 luglio 2009 allo Zane Lowe's Show alla radio BBC e il giorno seguente era possibile comprarla in formato digitale su iTunes. Il vinile della canzone \u00e8 stato pubblicato il 17 agosto, una settimana prima dell'uscita dell'album.\nTracce CD.\n10\"\n7\""}
{"id": "2808197", "revid": "125224330", "url": "https://it.wikipedia.org/wiki?curid=2808197", "title": "I Feel Loved", "text": "I Feel Loved \u00e8 un brano musicale dei Depeche Mode pubblicato nel il 30 luglio del 2001 nel Regno Unito e il 30 luglio negli Stati Uniti come secondo singolo estratto da \"Exciter\".\nIl brano \u00e8 stato suonato solo nel \"The Exciter Tour\" ma non in tutte le date. Il lato b del singolo \u00e8 una cover di \"Dirt\" degli Stooges, successivamente inserita anche nella colonna sonora del film del 2002 \"Resident Evil\".\nVideo musicale.\nIl video della canzone \u00e8 stato girato a Chinatown a Los Angeles sotto la regia di John Hillcoat dove vede il gruppo suonare in un club con un pubblico in gran parte femminile; intanto in quel club entrano dei poliziotti con i loro pastori tedeschi.\nTracce.\nTesti e musiche di Martin Lee Gore, eccetto dove indicato."}
{"id": "2808201", "revid": "767487", "url": "https://it.wikipedia.org/wiki?curid=2808201", "title": "Guged", "text": "G\u016bged (farsi \u06af\u0648\u06af\u062f) \u00e8 una citt\u00e0 dello shahrest\u0101n di Golpayegan, circoscrizione Centrale, nella Provincia di Esfahan."}
{"id": "2808209", "revid": "547034", "url": "https://it.wikipedia.org/wiki?curid=2808209", "title": "Open GDF Suez 2010", "text": "L'Open GDF Suez 2010 \u00e8 stato un torneo di tennis giocato sul cemento indoor. \n\u00c8 stata la 18\u00aa edizione dell'Open GDF Suez (formalmente conosciuto come \"Open Gaz de France\") \nche fa parte della categoria Premier nell'ambito del WTA Tour 2010. \nSi \u00e8 giocato allo Stade Pierre de Coubertin di Parigi in Francia dall'8 al 14 febbraio 2010.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Elena Dement'eva ha battuto in finale Lucie \u0160af\u00e1\u0159ov\u00e1 6\u20137(5), 6\u20131, 6\u20134.\nDoppio.\n Iveta Bene\u0161ov\u00e1 / Barbora Z\u00e1hlavov\u00e1-Str\u00fdcov\u00e1 hanno battuto in finale Cara Black / Liezel Huber, w/o"}
{"id": "2808212", "revid": "287204", "url": "https://it.wikipedia.org/wiki?curid=2808212", "title": "Lingue bayono-awbono", "text": "Le lingue bayono-awbono sono una piccola famiglia di lingue papuasiche parlate da alcune centinaia di persone nella parte occidentale dell'isola di Papua.\nClassificazione.\nLa famiglie \u00e8 composta da due lingue:"}
{"id": "2808214", "revid": "380654", "url": "https://it.wikipedia.org/wiki?curid=2808214", "title": "Royal Rumble 2004", "text": "Royal Rumble 2004 \u00e8 stata la diciassettesima edizione dell'omonimo pay-per-view di wrestling prodotto annualmente dalla World Wrestling Entertainment. L'evento si \u00e8 svolto il 25 gennaio 2004 al Wachovia Center di Filadelfia (Pennsylvania).\nIl main event della serata \u00e8 stato il Royal Rumble match a 30 uomini, che ha visto la vittoria finale del canadese Chris Benoit, il quale era entrato per primo sul ring. Gli altri incontri principali dell'evento sono stati il Last Man Standing match valido per il World Heavyweight Championship tra Triple H e Shawn Michaels e il single match per il WWE Championship tra Brock Lesnar e Hardcore Holly.\nStoryline.\nNella puntata di \"SmackDown\" del 12 settembre 2002, Brock Lesnar sconfisse Hardcore Holly in un match non titolato in cui Lesnar lo infortun\u00f2 rompendogli realmente, ma per sbaglio, il collo a causa di una \"Powerbomb\" mal eseguita. Holly ritorn\u00f2 un anno dopo, alle Survivor Series, per vendicarsi di Lesnar. Nella puntata di \"SmackDown\" del 18 dicembre 2003, il General Manager di \"SmackDown\" Paul Heyman annunci\u00f2 un tag team match tra Holly e Shannon Moore contro A-Train e Matt Morgan in cui Holly, se avesse vinto, avrebbe potuto ottenere un match a sua scelta, ma se avesse perso, sarebbe stato costretto ad abbandonare la WWE. Holly e Moore vinsero ed il primo ottenne un match a sua scelta. Nella puntata di \"SmackDown\" del 22 gennaio, durante un Handicap match tra Lesnar, Big Show, Matt Morgan e Rhyno contro John Cena e Chris Benoit, Holly intervenne ed attacc\u00f2 Lesnar. Ci\u00f2 sanc\u00ec un match tra Lesnar ed Holly, valevole per il WWE Championship di Lesnar, per la Royal Rumble.\nAd Armageddon, Triple H sconfisse il campione Goldberg e Kane in un Triple Threat match, conquistando il World Heavyweight Championship. Nella puntata di \"Raw\" del 15 dicembre 2003, Shawn Michaels e Rob Van Dam sconfissero l'Evolution (Triple H, Ric Flair e Batista) in un 2-on-3 Handicap match grazie allo schienamento di Michaels ai danni di HHH. Con questo schienamento ai danni del campione, Michaels ottenne un match titolato contro Triple H che si sarebbe svolto nella puntata di \"Raw\" del 29 dicembre 2003. Tale match fin\u00ec in pareggio, in quanto, durante un doppio schienamento, le spalle di entrambi toccarono il tappeto del ring. Ovviamente, a causa del pareggio, Triple H mantenne il titolo dei pesi massimi. Nella puntata di \"Raw\" del 5 gennaio, l'autoproclamato \"Sceriffo\" di \"Raw\" Stone Cold Steve Austin annunci\u00f2 che Triple H avrebbe difeso il World Heavyweight Championship in un Last Man Standing match contro Michaels alla Royal Rumble.\nIl 16 novembre 2003, a Survivor Series, i Basham Brothers (Doug Basham e Danny Basham) sconfissero i Los Guerreros (Eddie Guerrero e Chavo Guerrero) per mantenere il WWE Tag Team Championship. Al termine del match, Eddie e Chavo iniziarono ad avere delle incomprensioni e Chavo incolp\u00f2 Eddie per la sconfitta appena subita. Nelle puntate di \"SmackDown\" del 20 e 27 novembre, Chavo fu attaccato dal World's Greatest Tag Team (Charlie Haas e Shelton Benjamin) e, al termine di entrambi gli assalti, Chavo diede ancora la colpa a Eddie per tutto ci\u00f2. Nella puntata di \"SmackDown\" dell'8 gennaio 2004, Eddie e Chavo furono sconfitti dai Basham Brothers in un match valevole per il WWE Tag Team Championship e, al termine dell'incontro, Chavo effettu\u00f2 un definitivo \"turn heel\" attaccando brutalmente Eddie. Nella puntata di \"SmackDown\" del 15 gennaio, il general manager Paul Heyman annunci\u00f2 che Eddie e Chavo si sarebbero affrontati alla Royal Rumble.\nEvento.\nMatch preliminari.\nL'evento di apr\u00ec con il Tables match per il World Tag Team Championship tra la coppia campione dell'Evolution (Batista e Ric Flair) contro quella sfidante dei Dudley Boyz (Bubba Ray Dudley e D-Von Dudley). Durante il match, Jonathan Coachman interfer\u00ec per distrarre Bubba Ray e D-Von. I Dudley Boyz provarono poi a eseguire un \"whassap headbutt\" su Coachman, ma Flair svent\u00f2 il tutto. Nel finale, D-Von colp\u00ec Flair con una \"clothesline\", ma Batista sorprese poi D-Von schiantandolo con una \"spinebuster\" attraverso di un tavolo per vincere il match e mantenere i titoli di coppia.\nIl secondo match fu quello valevole per il Cruiserweight Championship tra il campione Rey Mysterio e lo sfidante Jamie Noble (con Nidia). Durante le fasi finali del match, Nidia blocc\u00f2 le gambe di Noble pensando fossero quelle di Mysterio. Dato ci\u00f2, Mysterio ne approfitt\u00f2 per colpire Noble con la \"619\" e un \"Droppin' Da Dime\" per poi schienarlo e mantenere il titolo.\nIl match successivo fu tra Eddie Guerrero e Chavo Guerrero (con Chavo Guerrero Sr.). Durante il match, Guerrero Sr. interfer\u00ec attaccando svariate volte Eddie senza farsi vedere dall'arbitro. Nel finale, Eddie esegu\u00ec i \"Three Amigos\" su Chavo per poi colpirlo con la \"Frog Splash\" per schienarlo e vincere il match. Al termine dell'incontro, Eddie attacc\u00f2 brutalmente sia Chavo che Guerrero Sr.\nMatch principali.\nIl quarto match fu quello valevole per il WWE Championship tra il campione Brock Lesnar e lo sfidante Hardcore Holly. Prima dell'inizio del match, Holly attacc\u00f2 Lesnar all'esterno del ring per poi lanciarlo contro il paletto di sostegno del quadrato. Rientrati sul ring, Lesnar schiv\u00f2 un attacco aereo di Holly iniziando, cos\u00ec, a dominare l'incontro. Dopo aver subito una serie di \"suplex\", Holly colp\u00ec Lesnar con un \"dropkick\" per poi eseguire l\"'Alabama Slam\", ma il campione si liber\u00f2 al conto di due. Holly utilizz\u00f2 poi le corde del ring per rinchiudere Lesnar in una \"Full Nelson\", ma quest'ultimo usc\u00ec dalla presa colpendo Holly con un \"Hangman\". In seguito, Lesnar esegu\u00ec la \"F-5\" su Holly per poi schienarlo e mantenere il titolo.\nL'incontro che segu\u00ec fu il Last Man Standing match per il World Heavyweight Championship tra il campione Triple H e lo sfidante Shawn Michaels. Triple H domin\u00f2 le prime parti del match colpendo Michaels con un \"facebreaker knee smash\" per poi focalizzarsi sulla schiena di HBK. In seguito, Michaels riusc\u00ec a rinchiudere Triple H nella \"figure-four leglock\", ma il campione riusc\u00ec a liberarsi dalla presa. Successivamente, Triple H schiv\u00f2 un attacco in corsa di Michaels facendolo cadere all'esterno del ring. I due iniziarono a combattere fuori dal quadrato, dove Michaels salt\u00f2 utilizzando le corde del ring per tentare di gettarsi addosso a Triple H, ma quest'ultimo si spost\u00f2 e HBK fin\u00ec con lo schiantarsi attraverso il tavolo dei commentatori, mandandolo in frantumi. Michaels si rialz\u00f2 al conto di sette, ma fu sanguinante dalla fronte a causa dell'impatto subito contro il tavolo. Triple H rigett\u00f2 Michaels nel ring e continu\u00f2 ad infierire colpendolo con molteplici pugni al volto per poi eseguire una \"spinebuster\". HBK si rialz\u00f2 ancora una volta al conto di sette dell'arbitro e, dato ci\u00f2, Triple H scese dal ring per prendere una sedia d'acciaio, con la quale colp\u00ec Michaels alla schiena. Michaels si rialz\u00f2 aggrappandosi alle corde del quadrato dopo un conto di nove. Triple H tent\u00f2 di eseguire il \"Pedrigree\" sulla sedia ai danni di HBK, ma quest'ultimo contrattacc\u00f2 gettando The Game sopra la medesima sedia per poi catapultarlo contro il paletto di sostegno del ring. Michaels colp\u00ec poi Triple H al volto con la sedia causandogli l'apertura di una ferita alla fronte. HBK colp\u00ec poi The Game con un \"diving elbow drop\" per poi tentare di eseguire la \"Sweet Chin Music\", ma il campione evit\u00f2 il tutto colpendo Michaels con un \"low-blow\". Entrambi si rialzarono al conto di nove e Michaels rinchiuse Triple H in una \"sleeper hold\". The Game si rialz\u00f2 dopo un conto di nove ed effettu\u00f2 una \"DDT\" su HBK per poi colpirlo con il \"Pedigree\". Michaels si rialz\u00f2 incredibilmente al conto di nove dell'arbitro e sorprese Triple H con una fulminea \"Sweet Chin Music\", ma dopo l'esecuzione di essa, anche HBK si gett\u00f2 a terra esausto. Entrambi non riuscirono ad alzarsi al conto di dieci e, dunque, il match fin\u00ec con un pareggio. Dato ci\u00f2, Triple H mantenne il World Heavyweight Championship.\nPoco prima dell'inizio del Royal Rumble match, i due General Manager di \"Raw\" e \"SmackDown!\", rispettivamente Eric Bischoff e Paul Heyman, ebbero un'accesa discussione verbale, ma furono interrotti da \"Stone Cold\" Steve Austin che pun\u00ec entrambi con delle \"Stunner\".\nIl \"main event\" fu il Royal Rumble match. Il match inizi\u00f2 con Chris Benoit e l'Intercontinental Champion Randy Orton, i quali entrarono rispettivamente per primo e per secondo. Benoit e Orton combatterono tra di loro fino all'arrivo di Mark Henry (numero #3), che attacc\u00f2 poi entrambi. Il successivo entrante fu Tajiri (numero #4), che sal\u00ec sul ring per poi colpire Orton con un \"handspring back elbow\". In seguito, Orton lott\u00f2 contro Henry e Benoit lott\u00f2 contro Tajiri, finch\u00e9 non arriv\u00f2 Bradshaw (numero #5), il quale colp\u00ec Orton, Henry e Tajiri con la \"Clothesline from Hell\". Bradshaw tent\u00f2 di eseguire la \"Clothesline from Hell\" anche su Benoit, ma quest'ultimo rovesci\u00f2 la manovra nella \"Crippler Crossface\". Bradshaw riusc\u00ec a divincolarsi dalla presa sollevando Benoit per poi posizionarlo sull'apron ring. Tuttavia, Benoit salt\u00f2 sull'apron ring e scaravent\u00f2 Bradshaw oltre la terza corda, eliminandolo dal match. Successivamente, Rhyno (numero #6) entr\u00f2 sul ring per poi attaccare Orton e Benoit. Dopodich\u00e9, Tajiri utilizz\u00f2 le corde del ring per applicare la \"Tarantula\" su Henry, mentre Rhyno colp\u00ec Benoit con una \"spinebuster\" per poi tentare la \"Gore\". Benoit schiv\u00f2 la \"Gore\" di Rhyno e quest'ultimo fin\u00ec con il colpire ed eliminare Tajiri, che nel frattempo stava eseguendo la presa su Henry. Pochi secondi dopo, Benoit elimin\u00f2 Henry. I successivi entranti furono Matt Hardy (numero #7), Scott Steiner (numero #8), Matt Morgan (numero #9) e The Hurricane (numero #10). Dopo essere entrati, Morgan esegu\u00ec una \"sitout powerbomb\" su Benoit per poi colpire Hardy con un \"big boot\", mentre The Hurricane esegu\u00ec un \"diving crossbody\" su Hardy. The Hurricane inizi\u00f2 poi ad attaccare Morgan, ma quest'ultimo non si scompose ed elimin\u00f2 The Hurricane dopo averlo gettato oltre la terza corda con una \"powerslam\". Pi\u00f9 avanti, Benoit lott\u00f2 contro Rhyno, Steiner contro Orton e Hardy contro Morgan, finch\u00e9 non arriv\u00f2 Booker T (numero #11). Booker esegu\u00ec lo \"Scissors Kick\" su Orton per poi eliminare Steiner dal match. Il seguente entrante fu Kane (numero #12), che entr\u00f2 sul ring e si scontr\u00f2 con Morgan. Kane esegu\u00ec la \"Chokeslam\" su Morgan, Benoit, Orton e Booker per poi colpire Hardy e Rhyno rispettivamente con una \"sidewalk slam\" e con un \"big boot\". Pochi istanti dopo, nel momento in cui era previsto l'ingresso numero #13, suon\u00f2 il gong della musica d'entrata di The Undertaker. Kane, ricordando di averlo sepolto sotto terra a Survivor Series del 2003, inizi\u00f2 a preoccuparsi e inevitabilmente si distrasse facendosi, cos\u00ec, eliminare da Booker. Infuriato per essere stato eliminato, Kane colp\u00ec con una \"Chokeslam\" sulla rampa stage il vero partecipante numero #13, Spike Dudley, che non pot\u00e9 pi\u00f9 prendere parte al match. Nel momento dell'entrata di Rikishi (numero #14), Benoit elimin\u00f2 Rhyno dopo averlo gettato oltre la terza corda con un \"back body drop\". Rikishi attacc\u00f2 Hardy per poi eseguire lo \"Stink Face\" su Morgan. Pochi minuti dopo, fu il turno di Ren\u00e9 Dupr\u00e9e (numero #15), che posizion\u00f2 Hardy sull'apron ring e lo elimin\u00f2 dopo averlo colpito con un \"dropkick\". Tuttavia, dopo aver eliminato Hardy, Dupr\u00e9e venne eliminato da Rikishi dopo l'esecuzione di un \"Savate Kick\". Dopo l'entrata di A-Train (numero #16), Benoit elimin\u00f2 Morgan. Dopodich\u00e9, Orton incominci\u00f2 a dominare il match eliminando prima Rikishi e poi anche Booker dopo l'esecuzione di un \"back body drop\" oltre la terza corda. Intanto che Benoit lott\u00f2 contro A-Train, Shelton Benjamin (numero #17) entr\u00f2 sul ring. Pochi attimi dopo, Benoit elimin\u00f2 A-Train, mentre Benjamin prov\u00f2 a colpire Orton con un \"superkick\", per\u00f2 Orton schiv\u00f2 l'attacco ed elimin\u00f2 Benjamin. A questo punto del match, Benoit e Orton (i primi due entranti) furono gli unici a rimanere sul ring. In seguito, Ernest Miller (numero #18) arriv\u00f2 sul quadrato in compagnia del suo manager, Lamont. Invece che cogliere l'opportunit\u00e0 di eliminare gli esausti Orton e Benoit, Miller inizi\u00f2 a ballare seguendo il ritmo della sua musica d'entrata. Dato ci\u00f2, Benoit e Orton si ripresero ed interruppero il ballo di Miller e Lamont. Benoit gett\u00f2 Lamont (non partecipante al match) all'esterno del ring, mentre Orton elimin\u00f2 Miller dalla contesa. Dopo l'eliminazione di Miller, Orton e Benoit continuarono a scontrarsi. Successivamente, fu il turno di Kurt Angle (numero #19), che attacc\u00f2 Benoit. Il successivo entrante fu Rico (numero #20), il quale attacc\u00f2 Orton per poi colpirlo con un \"Roundhouse Kick\". Dopo che Benoit esegu\u00ec tre \"german suplex\" consecutivi su Angle, Orton colp\u00ec Rico con la \"RKO\" per poi eliminarlo dopo l'esecuzione di un \"back drop\". Per l'ingresso numero #21 era prevista la presenza di Test, ma al momento della sua entrata, fu trovato senza forza a terra nel \"backstage\". \"Stone Cold\" Steve Austin, dopo essersene accorto, ordin\u00f2 a un wrestler di sostituirlo. Questi si rivel\u00f2 essere Mick Foley, che si precipit\u00f2 sul ring ed elimin\u00f2 Orton, con il quale aveva un \"feud\" gi\u00e0 da qualche settimana, buttando fuori dal ring anche s\u00e9 stesso. Dopo le loro rispettive uscite dal Royal Rumble match, i due continuarono a picchiarsi fuori dal ring per diversi minuti, utilizzando anche sedie e scalini d'acciaio. I successivi entranti furono Christian (numero #22) e Nunzio (numero #23). Durante la sua entrata, Nunzio sub\u00ec la \"Mandible Claw\" di Foley, ma Orton attacc\u00f2 ancora Foley liberando, cos\u00ec, Nunzio dalla presa. Foley segu\u00ec poi Orton nel \"backstage\" dell'arena. Sul ring, Angle lott\u00f2 contro Christian e Benoit, mentre Nunzio si rifiut\u00f2 di entrare sul quadrato e decise, dunque, di sedersi a bordo ring. I seguenti entranti furono lo United States Champion Big Show (numero #24), Chris Jericho (numero #25) e Charlie Haas (numero #26). Dopo essere entrato, Haas venne attaccato da Jericho e Christian. Tuttavia, pochi istanti dopo, Jericho elimin\u00f2 Christian dal match. In seguito, Billy Gunn (numero #27) arriv\u00f2 sul ring ed esegu\u00ec il \"Fameasser\" sia su Angle che su Jericho per poi attaccare Big Show e Haas. Dopodich\u00e9, John Cena (numero #28) entr\u00f2, ma prima di salire sul ring, Cena prese Nunzio e lo gett\u00f2 all'interno del quadrato per poi attaccarlo. Big Show interruppe poi l'attacco di Cena nei confronti di Nunzio. Qualche minuto pi\u00f9 avanti, Rob Van Dam (numero #29) arriv\u00f2 sul ring ed inizi\u00f2 a dominare tutti partecipanti. Dopo l'entrata di Van Dam, Cena esegu\u00ec la \"F-U\" su Angle. L'ultimo entrante fu Goldberg (numero #30), che colp\u00ec con la \"Spear\" sia Big Show che Gunn per poi attaccare tutti gli altri. Nel momento in cui Goldberg elimin\u00f2 Haas dal match, Nunzio si aggrapp\u00f2 alla schiena di Goldberg per tentare di bloccarlo. Tuttavia, Goldberg colp\u00ec Nunzio con una violenta \"Spear\" per poi eliminare Gunn con una \"clothesline\" oltre la terza corda. Goldberg sollev\u00f2 poi Nunzio con una \"military press\" e lo gett\u00f2 oltre la terza corda del ring, eliminandolo. Mentre Goldberg stava per eseguire la \"Jackhammer\" su Big Show, il WWE Champion Brock Lesnar intervenne colpendo Goldberg con la \"F-5\". Questi si distrasse poi con Lesnar, non partecipante all'incontro, e venne eliminato da Angle. Dopo l'eliminazione di Goldberg, Benoit, Angle, Jericho, Cena e Van Dam si allearono per contrastare Big Show. Angle colp\u00ec Big Show con un \"chop block\" permettendo, cos\u00ec, a Van Dam di eseguire uno \"slingshot leg drop\" su Big Show per poi colpirlo con la \"Five Star Frog Splash\". In seguito, anche Jericho, Cena e Benoit colpirono Big Show rispettivamente con il \"Lionsault\", il \"Five Knuckle Shuffle\" e il \"diving headbutt\". Tutti e cinque provarono ad eliminare Big Show, ma quest'ultimo contrattacc\u00f2 ed elimin\u00f2 Cena. Van Dam tent\u00f2 poi di eseguire un \"monkey flip\" su Big Show all'angolo, ma il tentativo fall\u00ec e Big Show blocc\u00f2 Van Dam per poi lanciarlo oltre la terza corda, eliminandolo dal match. Gli ultimi quattro a rimanere sul ring furono, dunque, Big Show, Angle, Benoit e Jericho. In seguito, Big Show lanci\u00f2 Jericho verso l'esterno del ring, ma Y2J evit\u00f2 l'eliminazione aggrappandosi alle corde. Jericho atterr\u00f2 Big Show con un \"flying bulldog\" per poi rinchiuderlo nella \"Walls of Jericho\", ma Angle ruppe la presa attaccando Jericho. Big Show si rialz\u00f2 ed elimin\u00f2 Jericho gettandolo oltre la terza corda con la \"Chokeslam\". Rimasti in tre, Big Show esegu\u00ec la \"Chokeslam\" su Benoit per poi combattere contro Angle. Successivamente, Angle colp\u00ec con la \"Angle Slam\" sia Big Show che Benoit. Poco dopo, Big Show tent\u00f2 di colpire Angle con la \"Chokeslam,\" ma l'Olympic Hero rovesci\u00f2 la manovra nella \"Ankle Lock\". Essendo vicino alle corde, Big Show si aggrapp\u00f2 ad esse e le utilizz\u00f2 come leva per gettare Angle all'esterno del ring, eliminandolo. Visto che Big Show si trovava sull'apron ring, Benoit sal\u00ec sulla terza corda per poi colpire Big Show al collo con un \"flying forearm\", che fece rientrare Big Show all'interno del ring. Big Show tent\u00f2 poi di eseguire la \"Chokeslam\" su Benoit, ma quest'ultimo contrattacc\u00f2 intrappolando Big Show nella \"Crippler Crossface\". Nel finale, Big Show sollev\u00f2 Benoit, ma il Rabid Wolverine riusc\u00ec a posizionarsi sull'apron ring dopo aver applicato una \"headlock\" su Big Show. Avendo bloccato Big Show nella \"headlock\", Benoit fece leva con le corde per eliminare Big Show e vincere il Royal Rumble match. Con questa incredibile vittoria, Benoit divent\u00f2 il secondo wrestler della storia a vincere un Royal Rumble match entrando con il numero 1 (dopo Shawn Michaels nel 1995). Benoit fiss\u00f2 inoltre un tempo record di permanenza all'interno del ring di 61 minuti e 30 secondi, superando il record appartenente a Bob Backlund stabilito nella Royal Rumble 1993."}
{"id": "2808215", "revid": "149485", "url": "https://it.wikipedia.org/wiki?curid=2808215", "title": "Richard Sheldon", "text": "Biografia.\nFratello di Lewis Sheldon, Richard Sheldon ha partecipato alle Olimpiadi a Parigi nel 1900, vincendo la medaglia d'oro nel getto del peso con 14,10 metri, davanti al connazionale Josiah McCracken. Lo stesso giorno, il 15 luglio 1900, c'\u00e8 stata la gara nel lancio del disco, dove per\u00f2 riesce a piazzarsi solo terzo. A vincere fu l'ungherese Rudolf Bauer. La differenza tra il primo e il terzo posto era pochissima (36,04 e 34,60).\nDopo la carriera da atleta, si \u00e8 laureato alla Yale University. Inoltre ha lavorato per l'azienda automobilistica Cadillac."}
{"id": "2808216", "revid": "824274", "url": "https://it.wikipedia.org/wiki?curid=2808216", "title": "PTT Pattaya Open 2010", "text": "Il PTT Pattaya Open 2010 \u00e8 stato un torneo femminile di tennis giocato sul cemento.\n\u00c8 stata la 19\u00aa edizione del PTT Pattaya Open (formalmente conosciuto come \"Pattaya Women's Open\") \nche fa parte della categoria International nell'ambito del WTA Tour 2010.\nSi \u00e8 giocato al Dusit Thani Hotel di Pattaya in Thailandia dall'8 al 14 febbraio 2010.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Vera Zvonar\u00ebva ha battuto in finale Tamarine Tanasugarn 6\u20134, 6\u20134\nDoppio.\n Marina Erakovi\u0107 / Tamarine Tanasugarn hanno battuto in finale Anna \u010cakvetadze / Ksenija Pervak 7\u20135, 6\u20131"}
{"id": "2808218", "revid": "136801", "url": "https://it.wikipedia.org/wiki?curid=2808218", "title": "PTT Pattaya Open", "text": ""}
{"id": "2808219", "revid": "599", "url": "https://it.wikipedia.org/wiki?curid=2808219", "title": "Curva di Bowditch", "text": ""}
{"id": "2808223", "revid": "1543377", "url": "https://it.wikipedia.org/wiki?curid=2808223", "title": "Haplogynae", "text": "Haplogynae \u00e8 una sezione dell'infraordine di ragni araneomorfi.\nIl nome deriva dal greco , \"aplo\u00f2s\", cio\u00e8 \"semplice, non completo\", e , \"gyn\u00e8\", cio\u00e8 \"femmina\", ad indicare l'apparato genitale femminile piuttosto rudimentale di questi ragni.\nCaratteristiche.\nGli appartenenti a questa sezione sono caratterizzati dal non avere l'apparato genitale femminile non sclerotizzato e rudimentale, contrariamente agli appartenenti al taxon Entelegynae.\nInoltre la maggior parte delle specie di Haplogynae hanno sei occhi, in contrapposizione alla maggior parte dei ragni che ne possiede otto; alcuni generi della famiglia Caponiidae (Caponioidea) ne hanno quattro o addirittura solo due e il genere Tetrablemma (Tetrablemmidae, Caponioidea) ne possiede solo quattro. Fanno ancora eccezione i Plectreuridae (Pholcoidea) che di occhi ne hanno otto.\nQuesta sezione risponde ad un tentativo di classificazione dei ragni araneomorfi in base alle caratteristiche del loro apparato genitale. L'unica famiglia di questa sezione a possedere il cribellum \u00e8 la famiglia Filistatidae; tutte le altre sono ecribellate.\nTassonomia.\nSono considerate appartenenti a questa sezione 5 superfamiglie per complessive 16 famiglie:\n +----------------Filistatidae \n | Caponioidea: \n | +----------Caponiidae \n | +--| +-------Tetrablemmidae \n | | | | Dysderoidea:\n -| | +--| +--+-Orsolobidae \n | | +--| +-Oonopidae \n | | |----Dysderidae \n | | +----Segestriidae \n +--| \"Scytodoids\": \n | Pholcoidea: \n | +-----+----Pholcidae \n | | |--+-Diguetidae \n | | +-Plectreuridae \n +--| Leptonetoidea:\n | +--+----Ochyroceratidae \n | | |--+-Leptonetidae \n +--| +-Telemidae \n | Scytodoidea:\n | +----Sicariidae \n +--+-Scytodidae \n +-Drymusidae "}
{"id": "2808232", "revid": "1442080", "url": "https://it.wikipedia.org/wiki?curid=2808232", "title": "Alberto Chividini", "text": "Carriera.\nDurante la Copa Am\u00e9rica 1929 Chividini, con la maglia dell'Argentina, scese in campo in due occasioni: nella partita contro l'Uruguay e poi contro il Paraguay. L'anno seguente viene convocato per il Mondiale, in cui disput\u00f2 la sola partita contro il Messico, laureandosi vicecampione del mondo.\nTre anni dopo vince il campionato d'Argentina con la sua squadra di club, il San Lorenzo de Almagro."}
{"id": "2808234", "revid": "709565", "url": "https://it.wikipedia.org/wiki?curid=2808234", "title": "La stravagante famiglia Odd", "text": "La stravagante famiglia Odd (\"La Famille Ouf\") \u00e8 una serie d'animazione francese, prodotta nel 2004 dalla Timoon Animation, formata da 26 episodi da 24 minuti l'uno.\nI protagonisti del cartone, realizzato in grafica 3D, sono George e Linda e i loro due gemelli, Jules e Theo."}
{"id": "2808245", "revid": "767487", "url": "https://it.wikipedia.org/wiki?curid=2808245", "title": "Kostas Varnalis", "text": "Egli scrisse poemi, saggi di critica, opere di narrativa ed effettu\u00f2 traduzioni. Nel 1959 ottenne il Premio Lenin per la pace.\nBiografia.\nIl suo cognome \"Varnalis\" rivela che la sua famiglia era originaria di Varna in Bulgaria, citt\u00e0 dove viveva una folta colonia greca -ill cognome di suo padre era Boubous. Egli ricevette la sua educazione di base alla scuola normale di Zarifeia a Filippopoli. Con il sostegno del Metropolita d'Aghialos, Varnalis si trasfer\u00ec ad Atene per studiare filologia greca. Si laure\u00f2 nel 1908 e cominci\u00f2 la sua attivit\u00e0 di docente, inizialmente alla scuola normale greca di Burgas, in seguito in Grecia, insegnando tra l'altro all'Accademia Pedagogica Superiore di Atene. Nel 1919 si rec\u00f2 a Parigi come borsista per seguire corsi di filosofia, filologia e sociologia.\nFu allora che si avvicin\u00f2 al marxismo e al materialismo dialettico. In quegli anni mut\u00f2 il suo punto di vista sulla poesia sia a livello teorico che pratico. Per molti anni lavor\u00f2 come professore nelle scuole e come giornalista. Fu infatti collaboratore di numerose riviste ed enciclopedie tra cui la \"Grande Enciclopedia Greca\". Mor\u00ec ad Atene il 16 dicembre 1974.\nOpere.\nLe sue opere sono scritte in greco moderno, esse si caratterizzano per la fantasia lirica e la satira, con uno spiccato interesse per l'uomo moderno."}
{"id": "2808247", "revid": "767487", "url": "https://it.wikipedia.org/wiki?curid=2808247", "title": "Tosca (film 1918)", "text": "Tosca \u00e8 un film del 1918 diretto da Alfredo De Antoni."}
{"id": "2808250", "revid": "729019", "url": "https://it.wikipedia.org/wiki?curid=2808250", "title": "3\u00ba Corpo carri della Guardia", "text": "Il 3\u00ba Corpo corazzato della Guardia (in russo: 3-\u0439 \u0433\u0432\u0430\u0440\u0434\u0435\u0439\u0441\u043a\u0438\u0439 \u0442\u0430\u043d\u043a\u043e\u0432\u044b\u0439 \u043a\u043e\u0440\u043f\u0443\u0441, \"3-j gvardejskij tankovyj korpus\") era una formazione corazzata dell'Armata Rossa che partecip\u00f2 per oltre tre anni ad alcune delle pi\u00f9 grandi e importanti campagne della seconda guerra mondiale sul fronte orientale.\nL'unit\u00e0 corazzata era stata costituita fin dalla primavera 1942 con la denominazione di 7\u00ba Corpo corazzato; comandata dal generale Pavel Rotmistrov (uno dei pi\u00f9 abili ed esperti comandanti sovietici di truppe corazzate), la formazione corazzata ebbe un ruolo decisivo durante la battaglia di Stalingrado, bloccando nel dicembre 1942, la pericolosa controffensiva tedesca diretta a liberare le truppe della 6. Armee accerchiate e contrattaccando con successo verso l'importante centro di Kotel'nikovo (che venne liberato il 29 dicembre 1942).\nStalin e lo Stavka riconobbero il valore e i successi del 7\u00ba Corpo corazzato e lo stesso 29 dicembre lo onorarono della nuova prestigiosa denominazione di: \"3\u00ba Corpo corazzato della Guardia\" Kotel'nikovskij (\"di Kotel'nikovo\").\nIl corpo corazzato della Guardia (il terzo ad essere costituito nella storia della grande guerra patriottica) si sarebbe ancora distinto per slancio e combattivit\u00e0 (spesso inquadrato nella famosa 5. Armata corazzata della Guardia) fino al termine del conflitto in Europa nel maggio 1945.\nLe origini.\nIl 7\u00ba Corpo corazzato.\nIl 7\u00ba Corpo corazzato venne organizzato nell'aprile-maggio 1942 nelle retrovie del Fronte di Kalinin durante la convulsa e confusa ricostituzione delle forze meccanizzate dell'Armata Rossa in vista delle nuove operazioni della primavera-estate 1942. Subito dopo il pericoloso inizio della nuova offensiva tedesca (Operazione Blu), il 7\u00ba Corpo (equipaggiato con un misto di carri armati leggeri T-60, carri medi T-34 e un piccolo numero di carri pesanti KV-1) venne immediatamente dirottato a sud per essere assegnato, insieme al 2\u00ba e all'11\u00ba Corpo corazzato, alla nuova 5. Armata corazzata, e prese parte (a partire dal 5 luglio 1942) ai duri e sfortunati scontri contro le \"Panzer-Division\" in veloce avanzata su Vorone\u017e.\nImpegnati in modo scoordinato e bersagliati anche dalla Luftwaffe, i corpi sovietici vennero battuti con pesanti perdite e respinti; anche il 7\u00ba Corpo dovette ripiegare e alla fine del mese venne temporaneamente posto in riserva nel Fronte di Brjansk.\nDopo una breve riorganizzazione, il 7\u00ba Corpo venne precipitosamente trasferito a sud (1\u00aa Armata della Guardia) nella regione del Don e di Stalingrado per partecipare ai ripetuti tentativi sovietici di contrattaccare sui fianchi (regione dell'istmo Don-Volga) le forze tedesche della 6. Armee in avanzata verso il Volga. Durante l'intero mese di settembre 1942 si succedettero gli sconnessi e disordinati contrattacchi sovietici che fallirono rovinosamente con dure perdite di uomini e mezzi; anche il 7\u00ba Corpo non ottenne alcun successo e alla fine di ottobre dovette essere nuovamente ritirato e riorganizzato nel Distretto Militare del Volga.\nCompletamente riequipaggiato con 20 KV-1, 41 T-34 e 31 T-70, il 7\u00ba Corpo corazzato, comandato dall'abile maggior generale Pavel Rotmistrov, ritorn\u00f2 ancora in campo nel dicembre 1942 durante le grandi offensive invernali sovietiche iniziate con l'accerchiamento della VI Armata a Stalingrado. Dopo un primo riuscito intervento sul \u010cir (conquista della testa di ponte di Verchne Cirskaja e sconfitta della 11. Panzer-Division), la formazione venne aggregata alla 2. Armata della Guardia impegnata a contrastare e respingere il tentativo di controffensiva tedesco per liberare le truppe accerchiate (Operazione Tempesta Invernale).\nStoria.\nLa marcia verso Rostov.\nA partire dal 24 dicembre 1942, il 7\u00ba Corpo corazzato sferr\u00f2, in coordinamento con gli altri corpi meccanizzati della potente 2. Armata della Guardia, la controffensiva contro il raggruppamento del generale Hermann Hoth che aveva inutilmente tentato di sbloccare le forze tedesche accerchiate nella sacca di Stalingrado; in netta superiorit\u00e0 numerica le formazioni sovietiche respinsero duramente il nemico e manovrarono a tenaglia.\nIl 7\u00ba Corpo manovr\u00f2 con grande abilit\u00e0 (in questa campagna il generale Rotmistrov evidenzi\u00f2 per la prima volta le sue qualit\u00e0 di esperto e capace comandante di truppe corazzate) e conquist\u00f2, con una audace puntata in profondit\u00e0, l'importante centro strategico di Kotel'nikovo (il 29 dicembre 1942) influendo in modo decisivo sull'esito della battaglia.\nIl raggruppamento tedesco, molto provato dagli attacchi sovietici, dovette ripiegare lungo la riva meridionale del Don per cercare di proteggere gli accessi a Rostov e dovette abbandonare ogni tentativo di controffensiva, mentre i corpi meccanizzati della 2. Armata della Guardia proseguirono tenacemente l'offensiva (guidati dal 7\u00ba Corpo) per cercare di chiudere le vie di uscita per il Gruppo d'armate tedesco che era ancora fermo nel Caucaso.\nLo stesso 29 dicembre 1942, dopo la notizia della vittoriosa liberazione di Kotel'nikovo, Stalin e lo Stavka assegnarono la decorazione dell'Ordine di Suvorov al generale Rotmistrov per la sua efficace direzione delle operazioni, e onorarono il 7\u00ba Corpo corazzato della nuova denominazione onorifica di \"3\u00ba Corpo corazzato della Guardia \"Kotel'nikovskij\" \"; il quarto corpo meccanizzato dell'Armata Rossa ad ottenere questo prestigioso riconoscimento, dopo il 26\u00ba Corpo corazzato (l'8 dicembre), il 4\u00ba Corpo meccanizzato (il 18 dicembre) e il 24\u00ba Corpo corazzato (il 26 dicembre).\nDurante l'intero mese di gennaio 1943, il 3\u00ba Corpo corazzato della Guardia partecip\u00f2 ai duri e continui combattimenti a sud del Don insieme agli altri corpi meccanizzati sovietici (raggruppati in un nuovo gruppo mobile al comando del generale Rotmistrov) nel tentativo di irrompere rapidamente a Rostov e tagliare fuori l'intera massa di forze tedesche avventuratesi nel Caucaso. Nonostante gli incessanti sforzi, la missione non sarebbe stata completata: intralciati dal maltempo e soprattutto dalle abili manovre delle forze corazzate tedesche, il \"3\u00b0 della Guardia\" e gli altri gruppi sovietici vennero progressivamente rallentati e subirono dure perdite. Rostov sarebbe stata liberata solo il 14 febbraio 1943 e nel frattempo il raggruppamento tedesco del Caucaso aveva gi\u00e0 completato con successo la difficile e lunga ritirata.\nCompletamente esaurito il \"3\u00b0 della Guardia\" venne ora ritirato dalla prima linea dopo due mesi di battaglie e di avanzate invernali.\nNel mese di marzo sarebbe ancora brevemente intervenuto pi\u00f9 a nord in aiuto del Fronte di Vorone\u017e, attaccato e respinto dalla potente controffensiva del feldmaresciallo von Manstein; il corpo corazzato ottenne qualche successo ma senza riuscire ad impedire la caduta di Belgorod. Dopo quest'ultima battaglia della campagna invernale 1942-43, finalmente le operazioni belliche ebbero una pausa e anche il 3\u00b0 della Guardia pot\u00e9 passare in riserva per un periodo di riorganizzazione.\nLa liberazione dell'Ucraina e della Bielorussia.\nIl 3\u00ba Corpo corazzato della Guardia rimase in riserva dal marzo al luglio 1943, assegnato al Fronte della Steppa, il raggruppamento di forze di riserva costituito per contrastare una nuova offensiva estiva tedesca; durante la durissima battaglia di Kursk il corpo non venne impegnato direttamente, mentre prese parte con un ruolo importante alla successiva Quarta battaglia di Char'kov e alle successive offensive a oltranza dell'Armata Rossa in direzione del Dnepr.\nFino a ottobre 1943 combatt\u00e9 nei ranghi prima della 4. Armata della Guardia e poi della 38. Armata, distinguendosi per combattivit\u00e0 ma finendo per esaurire completamente le proprie forze; in dicembre venne quindi ritirato nel Distretto Militare di Mosca per essere nuovamente rioganizzato. In questa fase la formazione corazzata venne rafforzata con un terzo battaglione carri per ciascuna brigata e venne riequipaggiata con i potenti carriT-34/85 in grado di affrontare i Panther e i Tiger tedeschi.\nDopo un breve impiego nel settore nord del fronte orientale nel periodo febbraio-aprile 1944 durante la faticosa offensiva nel settore di Leningrado, il 3\u00ba Corpo corazzato della Guardia ebbe un ruolo di grande rilievo durante la successiva Operazione Bagration dell'estate 1944.\nInquadrato nella famosa 5. Armata corazzata della Guardia comandata dal suo vecchio comandante generale Rotmistrov, il corpo corazzato partecip\u00f2 alla impetuosa avanzata sovietica dopo il crollo dell'Heeresgruppe Mitte tedesco; combatt\u00e9 sulla Beresina e, pur subendo ancora dure perdite, prosegu\u00ec a nord di Minsk contrastato da alcuni reparti panzer tedeschi. Infine partecip\u00f2 insieme al resto della armata corazzata alla battaglia di Vilnius e alla difficile penetrazione fino al Mar Baltico, che ebbe successo in ottobre solo dopo un primo fallimento e a costo di gravi perdite.\nDopo queste aspre battaglie, che si prolungarono fino al dicembre 1944, il \"3\u00b0 della Guardia\" venne ritirato dalla 5. Armata corazzata della Guardia e, dopo essere stato ulteriormente rafforzato con un reggimento di semoventi pesanti ISU-122, venne trasferito al 2\u00b0 Fronte Bielorusso in vista dell'avanzata finale verso la Germania.\nLe battaglie finali.\nNelle battaglie finali del 1945 il 3\u00ba Corpo corazzato della Guardia (dotato di 258 mezzi corazzati - 195 T34/85 e 63 cannoni semoventi). ebbe ancora un ruolo importante nelle sanguinose e durissime battaglie in Prussia orientale (da gennaio ad aprile) di fronte alla accanita resistenza delle forze tedesche asserragliate in queste regioni.; mentre in aprile e maggio, infine la formazione corazzata prese parte alla battaglia finale di Berlino sempre assegnata al 2\u00b0 Fronte Bielorusso del maresciallo Konstantin Konstantinovi\u010d Rokossovskij e avanz\u00f2 ancora a nord della capitale tedesca terminando vittoriosamente la guerra nella regione dell'Elba.\nTra i corpi meccanizzati pi\u00f9 famosi della guerra, dopo la fine del conflitto il 3\u00ba Corpo corazzato della Guardia rimase attivo nell'Armata Rossa durante tutto il periodo della Guerra fredda, fino alla dissoluzione dell'Unione Sovietica nel 1991, trasformato in 3\u00aa Divisione corazzata della Guardia e assegnato alla 7. Armata corazzata di riserva schierata in Bielorussia.\nDopo la fine dell'Unione Sovietica la 3. Divisione corazzata della Guardia \u00e8 stata ridotta a unit\u00e0 quadro, facente parte delle nuove forze armate della Repubblica Bielorussa.\nOrdine di battaglia.\n1942: Vorone\u017e e Kotel'nikovo (7\u00ba Corpo corazzato)\n1943: Quarta battaglia di Char'kov (3\u00ba Corpo corazzato della Guardia)\n 1945: Prussia Orientale e Berlino (3\u00ba Corpo corazzato della Guardia)."}
{"id": "2808263", "revid": "46291", "url": "https://it.wikipedia.org/wiki?curid=2808263", "title": "Yucca thompsoniana", "text": "Yucca thompsoniana () \u00e8 una pianta della famiglia delle Asparagacee.\nEssa \u00e8 una delle piante ornamentali pi\u00f9 ricercate per i giardini, per la sua \"silhouette\" caratteristica dei deserti del nord America."}
{"id": "2808265", "revid": "1005847", "url": "https://it.wikipedia.org/wiki?curid=2808265", "title": "Marrara", "text": "Marrara \u00e8 una frazione di Ferrara di 751 abitanti, facente parte della Circoscrizione 2, il cui territorio dista da Ferrara 17\u00a0km e si sviluppa tra Monestirolo e Bova di Marrara lungo il Po di Primaro.\nSi hanno notizie di Marrara gi\u00e0 dal 1287 quando fu citata negli \"Statuta Ferrariae\". Gli edifici storici pi\u00f9 rilevanti sono la Chiesa parrocchiale del 1392, la Villa Antonelli edificata nel XVI secolo e l'Oratorio dello Spirito Santo del 1848.\nVi nacque nel 1863 l'architetto Adamo Boari.\nStoria.\nIl Territorio.\nAnticamente il territorio ferrarese era tutto diviso in Polesini (nell'uso padano il termine indica una terra racchiusa da due fiumi o rami dello stesso fiume) per il fatto che era circondato da numerose valli e fiumi, molti dei quali scorrevano anche all'interno dello stesso, cos\u00ec da dividerlo in tanti triangoli che avevano tutti per base il mare Adriatico.\nA meridione e ad oriente infatti il territorio era delimitato dal Panaro, dal Reno e dalle valli del Poggio e di Marrara, a settentrione dal Po, dal Tartaro e dal Castagnaro.\nSulla destra idrografica di questi rami dell'antico delta i torrenti appenninici versavano le loro piene improvvise e ricche di torbide verso la pianura, ove essi stentavano sia a trovare recapito diretto verso il mare, sia a confluire nei rami pi\u00f9 meridionali del Po.\nLe bonifiche: dall'et\u00e0 preromana fino all'anno Mille.\nSappiamo che prima dei Romani gli Etruschi conquistarono all'agricoltura molte terre che prima non erano che valli. Con un ingegnoso sistema di arginature, poi continuato e migliorato dai Romani, il vasto territorio paludoso ferrarese conobbe un periodo di grande prosperit\u00e0. Ma le invasioni barbariche, dopo la fine del dominio romano, cancellarono in buona parte i frutti di queste opere.\nAnche i Celti intervennero in questo difficile processo di bonifica, strappando alle acque e al bosco terra da coltivare, formando aree da destinare all'insediamento e all'agricoltura. \nI Romani furono i continuatori di questa bonifica, anche se non fu un intervento integrale: ci si sforzava di mantenere i fiumi entro i loro alvei e di agevolare lo scolo delle acque dei territori occupati, mantenendo nello stesso tempo il bosco e la palude per la caccia e la pesca.\nIl drenaggio e lo scolo delle acque palustri, la rettificazione e l'arginatura dei corsi d'acqua, la manutenzione degli acquitrini, hanno impegnato fortemente i coloni romani.\nI dossi pi\u00f9 elevati venivano scelti come aree per il disboscamento e la messa a coltura, soprattutto quelli meglio drenati lungo i corsi d'acqua attivi, che assicuravano la possibilit\u00e0 di irrigazione e le comunicazioni fluviali.\nNon abbiamo purtroppo dati precisi sull'estensione delle aree coltivate, sui prodotti agricoli, sull'organizzazione e la conduzione della campagna. \u00c8 quasi certo che la coltivazione dei cereali doveva essere assai sviluppata, dove i terreni umidi favorivano la crescita di grano, orzo, panico e miglio. \nPlinio (\"Naturalis Historia\", XVIII, 20 e XVIII, 101) fa menzione lungo il Po della coltura delle fave: prodotti tradizionali che ritroviamo per tutto il Medioevo fino alle soglie della rivoluzione agricola.\nAccanto all'agricoltura era praticato l'allevamento degli animali per il fabbisogno della comunit\u00e0: polli, anatre, oche ed anche l'apicoltura per la produzione del miele. Nel bosco, dove si praticava l'attivit\u00e0 venatoria, erano catturati cervi e caprioli, la cui carne veniva consumata, sia pure in misura inferiore rispetto a quella degli animali domestici. Diffusa era la caccia al cinghiale, le valli di Marrara ne abbondavano.\nNei bacini d'acqua dolce e salmastra e nelle acque costiere si praticava intensamente la pesca. Rinomato era il rombo. Marrara, con il suo paesaggio di paludi e selve, divenuti quasi nascondigli, offriva oltretutto la possibilit\u00e0 di sfruttare l'abbondanza di pesce e selvaggina, che, in un ambiente di cos\u00ec degradante povert\u00e0, diventavano il maggior supporto all'alimentazione nelle campagne. Cos\u00ec, quando in molte regioni del territorio italiano le alluvioni travolgevano uomini e animali, case e campi, qui nel ferrarese l'acqua straripava incontrastata.\nNel basso Medioevo (VI secolo d.C.) si ebbero nella bassa pianura padana trasformazioni ambientali, alluvioni, rotte e impaludamenti che sconvolsero la situazione idrica modificando l'equilibrio ecologico e sociale. Tali cause dipesero da vari fattori, naturali e storici. Un irrigidimento del clima \u00e8 documentato fra i secoli V e VIII, con abbassamento delle temperature, aumento della piovosit\u00e0 e delle precipitazioni che furono la causa delle piene e del conseguente dissesto idraulico che invest\u00ec tutto il bacino padano.\nNei secoli dell'alto Medioevo sono le acque che prendono il sopravvento sui coltivi; una ripresa dell'agricoltura si avr\u00e0 pi\u00f9 tardi, verso il 1000. Ed \u00e8 chiaro che insediamenti umani e vita associativa nascono, si sviluppano e muoiono in sincronia con le variazioni dell'assetto geomorfologico. Se da un lato verifichiamo negli abitanti una sostanziale continuit\u00e0 fra l'epoca romana e il Medioevo, assistiamo dall'altro ad un fatto nuovo e di straordinaria importanza: la formazione dei centri urbani.\nBoschi e fiumi, canali e fosse, paludi e dossi, questo \u00e8 lo sfondo in cui si muoveranno i primi abitanti di Marrara, contadini-pastori, contadini-pescatori e cacciatori. Ed \u00e8 proprio l'uso generalizzato e continuo dell'estesissimo incolto e delle immisurabili paludi a caratterizzare l'attivit\u00e0 e la condizione di vita dei primi abitanti di Marrara.\nQuesto deserto di paludi e acque stagnanti offre una ricchezza di pesce che evita i rischi ed i frequenti pericoli che impongono la caccia delle bestie selvatiche, moltiplicatesi nelle vaste selve e nelle boscaglie paludose delle valli di Marrara. Gli uomini, addensati nei luoghi sopraelevati, non possono sempre contrastare paludi o valli con le loro forze o con i loro modesti mezzi tecnici. Si adoperano ad integrare i prodotti agricoli con i prodotti che la \"riserva naturale\" spontaneamente offre loro sotto forma di selvaggina, pesci, uccelli e legname. Cos\u00ec vivevano i primi abitatori delle valli di Marrara, e cos\u00ec vissero per molti secoli i marraresi. E anche il pascolo brado del bestiame -soprattutto di porci- assicurava alla loro alimentazione una quantit\u00e0 di carne su cui poter contare sempre.\nLe antiche \"valli di Marrara\".\nNumerose carte antiche riportano le \"valli di Marrara\" quando descrivono i confini del ducato estense o le bonifiche realizzate lungo i secoli.\nTerra incolta e paludosa con paesaggio spiccatamente selvaggio doveva apparire Marrara nell'anno mille. La \"Padusa immota\", estensione di acqua palustre chiamata \"mareotica Palus\" dalle parti di Malalbergo, e chiamata anche \"valli di Marrara\" oppure \"maremortum Palus\" dalle parti di Marmorta e Traghetto nell'area a nord di Molinella, era un bacino poco profondo in cui s'impaludavano i rivi ed i torrenti che scendevano dall'Appennino, come l'Idice ed il Savena, che resero fertili le nostre valli.\nL'Idice, che trae la sua sorgente dall'Appennino bolognese, a San Pietro Capofiume si divideva in due corsi, dei quali uno scorreva a settentrione per la cosiddetta \"via della Fascinata\", che con il ponte omonimo porta da Alberino a San Nicol\u00f2 attraverso Santa Maria Codifiume. La tradizione popolare parla di grandi quantit\u00e0 di fascine messe come fondo di questa via, fangosa e inagibile d'inverno, per permettere il passaggio, e da ci\u00f2 deriverebbe il nome. L'altro corso scorreva a levante per la via detta \u201cPorto delle Canne\u201d che da Marrara giungeva a Santa Maria Codifiume, via che tuttora esiste.\nNello stato delle anime del 1690 gli abitanti di Marrara erano 792, distribuiti verso Sant'Egidio, nei pressi dell'oratorio ed intorno al porto delle Canne. \nIl Savena, derivante esso pure dall'appennino bolognese, si riversava nelle valli di Marrara presso la chiavica di Gandazzolo.\nLa valle di Marrara era una parte dell'antico residuo della valle Padusa, che era anche il ricettacolo e lo scolo delle acque bolognesi, col quale territorio confinava a ponente mediante le \"valli di Baricella e Poggio\" (pure bolognesi). Confinava a levante col Po di Primaro mediante la striscia di terreni chiamata riviera di Marrara, che andava dalla Torre della Fossa (Torre Fossa) sino a Marrara con argini da entrambi i lati per difenderla dalle acque del Po e dalle acque delle valli.\nDurante tutto il Medioevo il paesaggio di Marrara era segnato costantemente da paludi e selve che, interrotte da dossi in parte coltivati, offrivano ai lavoratori della terra, come contropartita dell'improduttivit\u00e0 agricola, la possibilit\u00e0 di sfruttare il bosco, facendo legname in abbondanza (da questa attivit\u00e0 forse deriva il toponimo Marrara da \"materara\", legname o luogo che ne abbonda) che, specialmente lungo i corsi d'acqua navigabili, si riusciva a far fluitare verso le zone di consumo attraverso le acque del Primaro. Questi flussi di legna giungevano nel ravennate, nel Veneto o nell'Istria. C'era la possibilit\u00e0 anche di pescare, di cacciare e di svolgere altre attivit\u00e0 legate ad un'economia di tipo silvo-pastorale. Tale testimonianza \u00e8 avvalorata dalle clausole dei contratti di concessioni fondiarie: \"roncadum\", \"venandum\", \"capelandum\", \"piscandum\", \"aucupandum\", ecc.\nGruppi isolati di uomini erodevano, giorno dopo giorno, piccoli lembi di terra alla palude e, canalizzando lentamente l'acqua, conquistavano spazi agricoli alternativi all'economia naturale.\nI terreni dati in concessione erano quasi totalmente incolti, e ci\u00f2 \u00e8 attestato in particolare per gli enti ecclesiastici: abbazie, monasteri, ecc. Nei secoli XII e XIII la chiesa di Marrara, con i suoi terreni, dipendeva dal monastero di San Bartolo. In epoca successiva molti terreni furono di propriet\u00e0 delle monache di Santa Caterina in Ferrara. D'altro canto, per\u00f2, l'ambiente era di per s\u00e9 ricco di uccelli, di selvaggina terrestre, di pesci.\nIn un rogito del 1243 il vescovo di Ferrara, Filippo Fontana, dona al monastero benedettino di San Bartolomeo fuori le mura il suo ospedale di San Giuliano de Ruptolo nella \"Villa di Marrara\" con terre, acque, selve, paludi, pescagioni, \"aucupationes\" (luoghi di caccia alle oche selvatiche).\nL'incolto occupava nel ferrarese la maggior parte delle terre emerse, insieme alle vaste superfici vallive, che nelle stagioni secche potevano prestarsi al pascolo, mentre in quelle umide vi si poteva pescare. D'altra parte, la pratica della pesca nelle acque interne era dappertutto diffusa ed il nostro territorio vi \u00e8 sempre stato particolarmente indicato. Cos\u00ec pure per la caccia, anche prima che gli Estensi costruissero le loro \"Delizie estensi\". \nA Marrara esiste una vecchia costruzione di reminiscenza gotica in via Cavo Ducale, chiamata \"Al casett di sturan\" che una tradizione popolare dice essere stato un deposito di caccia degli Estensi, e pare che di l\u00ec passasse una strada in terra battuta, ora tutta campagna e frutteto, dove i duchi di Ferrara passavano per recarsi a caccia.\nFiumi, rivi e canali navigabili sono stati per secoli l'unico tramite di un faticoso approccio con l'incolto e inoltre, forse, sono rimasti il solo accesso a vasti appezzamenti.\nIn queste sperdute localit\u00e0 inaccessibili, le imbarcazioni trasportavano i messi addetti al controllo della conduzione fondiaria e alla riscossione dei tributi. In un paesaggio cos\u00ec monotono, piatto, caratterizzato dall'immobilit\u00e0 delle acque paludose e vallive, da canneti folti e spazi boschivi, da fiumi e fossi, Marrara era per\u00f2 animata di tanto in tanto da questo andirivieni sui corsi d'acqua e dalle attivit\u00e0 svolte lungo le sponde o sugli spalti dei fiumi da chi conduceva una difficile esistenza.\nQuando, nel 1471, Borso d'Este ottenne il titolo di duca di Ferrara, si ritrov\u00f2 a capo di uno stato vasto con imponenti beni fondiari, in parte costituiti da possessioni coltivate e in parte da valli, terreni del bosco, pascoli e praterie. Da questi beni, tra dazi e imposte, si ricavavano ogni anno ricche entrate in denaro e in natura destinate allo sfarzo della vita di corte. Ma sotto lo stesso duca Borso, tra il 1450 e il 1470, iniziarono i lavori di recupero di terra a scopi produttivi, nel polesine di Casaglia. Gi\u00e0 nel 1564 era stata avviata quella che diventer\u00e0 la \"grande bonificazione nel polesine di Ferrara\" dopo i primi interventi tra il 1450 e il 1530. Baster\u00e0 ricordare l'immissione nel Po di Primaro del fiume Santerno nel 1460, che rese possibile bonificare una vasta regione paludosa e fondare un nuovo villaggio (Lavezzola).\nMa \u00e8 soprattutto con Alfonso II d'Este, che fu messo in atto un piano veramente razionale di bonifica.\nNel 1499 Ercole I d'Este ottenne dal vescovo di Ferrara lo svincolo dei propri beni bonificati dagli oneri feudali, diventandone proprietario. Nel 1501 ottenne di poter ampliare il perimetro della zona bonificata, fino a comprendere le terre di San Martino, Sant'Egidio e Marrara su cui c'erano diritti feudali della Mensa Arcivescovile.\nSeparando con un nuovo argine le terre pi\u00f9 depresse da quelle di gronda lungo il Po di Primaro, Ercole I fece raccogliere tutte le acque basse dei territori ricadenti (compreso Marrara) nel nuovo comprensorio in un nuovo canale collettore in fregio all'argine circondario, di cui ancora oggi esistono lunghi tratti tra San Bartolomeo in Bosco, Marrara, Sant'Egidio e Fossanova: era il \"Cavo Ducale\", o \"Fossa Marchesina\", o \"Fossa della Sammartina\" (a Marrara, via Cavo Ducale, da via Primaro giunge sino a San Bartolomeo in Bosco). Esso aveva il compito di convogliare le acque di scolo della bonifica fino a Traghetto immettendole nel Primaro in un punto lontano per ottenere un minimo di caduta.\nTra il 1522 e il 1526 l'immissione del Reno in Po a Porotto favor\u00ec l'espansione delle valli di Marrara e di Sant'Egidio, con la rapida trasformazione in valle dei territori privi di una pianificazione di bonifica sull'esempio della Sammartina e della Diamantina. Quando nel 1542 il Reno ruppe poco sopra Porotto, il duca Ercole II d'Este fu consigliato di far deviare il fiume nella Sammartina, allora sommersa, e nelle valli di Marrara, a spese dei ferraresi. L'anno successivo furono riparati gli argini della Sammartina per salvaguardare dalle acque inquiete del Reno il paese e le terre di Marrara, a quei tempi ottima zona per la caccia al cinghiale (nel 1530 la caccia al cinghiale a Marrara offr\u00ec un ottimo \"desinare\", che il conte Bonifacio Bevilacqua fece \"alli 8 di settembre, il giorno della nativit\u00e0 della Gloriosa Vergine\" in onore dei nobili da lui invitati\u00a0\u2013 Libro della cucina estense).\nNel 1546 i XII Savi del comune di Ferrara deliberarono di costruire due chiaviche nel polesine di Marrara per derivare acque dal Po quando era alto e per rinforzare l'argine a difesa dell'impeto delle acque del bolognese.\nNel 1560, di fronte alla minaccia del fiume Idice di travolgere gli argini di Marrara, fu deliberato di farne convogliare le acque verso Molinella. I possidenti di Marrara rifiutarono di pagare le collette per i lavori perch\u00e9 non avevano introiti a causa delle inondazioni. Tempi duri e vita grama. Lo stesso Ercole II, per venire loro incontro, nel 1533 concesse l'esenzione da gabelle e gravezza ai possidenti di Marrara che intendevano bonificare i loro terreni, forse perch\u00e9 non riteneva di trarre grandi vantaggi economici dalle valli del polesine di Marrara, che a quei tempi non era tenuta in grande considerazione perch\u00e9 offriva ben poco: troppa acqua e molto lavoro inutile.\nNel 1661 il livello dell'acqua delle valli aument\u00f2 a tal punto che alcune case sotto gli argini di Torre Fossa e di San Biagio vi affondarono, e alcune chiaviche vennero rese inutili perch\u00e9 interrate. Le valli di Marrara si ricoprirono di una folta vegetazione di canne e di giunchi che ne innalzava il fondo stesso. Per ora il Reno non venne toccato e le sue acque non crearono problemi alle valli di Marrara. Ma nel 1693 i bolognesi innalzarono gli argini ai rialzi di Reno e costruirono cavedoni, spingendo le torbide del fiume nelle valli di Marrara, da Spinazzino a Cacupate (presso la Bova) con gravi danni per le ville di Sant'Egidio, Fossanova San Biagio, Marrara e Traghetto.\nNel 1717 un gruppo di pescatori e barcaioli di Marrara vide sparire le valli dove i loro vecchi ed essi stessi hanno sempre svolto il loro lavoro da pi\u00f9 di quarant'anni. Allora le valli erano profondissime, mentre \"\"et oggi sono piene di terra e d'arena\"\u201d portata dal fiume. Intanto a Sant'Egidio l'attivit\u00e0 della pesca era quasi del tutto scomparsa perch\u00e9 i terreni erano ancora di emersione incerta, a Marrara invece era ancora molto attiva.\nVerso la met\u00e0 del secolo XVIII buona parte delle valli di Marrara era prosciugata, specie quella a sinistra della Cembalina, com'\u00e8 documentato da alcune carte dell'epoca. La bonifica ebbe l'effetto di richiamare gente di altri luoghi (negli stati delle anime del 1800 molte famiglie provengono dal bolognese, dall'argentano, dal modenese), incrementando sensibilmente il numero degli abitanti di alcuni paesi. Marrara a quell'epoca faceva 1077 abitanti, mentre all'inizio del secolo ne aveva 729.\nCon l'inizio del XIX secolo inizi\u00f2 un nuovo capitolo nella vicenda storica della bassa pianura emiliano-romagnola e degli immensi territori ancora permanentemente o saltuariamente ricoperti dalle acque del Po e degli altri fiumi; l'assetto idraulico del territorio aveva ormai raggiunto una forma definitiva, anche se non ancora stabile. Per le valli a sud di Ferrara, fra Poatello, Primaro e Reno, la fine delle colmate coincise con una nuova fase di bonifica, con ristrutturazioni delle reti dei canali di scolo e costruzione di importanti manufatti idraulici. E cos\u00ec venne finalmente avviata la bonifica dei terreni vallivi di Marrara e di Poggio Renatico, molto estesi, ormai suddivisi da quelli di Malalbergo dal nuovo alveo del Reno e non pi\u00f9 soggetti al continuo spandimento delle sue acque (questi territori fanno parte del III Circondario di scolo, che si estende fino al dorsale emergente in corrispondenza dell'antico alveo del fiume e le cui acque recapitano nel Po di Primaro presso Bova di Marrara).\nDi conseguenza le acque stagnanti delle valli e le acque di piena dei torrenti si trasformarono da flagelli in preziosi doni della natura, grazie alla rapida diffusione della coltura del riso. La risicoltura, infatti, fin\u00ec per trasformare, in pochi decenni, la fisionomia sociale di intere zone rurali dell'Emilia-Romagna.\nUn secondo grande mutamento del secolare rapporto dell'uomo con l'acqua ebbe luogo, nell'ultimo quarto del secolo XIX, ad opera della macchina idrovora mossa dal vapore.\nNel 1880, con l'aprirsi in Italia di una grave crisi agraria e con un lungo periodo di depressione dei prezzi agricoli, gli entusiasmi per le bonifiche ben presto si spensero. La legge varata nel 1882 dal Ministro dei lavori pubblici, il ravennate Alfredo Baccarini, ammetteva invece le opere di bonifica eseguite dai privati e dai consorzi ad un contributo statale, provinciale e comunale pari al 75 per cento del loro costo. Decine di migliaia di braccianti agricoli disoccupati poterono cos\u00ec ridare slancio alle grandi opere di bonifica e di sistemazione idraulica in tutti i comprensori di pianura.\nNel XX secolo si pu\u00f2 rilevare il costante sviluppo dell'attivit\u00e0 di bonifica nonch\u00e9 l'inizio della trasformazione irrigua dei terreni indotta dalla ricerca di una crescente produttivit\u00e0 agricola.\nOrigini.\nNon tutti gli studiosi sono d'accordo sull'origine del nome Marrara. Per alcuni, questo nome deriva dal pre -latino \u201cmarra\u201d, mucchio di sassi o detriti; o dal pre-romanico \u201cmara\u201d, \u201cmarra\u201d, \u201cpalude\u201d e altri dati; o \u201cla marana\u201d che risale alla voce di sostrato \u201cmara\u201d (vedi Olivieri); o anche nel senso di \u201crenaio\u201d, \u201cdeposito\u201d fluviale asciutto in magra, riva sommersa da uno stagno (Lorenzi, Geon. Pol. 82.) Altri da \u201c mar\u00e0n\u201d, terreno con acquitrino; o dal latino \u201cMarrae area\u201d, campo che si lavora con la zappa; o ancora \u201cMarana\u201d o \u201cMarrana\u201d idronimo (in linguistica e geografia, ogni nome di corso d'acqua o di lago) sulla cui origine concordano tutti gli etimologi che lo ritengono derivato da \u201cmarra\u201d, \u201cmarrana\u201d voce prelatina che significa \u201cfossato\u201d, \u201c fosso\u201d ruscello (Servetti - Donatti.) Il Polloni cita \u201cPolicinum Madrarie\u2026de Madraria\u201d, come derivato del latino medioevale \u201cmaterius-a\u201d tratto da materies-a \u201clegno, legname\u201d. Sar\u00e0 stato probabilmente un deposito di legname? Pertanto l'etimologia pi\u00f9 esatta di Marrara \u00e8 \u201cmaterara\u201d, alterazione di \"materies\",legname o luogo che ne abbonda.\nQuando \u00e8 sorta Marrara? A che periodo risalgono le sue origini? Quando \u00e8 nato il paese? Se dovessimo accettare come vera la bolla di papa Vitaliano (657-672) le prime notizie su Marrara risalirebbero all'anno 657 d.C., ma non \u00e8 autentica perch\u00e9 composta attorno al 1150, nella quale si tracciano i confini tra Ferrara e Bologna, si parla della Luduria, ora scomparsa che era un corso d'acqua che si formava nel campo Cervaria in territorio bolognese e si immetteva, circondando ville Manna e Marrara, nella fossa di Gaibana.\nUn altro documento, noto come \u201cBolla di Papa Adriano I (772-795), datato anno 780 d.C., citato ed analizzato da Ludovico Antonio Muratori nell'opera \u201cAntiquitates Italiae Medii Aevi\u201d, XXXIV dissertazione, risulta essere un falso della seconda met\u00e0 del secolo XI. La Bolla descrive i confini del \u201cComitato di Ferrara\u201d.\nPrestando fede alle deduzioni chiare del Muratori dobbiamo riconoscere che Marrara \u00e8 storicamente possibile collocarla solo alla fine dell'anno Mille? I primi documenti riconosciuti autentici, in cui \u00e8 nominata Marrara, portano la data dell'anno 970, 12 luglio, e 972, 10 settembre. Il primo cita la donazione di Ugo Marchese di Toscana alla badia San Michele di Marturi: \"...aqua posta que vocatur Uitrica; Maleto; Gradaria; Materariam...\". Il secondo descrive la concessione enfiteuca rilasciata da Onesto vescovo di Ravenna a Guarino conte di Ferrara e a sua moglie Officia; tra i beni concessi sono citati il \"fundus Malito\" (Malalbergo) e la \"silva Maderaria\" (Marrara).\nAltre notizie su Marrara si hanno quando nel 1030 met\u00e0 delle decime e delle primizie furono dati ai canonici di villa Manna, contigua a Marrara, dal vescovo Ambrogio.\nUn altro documento interessante \u00e8 quello del 1055, dove sono elencati i beni come pertinenti al vescovo di Ferrara: la Pieve di Voghenza, Correggio, i monasteri di San Bartolomeo, di San Lorenzo, di San Vincenzo, le ville e le terre comprese in Monestirolo, Marrara, Quartesana, Codrea, ecc. \nDal Frizzi \u00e8 ricordata e nominata nel 1183 in una descrizione dei beni del feudatario Guglielmo III figlio di Guglielmo di Bulgaro morto dopo l'anno Mille, in un inventario dell'eredit\u00e0 Adelardi-Marcheselli, fatta il 12 maggio dello stesso anno, dove risulta che il detto Guglielmo possedeva immensi beni in case e in terre dentro e fuori citt\u00e0: nel polesine San Giorgio, Fossanova, Gaibana, Marrara, ecc. Allora vi corrispondeva la vasta area censita e distinta nell'estimo del Ducato di Ferrara quale \u201cpolesine di Marrara\u201d, cio\u00e8 un territorio compreso tra due fiumi o due canali.\nOrmai \u00e8 fuori dubbio che dall'alto Medioevo in avanti Marrara abbia esistenza storica come hanno affermato fin d'ora le testimonianze e i documenti antichi. Menzionato prima come \u201cValli di Marrara\u201d, ovvero ampia distesa di acque stagnanti e palustri formatasi lungo i secoli, per via di numerosi fiumi, come il Po, il Reno, il Savena, l'Idice, il Centonara, il Santerno, ed altri scendenti dagli Appennini e dalle Alpi, sino al mare vaganti e disalveati, per vie o sgarbate, che si scaricavano nelle province di Modena, Ferrara, Bologna, Imola e Ravenna.\n\u00c8 tradizione quindi e certezza storica affermare che il nostro territorio sia stato sempre vallivo e inospitale per lunghissimi secoli; che Marrara fosse in antico prima \u201cValle\u201d e poi paese. E gli abitanti del luogo lo sanno. \u201c \"I nostri vecchi dicevano che qui anticamente c'era il mare: erano tutta acqua e palude\".\u201d\nChi furono i primi abitanti di Marrara, e come vivevano? Conoscere i propri antenati \u00e8 sempre interessante e la curiosit\u00e0 si fa forte. Secondo recenti studi, \u00e8 possibile che nei secoli VII-XII si trovassero insediamenti \u201c\"arimanni\"\u201d (dal longobardo hariman \u201c\"uomo dell'esercito\"\u201d, nome dato dai Longobardi ai guerrieri accantonati in stabili guarnigioni nei punti strategicamente importanti) nel Delta Padano e nel basso ferrarese a Gaibana, a Marrara, in terra del Papa.\nE questo ci fa pensare che i primi abitanti fossero di origine longobarda e non romana, poich\u00e9 difficilmente prima dell'Ottocento d. C. le \u201cValli di Marrara\u201d erano occupate da veri insediamenti umani. Anche se i primissimi abitanti di Marrara potevano non essere longobardi, sappiamo che nelle strutture fondiarie, e in particolare nelle \u201cmasse\u201d situate a ridosso del Po che gi\u00e0 erano state militarizzate, i soldati contadini furono sostituiti da \u201c\"arimanni exercitales\"\u201d longobardi, oppure vennero longobardizzati con l'assunzione nei ranghi dell'esercito invasore conservando le loro vesti di piccoli proprietari nell'esercito bizantino ravennate.\nUn po' di sangue longobardo nelle vene degli antichi progenitori marraresi non si pu\u00f2 escludere. Sembra per\u00f2 dubbia la presenza larghissima nel ferrarese di Arimanni nella seconda met\u00e0 del secolo X. I primi abitanti di Marrara vivevano in questa vasta distesa valliva, utilizzando i dossi o le alture affioranti dalle acque: la pesca con la caccia, era l'unica attivit\u00e0 cui si potevano dedicare per vivere. Solo con la bonifica di terreni divenuti coltivabili, muter\u00e0 la loro vita: da pescatori a contadini.\nEcco sorgere le prime abitazioni fatte di canne e di fango, di salici e di rovere. I \u201cCasoni\u201d, che erano abitazioni o ricoveri temporanei delle zone vallive, ancora presenti nel ferrarese, ci danno un'idea di queste primitive abitazioni palustri sorte su lingue di terra asciutta o disboscata. \nL'habitat era cos\u00ec formato: sui bordi della laguna attecchivano canne, cannucce, fragmiti (da \u201cPhragmites\u201d, con radici sommerse e fusto emerso che si formano attorno ai laghi e alle paludi), giunchi, sparti (pianta delle \u201cGraminacee\u201d, le sue fibre, tenaci e resistenti, sono usate per farne cordami o stuoie, tappeti, reti, ecc.) e salici, che troviamo frequentemente utilizzati per fascine nelle opere di bonifica dei terreni leggeri, oltre che per canestri, ceste, stuoie ed altri usi domestici. Pi\u00f9 all'interno crescevano querce come roveri e lecci. Un insieme d'indizi lascia supporre che il disboscamento dovesse essere intrapreso estensivamente e a macchia d'olio gi\u00e0 alla fine del VI secolo d.C. a Spina per bonificare e consolidare il dosso sul quale fu costruita la citt\u00e0.\nPer quanto riguarda la fauna ittica, nei luoghi e nelle acque fluviali pi\u00f9 tranquille - e di fiumi, oltre il Primaro, le Valli di Marrara erano un ottimo ricettacolo\u00a0\u2013 si poteva trovare il luccio: pi\u00f9 comuni vi erano la pregiata tinca e il pesce persico; ma anche la scardola.\nPure la caccia trova ricca selvaggina. Vi abbondano l'oca selvatica, il cinghiale e altre specie di uccelli. Le selve di Marrara erano abbondanti di cinghiali; zona di caccia per gli Estensi. Nel 1992, durante la pulitura dello scolo in via Vallicelle, sono affiorate le fondamenta di un'abitazione contadina del 1600, e tra cocci di vasellame in cotto, alcuni denti di cinghiale.\nFino ai secoli IX e X le fonti storiche su Marrara sono quasi inesistenti per tentare una ricostruzione cronologica rigorosa e documentata. \nNel secolo XII, il territorio ferrarese, come abbiamo visto nei capitoli precedenti, era in buona parte paludosa, creando difficolt\u00e0 per la viabilit\u00e0 e le comunicazioni tra la campagna e la citt\u00e0. Marrara, se Villa era, si trovava tagliata fuori fino a un certo punto, perch\u00e9 il Primaro o Gaibana era un'ottima via fluviale verso Ferrara. Se nel 1183 il paese \u00e8 gi\u00e0 nominato in una descrizione dei beni del feudatario Guglielmo II, significa che il primitivo borgo era gi\u00e0 sorto sull'argine destro dell'antico Po di Primaro chiamato anche Po d'Argenta (ora Po Morto di Marrara), \"in una marzana non sempre asciutta, tanto che negli Statuti di Ferrara del 1287 si legge di scavare lo \"scorsuro\", cio\u00e8 il canale che prosciugava le terre vicino alla chiesa e sfociava nella buca dei Boschi\"(Malag\u00f9, Guida del ferrarese). Questo canale che sar\u00e0 stato il \"primitivo Cavo Ducale\", segno della bonifica estense in atto, deponeva le sue acque la dove sorger\u00e0 San Bartolomeo in Bosco, chiamato appunto \"buca dei boschi\", perch\u00e9 zona boscosa e valliva, ricca di acque stagnanti.\nStoria.\nDalle origini al XVIII secolo.\nPer via delle arginature, nel secolo XIII, sorge l'organizzazione dei \u201cLavorieri\u201d, gli addetti alla loro difesa. E a Marrara, tutti gli abitanti del polesine, sono posti agli ordini di un Giudice d'argine per i lavori da farsi agli argini del Po nei fondi e nella villa in cui abitano.\nNel 1300 un argine era costruito nel circondario di Sant' Egidio, includendo anche la pertinenza di San Michele, con tendenza a svilupparsi verso Marrara.\nIl polesine di Marrara con acque sempre pi\u00f9 profonde quanto pi\u00f9 si avvicinava al confine con Bologna, diventa il dominio dei pescatori. Nel 1358 Guglielmo e Ofrasio, pescatori, vendono a Domenico, pescatore di San Martino, frazione di Ferrara, una pezza di terra valliva e peschereccia nel fondo Raffanaria nel polesine di Marrara, per 16 lire.\nLe valli di Marrara regolate da arginature e da chiaviche, favoriscono la sua posizione a vantaggio dei terreni ivi coltivati a vigna o arativi, con un buon reddito, mentre quelli di Sant'Egidio sono ancora allo stato vallivo o boschivo o prativo. Questo avviene verso l'anno 1400 in coincidenza con l'arginatura, in un alveo solo, delle acque alte del Po. Nel frattempo numerose porzioni di terra in Marrara e a Sant' Egidio sono investite senza per questo migliorare le condizioni economiche dei due paesi.\nRicordiamo il marchese Nicol\u00f2 III d'Este che il primo giugno 1418 concede l'investitura di terreni ad Antonio Forzate per la corrisposta annua di venticinque ducati. \u00c8 un buon investimento per Marrara e Sant' Egidio, ma con pochi vantaggi economici. E questo lo si pu\u00f2 verificare con il censimento fatto nel lontano 1431 per il boccatico. In Marrara ci sono 95 abitanti tassati e 7 esenti; in Sant' Egidio 77 tassati; in Fossanova San Biagio 70 tassati e 7 esenti; in San Martino 237 tassati e 15 esenti. Pochissimi abitanti con scarsa prospettiva di ricchezza; anzi molta miseria. Nessuno gode condizioni economiche floride.\nTra il 1460 e il 1478 si fa pressante la questione del Reno, cos\u00ec ostile e assillante per i marraresi, ma soprattutto peri possidenti che vedono le loro terre soggiacere alle acque torbide del fiume, creando miseria e fame negli abitanti. Proprio nel 1478 i possidenti del polesine di Marrara espongono le loro lagnanze al Duca Borso d'Este a causa delle acque del Reno, \u201cle quali hanno guastato tutto quello polexene per non aver loco scolare\u201d. Chiedono di regolare con una travata la Fossa del Traghetto, ma non si fa nulla.\nBorso d'Este progett\u00f2 di convogliare nel Primaro le acque del Santerno e del Volano, ma in fase di esecuzione, l progetto viene abbandonato, e Marrara vede peggiorare la sua situazione di polesine per le torbide del Reno che si scaricano abbondanti nelle sue Valli ristagnandosi.\nNel 1481, il cronista Bernardino Zambotti, vede il suo podere e l'intera villa di Marrara affondati fino alle case per una rotta di Reno, gi\u00e0 abbandonata dal Giudice d'argine (i Giudici d'Argine, assieme ai Battifanghi e ai Notari d'Argine erano le cosiddette magistrature comunali\u00a0\u2013 ndr), per l'impossibilit\u00e0 di arginarla. Solo il pronto intervento dei contadini, esortato dallo stesso Giacomo di Stefano, \u201ccontadino pratico\u201d, la rotta \u00e8 chiusa con \u201cpaglia, ledame, delegai e canna\u201d, e in pochi giorni vede \u201cdefondare li fromenti\u201d e l'acqua del Reno fuori dagli argini di Valle. Anche nel 1499, narra lo Zambotti (a Marrara esiste via Zambotta, che unisce via Rocca a Cavo Ducale),\u201crompono gli argini del Po di Marrara.\nLa questione del Reno ritorna ancora ad allarmare i possidenti del polesine di Marrara, quando tra il 1522 e 1526 il fiume viene immesso in Po a Porotto con la speranza di favorire direttamente le valli di Marrara e di Sant' Egidio, ma fu inutile perch\u00e9 la nuova inalveazione permise una rapida trasformazione dei territori prima soggetti alle sue espansioni, con ripercussioni fin nell'argentano. L'enorme quantit\u00e0 di acqua ora si raccoglieva nella depressione fra Malalbergo, Santa Maria Codifiume, Marrara e Sant' Egidio.\nCon la rotta del Reno dell'8 novembre 1542 poco sopra Porotto, Ercole II d'Este pens\u00f2 di poter dare una via al fiume attraverso la Sammartina e le stesse valli di Marrara fino a Zaniolo, in territorio ferrarese. La rotta sommerse tutta la Sammartina (vasto complesso di terre paludose che si estendeva a sud della citt\u00e0 e confinava con le valli di Poggio e Malalbergo e le stesse valli di Marrara, furono prosciugate sotto Ercole I d'Este con la costruzione di canali e strade rettilinee) e la riviera traspadana fino al ravennate, \u201ctalmente che non si vedeva terra in luoco alcuno\u201c come afferma un testimone dell'epoca.\nIl \u201cRhenus\u201d \u00e8 l'ultimo degli affluenti di destra del Po ricordati nella lista dello storico Plinio. Probabilmente di et\u00e0 romana non proseguiva verso il nord, ma fiancheggiava il grande spalto padano, piegando a levante nella traccia notata gi\u00e0 da Flavio Biondo qualche miglia a sud di Ferrara per la Torre del Fondo, San Martino della Pontanara, l'oratorio del Poggetto (cos\u00ec chiamato perch\u00e9 edificato su di un poggio o piccolo rialzo, forse fatto dall'uomo, in mezzo alle paludi, delle lontane epoche, della chiesetta affiancata dal campanile si ha memoria fin dal 1319) e la Crocetta, ripercorrendo probabilmente un antico corso del Po (lo Spiniteco, secondo il Lombardini). Il fiume antico attraversava all'altezza di Gaibana il Medievale Primaro (non ancora formato) e proseguiva per Sant'Antonio e Voghiera, dove veniva a confluire nel corso principale del Po di epoca classica.\nA causa dei continui interramenti del Reno, le possibilit\u00e0 di salvare la traspadana di Marrara diventavano cos\u00ec scarse al punto di suggerire di collegare il Po di Venezia con il Volano ed abbandonare il Primaro a Panaro e Reno. Gli scandagli fatti nel maggio 1579, la massima profondit\u00e0 del Primaro a San Giorgio fu di soli tre piedi (metri 1,20); a Gaibana piedi 4 e once 6; a Marrara piedi 6; a San Nicol\u00f2 piedi 9. Nel 1582 il Primaro a San Giorgio era tanto otturato che non riceveva acque se non in tempo di piena. Durante le piene del Reno, la sua ricettivit\u00e0 era talmente ridotta che le acque tracimavano sommergendo la riviera di Marrara.\nAltre alluvioni mettono a dura prova i marraresi come quella del 22 ottobre del 1577 quando il Po di Primaro rompe causando enormi e nuove miserie nel paese. Tant'\u00e8 vero che lo stesso duca Alfonso si vede costretto anche lui a sospendere le esenzioni dei dazi e delle tasse per cinque anni. In questo periodo Marrara ha una popolazione di 800 unit\u00e0. \u00c8 rettore (della parrocchia-ndr) don Paolo Masi, nativo di Molinella. Il paese dopo un piccolo incremento demografico (nel 1580) raggiunge 774 abitanti), nel 1590 si vede ridurre ulteriormente il numero degli abitanti tant'\u00e8 che con San Martino, Sant' Egidio e Fossanova San Biagio non vanno oltre i 1263. A dire il vero, nel 1592 si parla di 650 abitanti solo a Marrara. Quale delle due fonti? \u00c8 vera?\nSiamo alle soglie del 1600 e il terreno da coltivare si riduce a superfici sempre pi\u00f9 piccole per le acque invadenti dei fiumi. Alcuni possidenti, trovano difficolt\u00e0 nella semina, come il parroco di Marrara che da vent'anni non seminava nulla sul beneficio della chiesa. Solo nel 1616 riesce a seminare appena sei stara. Questo gli coster\u00e0 caro perch\u00e9 gli \u00e8 richiesto di pagare i lavorieri. Situazione che si allarga anche nei paesi limitrofi. Nel 1662, il Giudice della Guardia di Marrara annota: \u201cLa Villa di Marrara semina poco perch\u00e9 tutti attendono a pescare et ad altri esercitii da valle et non c'\u00e8 cavarzellano\u201d. In Sant' Egidio vi sono soltanto sedici famiglie contadine con diciannove uomini e trentadue buoi da lavoro. Addirittura un solo contadino ha sei buoi e lavora due campi. A Marrara la situazione non \u00e8 molto diversa.\nNell'anno 1598 lo Stato di Ferrara, retta dagli Estensi per trecento anni, passa sotto il governo della chiesa nella figura di un cardinale legato, eletto dal Papa. Anche Marrara passa sotto lo Stato Pontificio, il dominio temporale della Santa Sede. Con la morte del Duca di Ferrara, Alfonso II d'Este, il 28 ottobre 1597, il Papa Clemente VIII (Aldobrandini) sped\u00ec il cardinale Pietro Aldobrandini a prendere possesso del Ducato in nome suo. Il Duca Cesare, cugino del defunto Alfonso II, senza opporre resistenza, abbandon\u00f2 Ferrara il 28 gennaio 1598, ritirandosi colla famiglia a Modena che divenne residenza della casa d'Este.\nE qui, l'archivio della Parrocchia, ci aiuta a continuare la storia di Marrara a cominciare dalla prima met\u00e0 del Seicento. Nei documenti pi\u00f9 antichi si rileva come, pur contando quasi 700 anime, nel paese non ci fosse n\u00e9 un medico, n\u00e9 un farmacista, n\u00e9 un notaio, n\u00e9 un maestro e nemmeno un precettore nelle famiglie pi\u00f9 agiate. Si fa menzione solo di una \u201costetrica probata\u201d che appare spesso negli atti di morte, perch\u00e9 autorizzata a impartire il battesimo ai neonati moribondi.\nDi famiglie nobili nemmeno pensarci. L'unica \u00e9lite culturale era rappresentata dai sacerdoti, cio\u00e8 il Parroco con il relativo Cappellano nel quale (forse) si erano accentrati i compiti socio-educativi, pedagogici-informativi e (chiss\u00e0) anche medici della comunit\u00e0. Nei registri non sono mai nominate le grandi famiglie di Ferrara, n\u00e9 come proprietari di possedimenti terrieri, tranne i casi lontanissimi di Guarino conte di Ferrara nel 972 d.C. e del feudatario Guglielmo III nel 1183. Sono spesso, invece, ricordati i Negrisoli a San Nicol\u00f2 e i Roverella a Santa Maria C\u00f2 di fiume. A Spinazzino, nel 1700, cominciano ad apparire come proprietari terrieri i Malvezzi, gli Isolani, il Principe Spada, il Conte Ciccognara, il Marchese Zovagnone o Zagnoni, il Marchese Pizzardi, ecc, ma \u00e8 tutta nobilt\u00e0 bolognese ,unica eccezione la famiglia dei Conti Ottavio e Nicola Boari che insieme ai Ferraguti\ndi origine scozzese ,possedevano terreni e casoni da tempi antichi.\nUn caso che riguarda Marrara \u00e8 una propriet\u00e0 dei Principi Pio, pure loro nobilt\u00e0 bolognese, e curiosamente tale possesso \u00e8 chiamato \u201c l'osteria\u201d, quella presso il primo dei tre mulini ad acqua impiantati dai Conti Tassoni in epoca estense, poi passati ai Principi Pio. La famiglia Pio illustre e antica, un tempo ebbe la signoria e il principato di Carpi. I Pio erano principi di San Gregorio e dell'Impero duchi di Nocera, marchesi di San Felice. Questo casato diede a Ferrara uomo illustre quale Ascanio, riformatore della nostra Universit\u00e0; Carlo, cardinale e Vescovo di Ferrara. A Marrara, oltre i tre citati mulini, i Pio possedevano case e terreni, soprattutto lungo la cembalina. Ancora oggi, aldiqua dell'argine, una casa abbandonata reca lo stemma dei Pio: una corona con due P maiuscole.\nNel freddo gennaio del 1676 ruppe il Reno inondando i territori bolognesi e in parte quelli ferraresi. Segui poi una grande siccit\u00e0 e per gli eccessivi caldi si svuotarono i fiumi, i canali sempre abbondanti di acque, e quella poca rimasta non era in grado di far lavorare i mulini in tutto il territorio ferrarese, compreso Marrara. E cos\u00ec anche i mulini Tassoni si fermarono. Fu inevitabile usare i cavalli, detti comunemente \u201cPostrini\u201d, che macinarono quello che poterono.\nMa il 14 gennaio 1684, sopraggiunge un inverno cos\u00ec freddo da congelare nuovamente il Po di Ferrara e il Primaro, causando mortalit\u00e0 nei paesi e nelle citt\u00e0. Maggiormente colpita fu soprattutto la gente povera. La penuria dei viveri peggior\u00f2 la situazione \u201dper essersi inaridite le biade in erba\u201d, cio\u00e8 ancora nel loro nascere. In quell'anno a Marrara ci furono trenta decessi, ma nessuno pare per assideramento, almeno cos\u00ec sembra affermare il libro dei morti dell'archivio parrocchiale (anno 1666-1689). Solo la malaria e la tubercolosi mietevano vittime in gran numero dovuto all'ambiente malsano delle acque stagnanti.\nDon Stiatini, parroco di Marrara dal 1684 al 1702 aveva l'abitudine di mettere nei registri di morte la causa che aveva provocato il decesso. E questa \u00e8 una preziosa fonte di notizie sulle epidemie e sulle malattie diffuse nella zona e sulla percentuale dei morti per annegamento, che non mancavano in un territorio vallivo e soggetto ad alluvioni e rotte continue Tra il 1692- 93 il \u201ctaglio fatto, non si sa da chi, del Reno nelle Valli di Marrara in luogo detto la Salarola, e Casecupate\u2026\u201d probabilmente di bolognesi, con gravi danni per le ville di Sant' Egidio, Fossanova, Marrara, Traghetto ed altre, costrinse i ferraresi a sbarrare con un cavedone (\u00e8 un argine di non grandi dimensioni ma abbastanza stabile, trasversale a un corso d'acqua) il cavo delle Cacupate al suo stacco nel Primaro, tenendone le acque un piede e mezzo pi\u00f9 alte.\nNonostante queste situazioni di dissesto geofisico c'\u00e8 chi investe i propri capitali acquistando terreni arativi entro il circondario difeso dagli argini, parte a Sant' Egidio e in parte a Marrara, come i Conti Bosi, quali le possessioni \u201c Chiavica \u201c e \u201c Osteria \u201c; valli e boschi fuori dall'argine delle valli. La chiesa di Marrara al presente ha come rettore don Paolo Mutto, che possiede i seguenti beni: \u201c \u2026.una Casa ingradizzata, con muro , con Cortile, Horto, et Forno, confina da un capo Zambota, dall'altro con Boniffacio de Leoni, da un lato il Po, dall'altro il\u2026. Una pezza di terra arativa et avidata di staia diciassette con una casa di canna posta in detto fondo, confina da un lato con Francesco Facciollo, dall'altro Francesco Boari, da un capo la Fossa delle Sortie, dall'altro il Po. Una pezza di terra arativa posta in detto fondo di moggia tre, staia otto, confina da un capo con Boniffacio de Leoni et da un lato; dall'altro medesimo Boniaffacio che \u00e8 solicitadore.\u201d (11 marzo 1708).\nMa chi deve vivere sul posto e delle sue risorse, scrive il Franceschini (in: \u201dIn quel giorno si raccapitol\u00f2 tutto l'universo\u2026.\u201d) \u00e8 disorientato dal mutar anarchico dell'ambiente e del suo consueto sfruttamento\u201d.\nNell'anno 1709 impervers\u00f2 un atroce inverno, lungo e terribile, su tutta l'Europa gi\u00e0 provata dalla fame. A Venezia, il 26 gennaio di quell'anno, si videro vari carri trainati da buoi giungere in Piazza San Marco, attraversando il Canal Grande, trasformato in un'enorme lastra di ghiaccio. Tutti i fiumi gelati, i mulini immobili lungo i torrenti e i canali, e la gente affamata cedeva con maggior facilit\u00e0 al gelo. Nei boschi e nelle foreste la selvaggina moriva a migliaia e gli uccelli piombavano a terra assiderati. Purtroppo non sappiamo con esattezza a quali temperature giungesse il freddo in quel terribile inverno. In quell'anno a Marrara ci furono settantadue decessi su di una popolazione che si aggirava attorno ai 700 abitanti. Questa fu certamente la pi\u00f9 alta percentuale mai raggiunta nel XVIII secolo. Viene il sospetto che tutti quei morti siano legati a quel terribile inverno del 1709. I sistemi di difesa contro il gelo erano, per la maggior parte della gente i sempre vecchi bracieri, gli scaldini, di varie forme e misure, le bottiglie e i recipienti di acqua calda, le coperte e i vari strati di abiti. Le cronache del tempo narrano che alcune dame passarono l'intero inverno a letto.\nA sua volta cos\u00ec scrive il Frizzi:\u201d\u2026il verno di quell'anno, con freddo dei pi\u00f9 orridi che nel clima nostro possa provarsi. Fu presa dal gelo tutta la superficie del Po grande guisa che vi passavano sopra i carri senza pericolo.\u201d Le cronache del tempo narrano che i canali e i mari del Nord erano cos\u00ec gelati che si poteva andare a piedi dalla Danimarca alla Svezia. A Parigi in quei giorni, le campane delle chiese, appena sfiorate dai batocchi, cadevano in pezzi. \u201cE le nevi quasi continue si alzarono a un'altezza meravigliosa\u201d, cos\u00ec scrive il Frizzi nel narrare la guerra contro i tedeschi.\nSiamo giunti alle soglie dell'anno 1758 e Marrara \u00e8 ancora sotto le acque. Rompe il Reno nel settembre di quell'anno. La notizia \u00e8 desunta dalla Vacchetta delle Primizie Sacramentali e Prediale del 1735-41. Marrara faceva allora 928 abitanti divisi in 194 famiglie. In sei anni c'era stato un calo demografico di 76 unit\u00e0. Infatti solo nel 1735 Marrara aveva superato per la prima volta i mille abitanti: per la precisione 1004 con 210 famiglie. Per ritornare a questi livelli e oltre bisogna aspettare l'anno 1755 che da 1033 passer\u00e0 a 1182 per poi nuovamente decrescere nel 1777.\nNel settembre 1761 venne istituita a Ferrara la congregazione di Manutenzione del Po di Volano e di Primaro con lo scopo di conservarli navigabili, e capace di ricevere le acque dei terreni superiori, che nei due precedenti anni erano stati scavati l'uno dal mare fino alla citt\u00e0, e l'altro dalla citt\u00e0 fino a Marrara. A Marrara poi era attivo il Primaro per il trasporto delle merci, navigabile fino a Bologna attraverso la Cembalina; per Argenta e Ferrara dal Cavedone o Porto di Marrara.\nLe vie d'acqua erano in quel tempo preferibili come transito e le strade non erano certo asfaltate, e Marrara fra l'altro non si trova su di una via maestra. Infatti, il Card. Alessandro Mattei arriv\u00f2 a Marrara in Bucintoro, lungo il corso del Po di Primaro, fermandosi al Porto per poi proseguire in carrozza e raggiungere il luogo dove la nuova chiesa doveva essere costruita (qualche centinaio di metri fuori dal centro del paese-ndr). Anche Lucrezia Borgia arriv\u00f2 a Ferrara in Bucintoro lungo il Po grande, per raggiungere lo sposo prescelto, Alfonso I d'Este. C'\u00e8 un'antica diceria tra la gente del paese, tramandata dai vecchi, che la stessa Lucrezia veniva a caccia nelle valli di Marrara e che era stata costruita in terra battuta, una strada per la sua carrozza, di cui pare, siano rimaste alcune tracce nelle vicinanze di una vecchia colombaia, chiamata \u201c Al cas\u00e9tt di sturan\u201d.\nSi sa che la Corte Estense raggiungeva le sue \"Delizie\" sparse sul territorio navigando sulle lussuose imbarcazioni, cariche dei pi\u00f9 prestigiosi poeti, menestrelli, buffoni e quanti altri erano in grado di sollazzare e divertire i Signori stanchi delle cure dello Stato. \nLa storia delle rotte e delle inondazioni del Reno sono frequenti; tacere questo fiume \u00e8 impossibile: viene meno una parte della storia di Marrara. Cos\u00ec pure dicasi del Primaro. Sono parte integrante della storia e della vita del paese.\nLa questione del Reno fu avviata a soluzione solo nel 1767. L'ipotesi prescelta era quella da sempre favorita dai bolognesi, e cio\u00e8 l'immissione del Reno in Primaro in un punto abbastanza a valle e tale da non creare troppi problemi ai ferraresi. Furono cos\u00ec ordinati i lavori previsti da piano di Antonio Lecchi che prevedeva il ripristino del Cavo Benedettino, l'immissione in esso del Reno a partire dalla Panfilia; la creazione di un'arginatura a destra del Primaro; l'inalveazione di numerosi scoli di acque chiare in un cavo separato. Il Cavo Benedetto fu cos\u00ec chiamato perch\u00e9 fatto costruire da Benedetto XIV nell'anno 1745, come un grandioso raccoglitore delle acque chiare del Reno, da Passosegni e per via di Codifiume facendolo terminare nel Primaro di Traghetto, introducendo poi i due torrenti Idice e Savena. Per alcuni la costruzione del Cavo Benedettino avviene nel 1750.\nDa Traghetto in gi\u00f9 il Po di Primaro divenne cos\u00ec il tratto terminale del nuovo Reno. Si rendeva in tal modo possibile la bonifica e la messa a coltura delle vaste Valli di Poggio, di Marrara, di Malalbergo e Argenta. Nel mentre viene finalmente avviata la bonifica dei terreni vallivi di Marrara e di Poggio, ormai suddivisi da quelli di Malalbergo dal nuovo alveo del Reno e non pi\u00f9 soggetti al continuo spandimento delle sue acque. Oggi il Primaro \u00e8 chiuso verso valle a Traghetto ove muore immettendosi nel Reno che va sfociare in mare a pochi chilometri da Torre di Bellocchio. Ora \u00e8 chiamato \u201cPo morto di Primaro\u201d.\nNel 1782 si continuava a pagare l'imposta di un quattrino per supplire alle spese occorse nello scavo del \u201dCanale Cembalina\u201d che alimentava con la sua corrente il primo Mulino Pio, scavo che era stato fatto nel 1773. Secondo alcuni il nome di quest'antico canale deriva da Cimbalino, un prete che lo tracci\u00f2: secondo altri dal latino cymba, barca.\nL'anno prima ci furono a Marrara ben 121 decessi su 1765 abitanti. Una percentuale molto alta che trover\u00e0 riscontro anche l'anno successivo con 109 decessi. La risposta non credo che sia legata alle due rotte, perch\u00e9 da 1765 abitanti (1781) si passa nel 1782 a 1293 abitanti. Quasi 500 abitanti in meno. \u00c8 un calo impressionante. Scompaiono allo Stato d'Anime ben 118 famiglie. Dove sono andate a finire? Perch\u00e9 questo grande esodo? Occorrer\u00e0 quasi un secolo per arrivare agli stessi livelli di abitanti dell'anno 1781. Infatti, solo nel 1853 Marrara raggiunger\u00e0 i 1771 abitanti.\nAi tempi del cardinale Carafa, Legato pontificio in Ferrara, il terreno agrario era allora distinto in cinque diversi classi: abbagliato, campagnolo, prativo, pascolivo e sabbionivo. I terreni accatastati erano di ettari 39,194, distribuiti nelle Guardie sul Po, di Marrara, Codrea, San Giorgio, ecc. La Guardia di Marrara su un totale di Ha. 9256 di terreno, il 66,9 % \u00e8 abbagliato (seminativo alberato-vitato), il 6,4 % campagnolo, il 24,7 % \u00e8 prativo, l'1,8 % \u00e8 pascolativo e lo 0,2 % \u00e8 sabbionivo. Come si vede, il terreno seminativo nudo, detto campagnolo, ha una media bassa perch\u00e9 esistevano ancora numerose zone che erano prive di terreni bassi prosciugati. Il terreno pascolivo non era molto esteso, anche se nelle zone vicine ai terreni vallivi (Marrara) poteva raggiungere delle punte piuttosto elevate.\nA Marrara la distribuzione elle propriet\u00e0 fra le varie classi sociali, aveva nei borghesi come proprietari, la pi\u00f9 alta percentuale, il 46,4%; i nobili e gli Ordini Ecclesiastici (vedi Monasteri) il 23%; il clero il 5,5%. Nel 1796, il Parroco di Marrara, gode nella Parrocchia di San Nicol\u00f2 quattro pezze terra vidate ed arborate dette Nigresole verso Benvignante, e confinanti con i Pasi e Ragazoni. Alla Bova i beni della chiesa erano formati da pezze di terra arativa che confinava \u201c da un lato con il Po di Primaro e dall'altro con Francesco Boari, da un capo la Fossa delle Sortie, dall'altro il Po, ecc.\u201d. Nella Guardia di Marrara, una parte dei terreni era concessa dai proprietari a lavorazione a usurai da 182 nobili; 598 borghesi; ottantuno del clero; 238 dagli Ordini ecclesiastici. I livellari erano solamente due, concessi dagli Ordini ecclesiastici.\nIl 10 maggio 1795 \u00e8 aperta al culto la nuova chiesa di Marrara, iniziata nel 1784 su disegno del capo mastro Giovanni Sivieri; era stata consacrata dal card. Alessandro Mattei. Nel frattempo la stella di Napoleone incomincia a brillare sull'Europa sotto la stimolo della Rivoluzione francese e delle idee dell'Illuminismo. Dopo due secoli, il dominio pontificio si scioglie e nasce il Regno d'Italia. Anche Ferrara, come Bologna, Modena e Reggio, \u00e8 occupata dalle truppe francesi.\nNel 1797 alla Repubblica Cispadana si sostituisce quella Cisalpina. Con Napoleone, re d'Italia, gli avvenimenti prendono una svolta decisiva. Il 29 aprile 1799, a Buttifredo (qualche chilometro da Marrara\u00a0\u2013 ndr) presso San Martino, le truppe francesi del generale Mont-Richard per rappresaglia agli attacchi dei contadini insorti contro il loro Governo misero a ferro e a fuoco il paese, sopprimendo nel sangue trentun cittadini, saccheggiando, depredando, distruggendo ogni cosa. Una lapide presso la chiesa di San Martino, ricorda questo triste fatto di sangue. In questo periodo entra in vigore la parola \u201cCittadino\u201d; cos\u00ec \u00e8 scritto nello Stato d'Anime della parrocchia anno 1799: \u201cCittadino Francesco Facci Campanaro et\u00e0 49\u201d. Sono i segni della rivoluzione ormai al tramonto.\nXIX secolo.\nI francesi tengono ancora a Bologna, e il generale Klenau ha disposto un cordone di ribelli ferraresi e romagnoli sotto il titolo di truppe ausiliarie dell'Imperatore, dal Primaro al Reno, e Malalbergo. Tra le file ci sono alcuni marraresi. Nel 1805 Napoleone Bonaparte \u00e8 incoronato Imperatore di Francia e Re d'Italia. Il suo figliastro Eugenio di Beauharnais \u00e8 mandato in Italia in sua vece col titolo di Vicer\u00e9.\nDon Lazzaro Govi, deve lasciare in quello stesso anno La Cappellania dell'Oratorio di Marrara, perch\u00e9 la rotta del 1802 ha danneggiato seriamente la chiesetta e ha reso difficile e quasi impraticabile la strada che porta all'Oratorio stesso. In quegli anni, bande di fuorilegge si erano formate nei territori circostanti. Tant'\u00e8 che nel dicembre del 1813, un corpo di 800 francesi si imbatt\u00e9 in una di queste orde comandate da Luigi Finetti sull'argine del Reno, in vicinanza della via Fascinata; si combatt\u00e9 fino al Traghetto con il bilancio di due feriti e un morto.\nLe campagne erano abitate da una popolazione di lavoratori che tranne in pochi casi vi risiedevano stabilmente. Nel 1805, come risulta dallo Stato d'Anime, a Marrara (compreso Spinazzino e la Bova) vi erano 13 boari, 14 braccianti, 5 lavoratori, 15 pescatori, 1 pastore, 3 muratori, 5 molinari, 3 fattori, 2 castaldi e 17 possidenti. La coltivazione della canapa, coltura altamente redditizia, costituiva la base di forti cespiti, per la vendita della parte eccedente il fabbisogno familiare. Negli anni 1980-84 esistevano a Marrara pi\u00f9 di 30 maceri, e alcuni in buone condizioni e ben conservati.\nIn questo periodo Ferrara \u00e8 sotto la dominazione austriaca. Sorgono sette incoraggiate dall'Austria che ha come obiettivo l'annessione di Ferrara ai domini austriaci. I francesi oppongono una sempre pi\u00f9 debole resistenza, soprattutto nella fragile borghesia che si era formata nel periodo napoleonico. La stella di Napoleone pare vicina al tramonto. Tra il 15 e il 19 ottobre 1813 viene sconfitto nella battaglia di Lipsia.\nIl 10 giugno 1816 la Santa Sede emana un decreto per l'attivazione dello Scolo della Fossa della Trava a Portomaggiore e Marrara. Costruita poi la Botte in cotto sotto il Poatello a San Nicol\u00f2, venne aperta il 17 febbraio 1817 con decreto del papa Pio VII. Fu questo un beneficio grande per i territori, fino all'ora in gran parte ancora paludosi. E da quel momento al raccolto del canniccio e dello strame (erba secca che serve da foraggio o lettiere per bestiame), prese posto prima quello del riso, poi, interamente asciutte le valli, quelli della canapa, del frumento, dell'uva e del frumentone. Questo territorio perennemente coperto di acque stagnanti, dalle quali esalavano miasmi perniiciosi, ora rendeva una ricca produzione.\nNel 1821 scoppiano i primi moti contro l'Austria. Marrara, tagliata fuori dalle vicende del Risorgimento, vive senza sussulti la sua storia quotidiana.\nanche per l'intervento del Monsignor Gregorio Boari Vescovo di Comacchio , nativo di Marrara abile politico,e del padre Carlo nobile possidente\ne persona di fiducia del Barone Cervella .\nNel 1832 per tutto il mese di giugno fu cos\u00ec freddo che la grandine impervers\u00f2 \"in vari luoghi, tra i quali fu memorabile tale disgrazia in Gambolaga (ora Gambulaga-ndr), Maiero, Portoverrara, Sandolo, Portomaggiore, Montesanto, con altri molti paesi. Il calore poi cominci\u00f2 ad essere eccessivo senza gradazione, cosicch\u00e9 alli dodici Luglio era arrivato ai gradi del non plus ultra\". Marrara questa volta si salv\u00f2.\nIl 1834 invece fu un anno di grande siccit\u00e0. \"Tutta l'estate fu senza pioggia, e non cadde pioggia se non alla fine di Novembre nel quale quasi tutti dovevano seminare il Formento\" (dalle cronache del tempo).\nAnche nel 1836 ci fu una lunga siccit\u00e0 con discreto raccolto di frumento, scarso quello del formentone (o frumentone o mais-ndr) e della canapa. \"Li formento di bella qualit\u00e0 vale 16 al moggio (unit\u00e0 di misura), il formentone 72 e la canapa 45-47 al moggio ed anche pi\u00f9, al migliore\".\nNell'anno 1838 Marrara aveva 1648 abitanti distribuiti in 18 case di canna in piccola porzione e il rimanentein 180 case di pietra, per 274 famiglie. Non sempre le abitazioni erano costruite in pietra e malta col coperto di \"coppi in pezzoni\" e travatura in legno di campagna. Alcune abitazioni dei braccianti agricoli potevano avere il coperto di canna di palude, con una \"penza\" a unico spiovente sostenute da colonne di legno. Le loro case, il pi\u00f9 delle volte, non disponevano di annessi rustici, ma soltanto di capanne di paglia.\nIl bracciante del periodo medioevale e del primo evo moderno, diventeranno, degradandosi, i braccianti o evventizi della fine del secolo, confondendosi in certi periodi, con i mendicanti e i vagabondi.\nDiversa era la figura del boaro o bovaro che a causa dell'aumento dell'unit\u00e0 colturale richiedeva una maggiore forza lavorativa e di conseguenza si rendeva necessaria in molte possessioni un'abitazione per il boaro, come risulta dagli Stati d'Anime compilate dai parroci di Marrara del tempo.\nIn alcune stime del sec. XVIII troviamo l'abitazione del boaro contigua alla casa domenicale. La boaria, si instaurava sul \"versuro\", che era l'azienda tipica del ferrarese:\nun fondo, dotato di stalla, annessi a fabbricato di abitazione, di estensione (30 ha circa) adeguata alla capacit\u00e0 di lavoro di un aratro trainato da un attiraglio (o alaggio-ndr) di bovini allevati nella stalla aziendale. Il boaro doveva arare tutto il campo, alimentare, lavare, custodire il bestiame, curare il concime, ecc. Gli altri lavori erano eseguiti dagli altri membri della famiglia boarile, retribuiti a giornata.\nCon il termine \u201cpossessione\u201d s'indicava un'estensione di terreno largamente variabile. Nel sec. XVIII, in generale i terreni nelle possessioni erano classificati in arativo abbagliato, arborato, campagnolo nudo; vi era poi il terreno destinato a prato e pascolo. Alcune denominazioni di queste possessioni in Marrara, sono rimaste ancora oggi, come ad esempio: La Bertolda, Cavo Ducale, Pellegrina, La Sgarbata, Valle, Valletta, Arginello, Valprova, Bova, ecc. che sono diventate, per alcune, nomi di vie. Altre denominazioni sono del tutto scomparse.\nNell'anno 1842 il Reno rompe a sinistra presso Sant'Alberto allagando le aree nel ferrarese sud orientale. L'anno dopo iniziano i lavori di riparazione della Strada Cembalina (questa strada iniziava dal Ponte di Marrara per immettersi a Passo Segni, nel bolognese) a causa delle acque disalveate del Reno. Il ricordo di questa rotta \u00e8 documentato dalle numerose targhe di marmo, sette in tutto, murate in alcune case di Marrara che segnano i diversi livelli delle acque, che vanno da un minimo di 0,80\u00a0m (casa n. 111 di Via Cavo Ducale) a un massimo di 2,60\u00a0m (casa n. 35 di via Stanga). Le acque invasero le case e i terreni fino a San Bartolomeo e alla Bova.\nNel 1847 il numero degli abitanti di Marrara raggiunge la punta di 1705 persone. La popolazione, formata nella maggior parte da braccianti, lavoratori, bovari e pescatori, alle dipendenze delle famiglie pi\u00f9 ricche del paese (Zanardi, Ferraguti, Boari, Bellonzi), ricchi possidenti, era distribuita in diversi \u201cCantoni\u201d: quello della Zena, della Bova, della Fassinata, della Valle, della Cembalina e del Cavo.\nNel 1855 dobbiamo registrare un'epidemia di colera di una certa violenza che si prolung\u00f2 per quasi tutto l'anno (anche se fortunatamente per breve durata per Molinella; dai registri mortuari parrocchiali di Molinella e di San Martino associati si riscontra un totale di 105 decessi numero imponente se pensiamo che negli anni immediatamente successivi i morti in media, furono una sessantina). Marrara fu risparmiata da questa pestilenza. Il colera si arrest\u00f2 vicino al paese, anche se in quell'anno si registrarono settantaquattro decessi, come risulta dal libro dei morti della parrocchia, numero altissimo mai raggiunto fino da allora.\nI marraresi per lo scampato pericolo fecero voto di erigere un altare con la statua del Santo Patrono (San Giacomo Maggiore-ndr), come si legge nella piccola lapide posta in presbiterio (della chiesa parrocchiale-ndr). A Ferrara su una popolazione di 27.000 abitanti, i morti per colera furono circa mille.\nSul finire del 1853 e sul principio del 1854, per quasi nove mesi consecutivi cadde una pioggia dirotta, che caus\u00f2 alluvioni e straripamenti di fiumi, per cui l'acqua ristagn\u00f2 in parecchie localit\u00e0 della provincia, compresa Marrara, che non fu risparmiata. L'acqua era di casa.\nIl 1860 \u00e8 l'anno dell'Unit\u00e0 d'Italia. Ferrara vive in un mondo fuori del tempo. Peggio ancora la campagna, poich\u00e9 c'\u00e8 tutto o quasi da rifare. Con l'Unit\u00e0 d'Italia riprende l'opera che caratterizza la storia del ferrarese fino ai giorni nostri, la bonifica. \u00c8 del conte Aventi il primo tentativo di prosciugare nel 1864 una vastissima tenuta, la \u201cGualenga\u201d, ma la pressione delle valli circostanti riallag\u00f2 il terreno bonificato.\nNel 1882 con la legge Baccarini, inizia la vera bonifica di terreni paludosi (e Marrara abbondava), con contributi dello Stato. La legge fu ancora migliorata favorendo anche la bonifica del Polesine di San Giorgio, cui faceva parte anche Marrara, che fra il Po di Volano e quello di Primaro e le Valli del Mezzano, interessava una superficie di 45.000 ettari.\nAccanto alle idrovore a vapore, lavoravano per il prosciugamento dei terreni gli \u201cscarriolanti\u201d, figure indimenticabili della bonifica ferrarese, accorsi dal Veneto, dalla Romagna, dagli Appennini Emiliani. Con vanghe e carriola hanno scavato interminabili canali, prosciugando, dissodando migliaia di ettari di terreno. A notte fonda partivano per giungere sul luogo di lavoro. Chi non ricorda la loro canzone che dice: \u201cA mezzanotte in punto/ si sente un gran rumor/sono gli scariolanti/che vanno a lavorar./ Volta e rivolta/ e torna a rivoltar\u2026\u201d\nNel 1869 anno della rivolta contro la tassa sul macinato, Marrara raggiunge e oltrepassa i duemila abitanti: per l'esattezza 2006. La parrocchia \u00e8 divisa in quattro Quartieri da don Gaetano Tani. Le famiglie sono 322. In paese vi sono sette filatrici, tre ebanisti, otto \u201cmiserabili\u201d, una maestra, il segretario comunale, un postino, un farmacista, uno stradino, due pescatori e un mugnaio.\nNegli anni che vanno dal 1881 al 1884, un'altra malattia infettiva, la difterite, falciava giovani vite. A Marrara ci furono sessanta decessi con una percentuale di quindici l'anno. L'et\u00e0 media era sui quattro anni, come risulta dal libro dei morti \u201cAnno 1847-1892\u201d. Un certo Tagliani Giuseppe di undici anni mor\u00ec nel 1882 di difterite fulminante in poche ore.\nNel settembre 1886 scoppia il colera. Anche questa volta Marrara si salv\u00f2. Nessun caso di colera, nessun decesso. Anzi la popolazione era aumentata, passando da 2371 a 2426. Per ottenere la grazia di essere preservati, non si ricorse al Patrono di Marrara (San Giacomo Maggiore-ndr), ma a un Triduo che la Confraternita (Chiesa cattolica) dello Spirito Santo celebr\u00f2 nello stesso mese di settembre, poich\u00e9 in quell'anno cadeva il Terzo Centenario della Confraternita stessa.\nQueste frequenti epidemie unite a malattie carenziali e febbri malariche accorciavano la durata media della vita umana. La bonifica non aiut\u00f2 a debellare queste malattie, anzi, per un certo periodo esse si accentuarono a causa delle bassure delle acque stagnanti e per un peggioramento della dieta, privata anche del beneficio di pesce che le popolazioni vicine attingevano dalle valli. Altre malattie diffuse erano le affezioni polmonari e bronchiali, il tifo, lo scorbuto e la pellagra, dovuta a una scarsa alimentazione. Il mangiar solo polenta procurava questa tremenda malattia che piagava il corpo e in molti casi procurava la morte. Nel 1896 nel solo Comune di Ferrara la Societ\u00e0 dei Pellagrosi assisteva oltre 200 malati.\nFra il 21 e il 22 agosto 1896 alle ore 3,30 il Reno rompe l'argine sinistro a Codifiume inondando le valli intorno all'abitato, allagando tutta la zona di Traghetto, estendendosi alla Sammartina, alla Bova e parte di Marrara e Passosegni. Il problema del Reno si ripresenter\u00e0 nuovamente nelle tre rotte del Gallo del 1949, 1950 e 1951.\nIl 1896 fu anche un anno di grave carestia, perch\u00e9 all'estate eccezionalmente fredda e nevosa che distrusse gran parte del raccolto, segu\u00ec una primavera asciuttissima, che secc\u00f2 buona parte del grano, e la canapa stentava a crescere. \u00c8 anche l'anno del primo sciopero dei braccianti, avvenuto ad Argenta l'11 giugno. Furono i risaioli in particolare. Gli arresti che seguirono non risolsero la situazione.\nL'anno dopo vi fu quello agrario nella provincia di Ferrara. La vittoria ottenuta che vide lottare insieme i braccianti delle bonifiche e boari delle \u201cterre vecchie\u201d, ebbe una risonanza storica, perch\u00e9 s'incominci\u00f2 a intravedere la forza dell'associazionismo e un maggior spirito di cooperazione che vi posero i lavoratori. Segn\u00f2 la fine dei \"patti orali\", di un'economia semifeudale e paternalistica.\nXX secolo.\nNel 1900, anno famoso per gli scioperi agrari della Lombardia, del Veneto e del Ferrarese, scoppi\u00f2 quello famosissimo di Molinella durato, a intervalli, dal 30 giugno al 31 agosto. Anche se l'industria muove i primi passi, l'agricoltura resta sempre il cuore dell'economia ferrarese. Marrara rimane molto agricola, favorita dal terreno fertile per i grandi raccolti e colture.\nAll'inizio di questo secolo Marrara ha 2600 abitanti, una delle massime punte mai toccate. \u00c8 rettore (ecclesiastico) don Francesco Sisti, che si prodig\u00f2 per l'abbellimento della chiesa.\nIl fatto che ci fosse un Segretario comunale, sta significando che Marrara era ancora un centro importante attorno a cui ruotavano i paesi limitrofi di pi\u00f9 modeste proporzioni. La figura del veterinario non poteva mancare in un ambiente molto agricolo, dove il cavallo o il bove erano ancora forze di lavoro, e le stalle sostentamento indispensabile, come il maiale e i pennuti del cortile.\nC'erano in Marrara, anche due osterie, due forni, un pizzicagnolo, uno scaranaro, e un \u201ctrafficante\u201d. Cos\u00ec chiamato perch\u00e9 possedeva un enorme magazzino, fornito di tutto: dal grano alla farina; dalla canapa alla stoffa; dagli attrezzi di lavoro ai generi alimentari, dalle scarpe ai chiodi.\nIn questi anni d'inizio del Novecento, Ferrara citt\u00e0 agricola, favor\u00ec il rapido sviluppo del movimento contadino. Nelle campagne il socialismo prima e il comunismo poi, trovarono fertile terreno. I contadini ferraresi sotto l'impulso del socialismo, si organizzarono in ogni paese sotto la guida del capo lega locale. Anche Marrara, molto agricola, visse queste nuove esperienze sociali, le agitazioni e gli scioperi quasi annuali, l'aumento del salario e il miglioramento delle condizioni di lavoro.\nNegli stessi anni si accentua la transazione demografica e all'incremento delle stirpi che formano la grande famiglia colonica, le famiglie mezzadrili che ai giovani d'oggi sembreranno il retaggio di un lontano passato. Emergono anche situazioni contrastanti a causa dell'espansione eccessiva della famiglia stessa che obbliga all'uscita della casa di una o pi\u00f9 stirpi che vanno spesso a ingrossare le masse dei braccianti.\nIn questo periodo l'aumento demografico a Marrara si fa pi\u00f9 forte. Si passa da una popolazione di 2410 a 2600. La grande famiglia patriarcale \u00e8 messa in crisi dall'incremento delle stirpi minori. Nelle stesse campagne si formeranno due sistemi famigliari: mezzadrile e bracciantile anche se queste ultime non diventeranno mai grandi famiglie. Oggi la mezzadria e la tipica famiglia contadina appartengono ormai al passato.\nLa prima guerra mondiale inizia il 24 maggio 1915, termina il 4 novembre 1918. Lo slogan: \u201cAi contadini la terra alla fine della guerra\u201d, non risolve la crisi economica che affligge l'intero paese e la stessa Ferrara.\nIn questo periodo un fatto di cronaca scuote la tranquilla Marrara. Una signorina si reca a Ferrara per acquistare una rivoltella. Vuole vendicarsi del suo ex fidanzato, che l'ha lasciata per sposare un'altra signorina. Lo stato d'animo della signorina (abbandonata-ndr) insospettisce l'armaiolo, che a sua insaputa, le vende l'arma caricata a salve. Le future nozze devono essere celebrate nella chiesa di Spinazzino, a quei tempi sotto la chiesa parrocchiale di Marrara. Il giorno delle nozze, la signorina \u201clasciata\u201d entra in chiesa e punta l'arma contro l'ex fidanzato e gli spara. Tutto si risolve con una grande paura e un fuggi fuggi dalla chiesa. Questi erano i drammi passionali che colpivano la gente, che diventava per lungo tempo il fatto del giorno.\nNell'ottobre del 1920, le elezioni amministrative vedono ancora una volta trionfare i socialisti. In campo nazionale \u00e8 un partito debole. Prende forza il Partito Nazionale Fascista, di cui il ferrarese Italo Balbo fu membro importante.\nIl 23 agosto 1932 \u00e8 ucciso don Giovanni Minzoni, sacerdote di Argenta. Il 4 gennaio 1926 muore la Regina Margherita di Savoia. La luttuosa notizia \u00e8 diffusa in tutta Italia. Nella chiesa di Marrara alle ore 10 del 18 gennaio \u00e8 celebrata la Messa di requiem con solenni esequie alla presenza di gran popolo, di tutte le associazioni cattoliche, dell'Associazione Nazionale Combattenti di Marrara e della Delegazione. Anche la Societ\u00e0 Filarmonica \u201cGiuseppe Verdi\u201d (la Banda-ndr) di Marrara fu invitata a partecipare alle onoranze della defunta Regina.\nQuesta Societ\u00e0 Filarmonica (detta anche \u201cla Banda\u201d-ndr) era nata all'inizio del secolo (1903), dando lustro e solennit\u00e0 alle diverse manifestazioni sia religiose sia civili, ma dopo la guerra si sciolse; e da l\u00ec nacque il famoso detto: \u201cLa v\u00e0 in gnent c\u00f2m la Banda d'Marara\u201d, cio\u00e8 quando una cosa ha breve durata senza lasciar traccia della sua passata esistenza.\nNel 1925 subentra come sacerdote della parrocchia di Marrara don Mario Giro. Parroco molto attivo, deciso, efficace organizzatore, grande oratore, dalla forte personalit\u00e0 e ascendenza. La parrocchia si anima e vive momenti di grande splendore. Pur scontrandosi a volte con persone e organizzazioni di vario tipo, civile e religioso, in accese discussioni e durature polemiche, non arretr\u00f2 mai di un passo sulle sue decisioni, n\u00e9 si ferm\u00f2 davanti a chicchessia. Non temeva nessuno e non aveva paura di niente; come quando si rec\u00f2 al comando tedesco per riavere la sua bicicletta rubatagli da un soldato tedesco. Lo fece in modo energico e deciso. E ancora nel dicembre del 1944 quando protest\u00f2 perch\u00e9 gli aveva prelevato della legna da ardere alla parrocchia, per l'importo di lire 4.000. Il \u201cComando Militare Germanico\u201d gliela restitu\u00ec tutta.\nPer la sua prestanza fisica, era chiamato \u201cal Priton ad Marara\u201d, aggiungendosi agli altri nominativi altrettanto noti in paese come: \u201cAl Cison, al Furnason, al Buson, al Curtilon e al Firon ad Marara\u201d.\nGli anni successivi trascorsero senza avvenimenti di rilievo. Arriviamo cos\u00ec alla vigilia della seconda guerra mondiale, e don Mario Giro inizia a scrivere le \u201cMemorie\u201d della Parrocchia (iniziano nel maggio 1938 e terminano il 1\u00ba marzo 1956). Sono vent'anni di storia e di cronaca ininterrotta di quegli anni drammatici alternati con quelli della vita religiosa locale della parrocchia e del paese.\nIl 29 ottobre 1938 \u00e8 inaugurato il ponte di Marrara sul Primaro sotto una pioggia torrenziale alla presenza del Prefetto di Ferrara e di molte altre autorit\u00e0. Don Giro benedice il ponte. Qualcuno osserva: \u201cPer la prima volta si fanno le cose complete\u201d.\nNel frattempo riprendono i vecchi dissapori tra il parroco e la Confraternita dell'Oratorio di Marrara. Don Giro si lamenta del boicottaggio alle funzioni religiose per opera di alcuni della suddetta confraternita. Sono tempi difficili, perch\u00e9 i giovani si allontanano dalle funzioni religiose \u201cattratti e conquistati dai diletti del ballo e la corruzione che si compie \u00e8 enorme. L'allontanamento dalla Chiesa \u00e8 immenso\u201d, scrive amareggiato don Giro.\nA cavallo degli anni 1938-39 era nata a Marrara la \u201cFiera del remo\u201d, manifestazione che si svolgeva a primavera. Le imbarcazioni partivano dalla darsena del Volano, a San Giorgio, e lungo il Primaro giungevano alla piarda di Marrara, e l\u00ec aveva luogo il \"Torneo di Bach e pandon\". La piazza era occupata dalle bancarelle che distribuivano \"pinzin\" (o pinzino o gnocco fritto), salame e vino in abbondanza ai partecipanti e alla gente del luogo.\nAll'alba del 1\u00ba settembre 1939 i tedeschi invadono la Polonia, mentre Inghilterra e Francia dichiarano guerra alla Germania. La Polonia \u00e8 occupata in breve tempo e spartita con i russi, gi\u00e0 accordatasi con la Germania.\nNel 1940 l'Italia entra in guerra e Italo Balbo, che non la voleva, muore in un aereo abbattuto per errore dalla contraerea italiana nel cielo di Tobruk. Il 30 maggio 1940 durante la campagna dei Balcani e di Creta, giunge alla famiglia Zanardi di Marrara un telegramma della Segreteria di Stato di papa Pio XII dove si annuncia che il Visitatore Apostolico dell'Egitto s'\u00e8 trovato al campo di concentramento dei prigionieri italiani, dove ha visto in ottime condizioni di salute il fante Zanardi Sante, fatto prigioniero nel dicembre del 1940 (deceduto diversi anni dopo nella sua Marrara - ndr).\nNel giugno del 1941 \u00e8 messa in circolazione la tessera della carne. Iniziano tempi difficili. \u201cD'ora in poi\u201d, sospira don Giro, \u201cquanta ne toccher\u00e0 per persona la settimana? Mah!\u201d\nA Milano sono date precise disposizioni per dare 200 grammi di pane al giorno per persona. Qualcuno fugge da Milano e si rifugia a Ferrara. Anche Marrara accoglie questi rifugiati.\nMentre gli eserciti germanici, italiani, ungheresi, finlandesi, romeni, slovacchi, spagnoli sono ricacciati nei pressi di San Pietroburgo e di Mosca dal generale Tymo\u0161enko, giunge improvvisa la notizia dell'entrata in guerra del Giappone che in data 7-12-1941 ha dichiarato guerra gli Stati Uniti e all'Inghilterra.\nMentre in Libia si combatte nei pressi di Tobruk, il pane \u00e8 ulteriormente razionato. Nel frattempo la battaglia nei pressi di Tobruk non conosce tregua. Il 12 giugno 1942 il bersagliere marrarese, Gino Arnoffi, muore a soli vent'anni in quest'assurda guerra d'Africa.\nNel dicembre 1942, sul fronte del Don (fiume Russia), inizia tra i rigori dell'inverno la tragica odissea dei soldati italiani. \u00c8 una storia tristissima di congelati, feriti, dispersi, in un clima impossibile, con una temperatura che si avvicina ai quaranta gradi sotto zero. Sotto l'offensiva sovietica, gruppi di sbandati vagano nella steppa aspettando la morte. La ritirata in Russia rimane una pagina tragica della nostra storia. Tra i soldati feriti in Russia, pochi ebbero la fortuna di tornare a casa. Molti furono fatti prigionieri e molti furono dispersi, anche di Marrara. Dei prigionieri in Russia solo alcuni, dopo diversi anni dalla fine della guerra, rientrarono in Italia.\nAlle ore 23 del 25 luglio 1943, le stazioni radio annunciano la caduta del Governo di Mussolini, il suo arresto e la presa di possesso di un Governo militare presieduto dal Maresciallo Pietro Badoglio. La citt\u00e0 di Ferrara vive un entusiasmo incredibile. Il campanone dell'Universit\u00e0 sona a distesa. A Marrara si sono verificati qualche tafferuglio, bastonate a destra e a sinistra. I nervi sono abbastanza tesi.\nLe truppe tedesche, ora nemici dell'Italia, occupano diverse citt\u00e0. Anche Ferrara \u00e8 occupata. \u201cLe strade rigurgitano di soldati che abbandonati gli abiti militari si dirigono a piedi verso le loro case; per le strade di Marrara sono molti quelli che passano\u201d (scrive don Giro).\n\u00c8 proclamata dai tedeschi la legge marziale per quanti si dimostrano ostili, scioperano, compiono atti di sabotaggio. Il 13 ottobre, l'Italia dichiara guerra alla Germania. Nel settembre dello stesso anno, era fuggito il Re Vittorio Emanuele III. Mussolini \u00e8 liberato dai tedeschi e proclama la Repubblica Sociale Italiana.\nNel Natale del 1943 c'\u00e8 molta affluenza nella chiesa di Marrara, a tutte e tre le messe. Il bisogno di pregare, di ricorrere a Dio \u00e8 forte negli animi provati dalla guerra.\nIl 29 dicembre tra le 12:30 e le 12:40 Ferrara subisce la prima violenta incursione anglo-americana. Molti morti e molti feriti. Iniziano accolte di aiuti in denaro e indumenti. Anche a Marrara \u00e8 fatta una raccolta. Molti vestiti, biancheria e una somma di lire 5.392. Il 27 gennaio 1944 si ha la seconda violenta incursione sulla citt\u00e0.\nLa chiesa di San Benedetto \u00e8 rasa al suolo. Colpito il Duomo, la fiancata della chiesa dei Teatini, la Certosa di Ferrara e il Campanile. Tra le macerie del Duomo \u00e8 estratto il corpo di don Boschetti Mario. Altri bombardamenti si susseguono a ritmo incalzante causando ancora morte e distruzione.\nI Comandi Militari tedeschi lamentano che a Marrara continuamente le tabelle stradali sono staccate, danneggiate e voltate in maniera diversa da quella in cui furono messe. Sono considerati come atti di sabotaggio. Si avverte la popolazione che il ripetersi di simili atti provocher\u00e0 da parte delle Forze Armate tedesche misure di rappresaglia. E qui \u00e8 interpellato il parroco perch\u00e9 eviti dall'altare il ripetersi di tali atti. Per fortuna fu ascoltato e nessuna rappresaglia tedesca fu messa in atto.\nA giugno 1944 i tedeschi requisiscono a Marrara alcune ville private Giungono a Marrara i primi profughi, alcuni dei quali pongono le loro tende in canonica.\nFerrara \u00e8 nuovamente bombardata. \u00c8 colpita la Stazione ferroviaria e parte della zona industriale. Alcune bombe sono state fatte cadere nei \u201cPrati di Palmirano\u201d. Mitragliamenti a Montesanto.\nManifesti contro i Nazifascisti lanciati dagli Anglo-americani, creano nel paese di Marrara un continuo fuggi fuggi dei tedeschi occupanti,\u201cche minacciano come gi\u00e0 hanno fatto altrove, di portar via ogni cosa. Si scavano buche, si trasportano in aperta campagna le cose di riguardo\u201d(cos\u00ec scrive don Giro-ndr).\nIn molte famiglie di Marrara,i tedeschi hanno cacciato via gli inquilini occupando il loro posto. Nella mattinata del 16 luglio l'Asilo di Marra \u00e8 occupato in parte dai tedeschi. Le scuole elementari trasformate in caserma dei soldati. La casa di Ferraguti Giuseppe \u00e8 da alcuni giorni occupata dai tedeschi. I Ferraguti hanno dovuto adattarsi in un piccolo granaio dei loro contadini alla Giovinella.\nSono distribuiti foglietti stampati alla macchina contro i tedeschi. Uno sfollato di quarantasei anni \u00e8 ucciso alla stazione di Gaibanella. Reduce dal Brasile aveva portato a Marrara tutta la famiglia. Il parroco fa un'offerta in denaro. Il suo esempio \u00e8 seguito da altri.\n\u201cI nostri soldati in Germania muoiono di fame, mentre ieri sera a Villa Soldati si \u00e8 iniziato un pranzo con musica che si \u00e8 protratto sino a stamane alle ore cinque. Ubriacature e sguaiatezze senza fine\u201d; scrive amaramente don Giro il 16-7-1944.\nLa mattina dell'8 agosto, i tedeschi si presentano all'Asilo con il proposito di occupare il piano superiore e allontanare le suore. La cosa per fortuna non \u00e8 eseguita.\nAll'indomani dell'attentato a Hitler, il Capitano Comandante tedesco, ospite nella villa Soldati, alle sette si spara alla tempia sul letto dello stesso Soldati insanguinando il materasso.\nIl 26 agosto, alcuni aeroplani bombardano Marrara. \u00c8 colpita la casa di Giuseppe Ferraguti e il magazzino presso l'Asilo. Lungo la cembalina \u00e8 colpita una ragazza, figlia di Incerti di Monestirolo, alla gamba sinistra e al torace. La ragazza \u00e8 trasportata in casa Mazzoni e caricata su un camioncino condotta all'Ospedale di Ferrara.\nAlcuni nottambuli tedeschi, nella mezzanotte tra il 27 e 28 agosto, salgono sul campanile della chiesa sparando alcuni colpi per poi ripartire in automobile con alcune donne.\nNuova incursione aerea sul paese. Niente feriti, niente vittime, pochissimi danni. Un'altra incursione avviene dopo alcuni giorni. Don Giro scrive: \u201cMuore un fanciullo di undici anni nella strada di confine col bolognese a nome Parmeggiani. Viene portato su carro funebre. Presso il ponte in Piazza Adamo Boari, aerei Anglo-Americani mitragliano. Uccidono il somaro (o asino), per poco non ammazzano il conducente Piazzi Antonio e il Cappellano don Mario Marini. Gli uomini del seguito vengono al cimitero per prendere la barella e cos\u00ec il morto dalla Piazza alla chiesa \u00e8 condotto sulla barella. Chierici e donne fuggono terrorizzati\u201d.\nI tedeschi cercano in paese delle biciclette. La gente fa di tutto per nascondere un po' di biancheria, di panni.\n\"Alcuni giorni fa, alle ore 11 di notte (scrive don Giro) si sono presentati i tedeschi che hanno cominciato a picchiare minacciando di sfondare la porta. Sono fuggito per la porta di cucina. Il tutto poi si \u00e8 risolto con un po' di vino, di pane e di mele.\nUn tedesco ubriaco e armato entra in alcune case all'una dopo mezzanotte molestando con atti osceni le donne presenti. Don Giro fa un rapporto scritto al comando tedesco. Parte della Canonica \u00e8 occupata e trasformata in caserma.\nIl 4 gennaio alle ore 16 circa, quattro bombardieri Anglo-americani, sganciano bombe di grosso calibro presso il ponte di Marrara. Sono colpite alcune case. Durante il lavoro di scavo \u00e8 estratta viva dalle macerie la giovane Borea Graziella. \u00c8 ritrovata morta invece la Fogagnolo Mariella di anni diciannove. Anche Renato Mainardi e Jole Borea sono ritrovati morti sotto le macerie della propria casa.\nNel mese di ottobre erano giunti altri tedeschi a Marrara. Scelgono il terreno davanti alla chiesa per le esercitazioni. Fanno man bassa di mele, conigli, secchie e catinelle.\nContinuano alcune incursioni su Marrara senza gravi danni. Ma nel mese d'aprile \u201ccominciano giornate di fuoco. \u00c8 impossibile vivere in casa\u201d, scrive don Giro. \u00c8 colpita la chiesa nel muro di destra. Nuova incursione dei tedeschi in canonica. Vogliono vino.\nNella serata del 21 aprile i tedeschi fanno saltare i due ponti in Piazza a Marrara. Molte case sono colpite; svaligiate e derubate. Il giorno dopo giunge la notizia che Anglo-americani sono gi\u00e0 nei pressi di Marrara. Alle ore 8 compare la prima pattuglia. Passano il canale e giungono alla chiesa. Nel pomeriggio in solo due ore \u00e8 buttato il primo ponte di ferro che lega le strade comunali. Gli Anglo-americani sono alle porte di Ferrara. In Arcivescovado si riunisce il Comitato di Liberazione Nazionale. L'Arcivescovo Ruggero Bovelli manda un messaggio al generale Mac Creyy affinch\u00e9 la citt\u00e0 sia risparmiata, meritando il titolo di \u201cPastor et Defensor Ferrariae\u201d.\nIl 24 aprile, solennit\u00e0 di San Giorgio, Patrono di Ferrara, le truppe dell'Ottava Armata britannica entrano in citt\u00e0, tra il caloroso entusiasmo di tutta la popolazione. In citt\u00e0 si scatena la caccia al \u201ctedesco\u201c.\nIl 26 aprile avviene il ricongiungimento delle truppe sovietiche e americane. Il giorno dopo giunge la notizia dell'arresto di Mussolini, del generale Rodolfo Graziani, di Alessandro Pavolini e Roberto Farinacci nei pressi del confine svizzero. L'incubo della guerra \u00e8 finito. Il Fascismo spazzato via.\nIl 28 aprile Mussolini \u00e8 ucciso sulle rive del lago di Como con Clara Petacci. \u00c8 fucilata anche la famosa copia di attori cinematografici Luisa Ferida e Osvaldo Valenti.\nCon la caduta del fascismo in tutta la provincia si scatenano gli odi e le tensioni della guerra con omicidi e vendette brutali. Gente con le mani legate, la testa fracassata, crivellata di proiettili si trova lungo le strade di campagna, buttate nelle buche che i tedeschi avevano fatto scavare per postazioni e rifugio.\nLa mattina del 9 maggio a Pescara (Ferrara) sono rinvenuti quattordici corpi sul greto del Po. Parecchi sono di Monestirolo e di Marrara. I corpi sono irriconoscibili. Da parecchi giorni non si hanno pi\u00f9 notizie di tre uomini e una donna di Marrara e un uomo della Bova.\nNei pressi della fornace (di Marrara) sono scoperte delle fosse con cadaveri. Sono cinque fosse costruite dai tedeschi. I cadaveri rimossi sono quattordici. Presentano tutti contusioni, spappolamenti e hanno le mani legate.\n\u201cAl cimitero di san Nicol\u00f2 sono portate le salme di 18 persone che da parecchi giorni sono state massacrate e buttate in fosse lungo i fianchi delle strade. Vado al cimitero e riconosco dagli abiti le salme di quattro persone\u201d (don Giro). Tra San Nicol\u00f2 (frazione di Argenta) e Montesanto, in aperta campagna, sono rinvenute diciassette salme di cittadini ferraresi. Anche diversi sacerdoti furono uccisi.\nPoi inizia la faticosa ricostruzione politico-economica dell'Italia post-fascista. Sopra le macerie della guerra, De Gasperi costruisce la nuova Italia.\nLa domenica del 10 marzo 1946 si sono tenute le consultazioni per le amministrative. Da sola la Democrazia Cristiana e i Social-Comunisti riportano la maggioranza nei Comuni. A Ferrara i Comunisti ottengono 30.707 voti; i Socialisti 21.279; i Democristiani 14.545. La ripartizione dei seggi in Comune \u00e8 la seguente: Comunisti 23, Socialisti 15, Democrazia Cristiana 10.\nNelle elezioni politiche del 1946, svoltesi in un clima un po' arroventato, la Democrazia Cristiana riporta una netta vittoria sui socialisti, alleati con i comunisti, con oltre otto milioni di voti.\nIl 15 ottobre 1946 don Mario Giro interrompe le sue Memorie per riprenderle otto anni dopo. Lo scenario politico, sociale e culturale \u00e8 profondamente mutato. Si limiter\u00e0 alla \u201ccronaca\u201d sulla vita parrocchiale. Nell'aprile 1956 saranno interrotte bruscamente.\nTra il 1947 e il 1949 scoppiano diversi scioperi. Braccianti, salariati, mezzadri, piccoli proprietari e commercianti, solidarizzano per le loro rivendicazioni. Una mondina di Argenta, Maria Margotti, nel 1949 fu uccisa a Molinella dalla polizia durante uno sciopero. A Malalbergo fu ucciso un bracciante a colpi di pistola. Un proprietario terriero di Marrara fu lapidato dai contadini inferociti. A questi seguirono altre uccisioni, ferimenti, processi. Furono momenti difficili.\nNel novembre 1950, con la rotta del Reno, molti agricoltori di Marrara sono colpiti dalla grave alluvione prodotta dalle acque inquiete. L'Ispettorato Compartimentale dell'Agricoltura per l'Emilia, dispone di effettuare un sopralluogo nelle zone colpite. Anche il Beneficio Parrocchiale \u00e8 colpito dall'alluvione.\nAltre alluvioni sono da ricordare come quella del gennaio 1951 quando ruppe gli argini a Poggio Renatico allagando 1.500 edifici, devastando quasi 14.000 ettari di terreno giungendo con le sue acque alle porte di Ferrara; o quella del 1951, con la rotta del Po dalla parte di Rovigo, con vittime e danni incalcolabili, che noi tutti ricordiamo come rotta del \"Polesine\". Intere famiglie sfollate nel ferrarese e ospiti per mesi presso famiglie generose, senza casa e senza terra. A Marara \u00e8 formato un Comitato di Assistenza pro alluvionati. Anche l'Asilo rientra negli assistiti, com'\u00e8 dalla richiesta fatta dal Comitato al segretario dell'E. C. A. (Ente Comunale di Assistenza-ndr).\nNel 1951 fu istituito l'Ente Delta Padano per una riforma agraria nel comprensorio di Ferrara, Rovigo e Venezia. Sulle terre espropriate furono creati pi\u00f9 di 6.000 piccoli poderi, con la casetta isolata nella campagna, su un terreno spesso sabbioso.\nMigliaia di lavoratori agricoli lasciarono le campagne per la citt\u00e0 attratti dal miraggio industriale. Fu un esodo massiccio: circa 60.000, tra gli anni cinquanta e sessanta. Marrara molto agricola e legata alla sua terra non ne risent\u00ec molto. Negli anni sessanta del \"boom economico\", Marrara contava 2.695 abitanti. C'erano la stazione dei Carabinieri, la delegazione e un albergo-locanda.\nLa trasformazione dell'agricoltura tradizionale in frutticoltura ha subito in questi ultimi anni una forte flessione. Molti fiorenti frutteti sono stati tolti per piantarvi granoturco, barbabietole o grano. Si ritorna ai tempi del Medioevo, quando la maggior parte della terra, quella emergente dalle valli di Marrara, era tutta seminativa. \u201cTerra nuda\u201d, diremmo noi.\nOggi l'industria della conservazione dei prodotti a frutto (i cosiddetti frigoriferi-ndr) \u00e8 quasi scomparsa a Marrara. Regge ancora a San Bartolomeo, Monestirolo e Gaibanella, San Martino (per i dintorni di Marrara-ndr).\nMarrara \u00e8 ancora un paese tranquillo; tagliato fuori dalle grandi comunicazioni. \u00c8 sotto il Comune di Ferrara. Non c'\u00e8 sviluppo e poche sono le iniziative per svegliarla dal \u201csuo torpore\u201d, forse tipicamente ferrarese. \u00c8 sorta la \u201cPro-Loco\u201d e un Centro Ricreativo A.C.L.I., dove annualmente \u00e8 organizzata la Sagra della Rana. Due strutture accanto alla Polisportiva Marrarese (calcio), fornita di Campo di Calcio Comunale, dove annualmente viene anche organizzata, nei mesi di giugno-luglio, la Sagra della Piadina (ndr).\nIl nome Marrara \u00e8 legato anche alla tradizionale sagra paesana, \u201cAl Firon\u201d, con famoso spettacolo pirotecnico, molto conosciuto nei dintorni per il suo \u201cToh Marara\u201d. Sagra che dal 2007 non \u00e8 pi\u00f9 organizzata per mancanza di finanziamenti.\nOra a Marrara \u00e8 rimasto, nel XXI secolo (aprile 2014), la Farmacia e la Banca della Cassa di Risparmio di Ferrara. L'Asilo delle suore \u00e8 stato chiuso, come le scuole elementari. Pure la \u201cTrattoria da Ido\u201d, le cui specialit\u00e0 gastronomiche sono le rane e le lumache, si \u00e8 trasferita in altro comune. Oggi in Marrara, di pubblico-sociale ci sono solo: una Casa di riposo per anziani dislocata nelle ex scuole elementari, il vecchio Palazzo Comunale, dichiarato inagibile, diroccato e due bar(ndr)."}
{"id": "2808268", "revid": "339392", "url": "https://it.wikipedia.org/wiki?curid=2808268", "title": "Proiettile tracciante", "text": ""}
{"id": "2808274", "revid": "30095042", "url": "https://it.wikipedia.org/wiki?curid=2808274", "title": "Batteri piogeni", "text": ""}
{"id": "2808276", "revid": "30095050", "url": "https://it.wikipedia.org/wiki?curid=2808276", "title": "Battere piogeno", "text": ""}
{"id": "2808277", "revid": "1534511", "url": "https://it.wikipedia.org/wiki?curid=2808277", "title": "Eric Boe", "text": "\u00c8 stato selezionato dalla NASA come astronauta nel 2000 e ha partecipato a due missioni spaziali Shuttle di breve durata a bordo della ISS nel 2008 e 2011.\nCarriera militare.\nSi \u00e8 laureato in ingegneria aeronautica, all'United States Air Force Academy nel 1987, diventando ufficiale dell'Aeronautica statunitense. Nel 1988 ha completato l'addestramento per i piloti Euro/NATO (ENJJPT) nella base Sheppard, in Texas, venendo poi assegnato al 3rd Tactical Fighter Squadron come pilota dell'aereo F-4E nelle Filippine. Dal 1991 \u00e8 stato pilota istruttore degli aerei T-38 e AT-38B nella base dell'aviazione Columbus, nel Mississippi mentre dal 1994 \u00e8 stato assegnato al 60th Fighter Squadron in Florida come comandante di volo degli F-15C, volando in 55 missioni di combattimento in Iraq come supporto dell'Operazione Southern Watch. Nel 1997 ha partecipato alla \"USAF Test Pilot School\" ala base Edwards, in California e ha conseguito un master in ingegneria elettrica alla Georgia Institute of Technology. Ha poi ricoperto il ruolo di \"Director of Test\" della divisione Air-to-Air Missile Test, 46th Test Wing nella base, volando su tutti i modelli di F-15 e UH-1N. Il colonnello Boe si \u00e8 ritirato dall'Aeronautica nel 2012. Nella sua carriera ha accumulato 6000 ore di volo in pi\u00f9 di 50 di aerei diversi.\nCarriera alla NASA.\nBoe \u00e8 stato selezionato come astronauta pilota dalla NASA a luglio del 2000, facendo parte del Gruppo 18. Dopo aver completato i due anni di addestramento base ha lavorato nei dipartimenti delle Operazioni della Stazione Spaziale Internazionale (ISS) e dello Space Shuttle dell'Ufficio Astronauti. Dal 2005 al 2006 \u00e8 stato direttore delle operazioni NASA nel Centro di addestramento cosmonauti Jurij Gagarin (GCTC), a Star City, in Russia. Da luglio 2012 ad agosto 2015 \u00e8 stato vice capo dell'Ufficio Astronauti, il vice di Robert Behnken. Nel luglio 2015 la NASA l'ha selezionato insieme a Sunita Williams, Robert Behnken e Douglas Hurley come Astronauta commerciale. Da quel momento in poi, Boe ha lavorato con le compagnie Boeing e SpaceX per migliorare e addestrarsi sulle navicelle CST-100 Starliner e Dragon 2. Il 3 agosto 2018 \u00e8 stato assegnato al volo di collaudo della navicella CST-100 (Boe-CFT) insieme all'astronauta Boeing Christopher Ferguson e l'astronauta NASA Nicole Mann, con partenza prevista nel 2019. Il 22 gennaio 2019 \u00e8 stato dichiarato non idoneo al volo per motivi medici ed \u00e8 stato sostituito da Michael Fincke.\nSTS-126.\nIl 14 novembre 2008 \u00e8 partito dal Kennedy Space Center per il suo primo volo spaziale a bordo dello Space Shuttle Endeavour per la missione STS-126 con il ruolo di pilota, in direzione ISS. Si \u00e8 attraccato alla Stazione il giorno successivo, iniziando 14 giorni di intenso lavoro dell'avamposto orbitale, installando un nuovo bagno (\"Waste and Hygiene Compartment\"), la cucina, due cuccette per gli astronauti (\"Crew Quaters\"), la macchina per l'attivit\u00e0 fisica ARED, il sistema del riciclo dell'acqua e aiutando durante quattro attivit\u00e0 extraveicolari. \u00c8 tornato sulla Terra il 30 novembre 2008, atterrando nella base Edwards, dopo 16 giorni di missione.\nSTS-133.\nBoe \u00e8 tornato sulla Stazione il 24 febbraio del 2011 sempre come pilota per la missione STS-133, l'ultima missione dello Space Shuttle Discovery. Durante i 13 giorni di missione, l'equipaggio ha portato alla Stazione il Permanent Multipurpose Module (PMM), il quarto Express Logistics Carrier (ELC) e il Robonaut, per poi atterrare il 9 marzo nella Pista 15 del NASA Shuttle Landing Facility.\nVita privata.\n\u00c8 sposato con Kristen Newman e hanno due figli. Nel tempo libero gli piace fare sport all'aria aperta, leggere, fare immersioni e sciare. Era un cadetto nella Georgia Wing della Civil Air Patrol. Mentre era un cadetto, Boe ottenne il General Carl A Spaatz Award, il pi\u00f9 alto riconoscimento assegnato ai cadetti della Civil Air Patrol. Il colonnello Boe \u00e8 ancora un membro senior del Texas Wing della Civil Air Patrol, insieme a suo figlio che di recente \u00e8 diventato un cadetto."}
{"id": "2808278", "revid": "30095057", "url": "https://it.wikipedia.org/wiki?curid=2808278", "title": "Germe piogeno", "text": ""}
{"id": "2808280", "revid": "30095071", "url": "https://it.wikipedia.org/wiki?curid=2808280", "title": "Germi piogeni", "text": ""}
{"id": "2808281", "revid": "112552756", "url": "https://it.wikipedia.org/wiki?curid=2808281", "title": "BMW E24", "text": "La sigla BMW E24 identifica la prima generazione della Serie 6, un'autovettura di fascia alta prodotta dal 1976 al 1989 dalla casa automobilistica tedesca BMW.\nProfilo e storia.\nAll'inizio degli anni settanta del secolo precedente, venne avviato il progetto E24, finalizzato alla realizzazione di una coup\u00e9 di fascia alta che andasse a sostituire la gamma E9, oramai in listino dal 1965 e non pi\u00f9 al passo con i tempi. Per valutare pi\u00f9 di una possibile soluzione, il compito di disegnare la nuova vettura venne affidata a due \u00e9quipe: una era quella della Giugiaro, il noto designer italiano, mentre l'altra \u00e9quipe era quella del centro stile della casa bavarese, diretta all'epoca da Paul Bracq. Alla fine prevalse la proposta avanzata da quest'ultimo, per l'incisivit\u00e0 e l'eleganza della linea.\nPer quanto riguarda l'assemblaggio, si scelse inizialmente di delegare il compito alla carrozzeria Karmann di Osnabr\u00fcck, per intenderci, la stessa che in epoche precedenti aveva realizzato le omonime Volkswagen coup\u00e9 e cabriolet sulla base meccanica del mitico Maggiolino.\nDebutto.\nI primi esemplari di pre-serie vennero assemblati a partire dal novembre del 1975, ma la presentazione e l'avvio della commercializzazione vera e propria si ebbero al Salone di Ginevra del 1976. Pi\u00f9 o meno nello stesso periodo, a Marbella (Spagna), era avvenuta un'altra presentazione, questa volta alla stampa. In occasione della presentazione, l'efficacia del disegno di Bracq fece colpo sul pubblico e sulla stampa.\nDesign e dotazioni.\nConsiderata ancor oggi come la pi\u00f9 affascinante tra le serie 6, la E24 rimane effettivamente assai efficace dal punto di vista estetico anche in epoche di gran lunga successive. A contribuire a tale efficacia nel design concorrono l'affilato frontale spiovente ed inclinato, con doppi fari circolari, una caratteristica delle BMW disegnate da Bracq negli anni Settanta. Tale frontale, che valse alla E24 il soprannome di \"squalo\", era solo uno degli aspetti che rendeva filante il disegno del corpo vettura. In effetti, al muso spiovente ed inclinato in avanti, faceva eco il disegno della coda, anch'esso inclinato, in modo tale che, osservando la vettura di profilo, questa sembrava come in procinto di scattare in avanti. Persino i piccoli cerchi in lega da 14 pollici non sembravano sproporzionati in un corpo vettura da 4.755 mm. \nLa linea generale era snellita anche dalle ampie superfici vetrate, che comportavano quindi la presenza di montanti sottili e perci\u00f2 tutt'altro che pesanti dal punto di vista dell'impatto visivo. Secondo molti, la E24 ha rappresentato il capolavoro di Bracq, ed anticipava in maniera chiara lo stile dell'ammiraglia E23, il cui debutto sarebbe avvenuto l'anno successivo.\nL'abitacolo, lussuoso e sportivo allo stesso tempo, faceva sfoggio dei sedili anteriori avvolgenti e rivestiti in pelle, cos\u00ec come quelli posteriori, che per\u00f2 offrivano meno abitabilit\u00e0, come spesso avviene su vetture di questo tipo. In ogni caso, il sedile del conducente era regolabile anche in altezza, cos\u00ec come regolabile era anche il volante. Assai moderno il disegno della plancia, progettata in funzione dell'ergonomia e della praticit\u00e0 di utilizzo. Essa era leggermente orientata verso il pilota, e comprendeva tra l'altro un check control ad otto tasti.L'equipaggiamento di serie della gamma E24 era piuttosto ricco per l'epoca, e comprendeva tra l'altro: chiusura centralizzata, vetri elettrici anteriori e posteriori, specchietti retrovisori esterni regolabili elettricamente, sedile guidatore regolabile in altezza, volante telescopico regolabile in profondit\u00e0, volante con piantone collassabile, parabrezza stratificato, cerchi in lega, fari alogeni e retronebbia.\nTra gli optional, vanno sicuramente ricordati il climatizzatore, il tettuccio apribile ad apertura manuale o elettrica ed il cambio automatico a 3 rapporti.\nStruttura, meccanica e motori.\nLa struttura portante della Serie 6 E24 era strettamente derivata da quella della prima generazione della BMW Serie 5, ossia la E12, almeno per quanto riguarda la prima fase della produzione. La scocca seguiva quelli che all'epoca erano i pi\u00f9 moderni ed avanzati criteri di sicurezza, questo per soddisfare le normative USA, molto pi\u00f9 severe di quelle adottate nel Vecchio Continente. Gli USA erano infatti uno dei maggiori obiettivi commerciali della E24 e per questo la priorit\u00e0 era stata data al soddisfacimento delle normative d'oltreoceano. Tra le varie caratteristiche di tale struttura vi sono il frontale e la coda deformabili, il gi\u00e0 citato volante con piantone collassabile, l'irrigidimento della zona dell'abitacolo mediante un arco centrale e la sistemazione del serbatoio sotto il baule.\nAnche la meccanica della E24 tradiva chiaramente la parentela con la contemporanea serie 5. In generale, venivano mantenute tutte le caratteristiche tipiche del marchio, vale a dire: trazione posteriore, motore anteriore longitudinale, sospensioni a ruote indipendenti (con retrotreno a semiassi oscillanti) e sterzo a circolazione di sfere. Non \u00e8 un caso quindi se si ritrovano l'avantreno di tipo MacPherson ed il retrotreno a bracci oscillanti. Quest'ultimo era stato per\u00f2 leggermente rivisto in modo da abbassare il baricentro del corpo vettura. Lo sterzo, prodotto dalla ZF, era a circolazione di sfere con servoassistenza ad incidenza variabile in funzione del regime di rotazione del motore. I freni erano a disco autoventilanti sulle quattro ruote: quelli anteriori erano del diametro di 280\u00a0mm, mentre quelli posteriori erano da 272\u00a0mm.\nAl suo esordio, la E24 era disponibile nei mercati europei in due motorizzazioni, consistenti nei classici 6 cilindri in linea monoalbero appartenenti alla famiglia M30:\nIl cambio offerto di serie era manuale a 4 marce (il noto Getrag 262 che gi\u00e0 aveva equipaggiato la E9): in alternativa, come gi\u00e0 visto, era possibile avere un cambio automatico a 3 rapporti oppure un cambio manuale a 5 sportivo (il nuovo Getrag 265 a innesti rovesciati).\nEvoluzione.\nLa produzione della gamma E24 comincia essenzialmente per il solo mercato europeo, nei due modelli menzionati ed in un unico livello di allestimento, poich\u00e9 all'epoca era raro trovare vetture proposte in pi\u00f9 allestimenti, specialmente in fasce di mercato del livello della coup\u00e9 bavarese. La situazione rimase invariata fino alla fine del 1976 e l'inizio dell'anno seguente.\nNel 1977, la prima generazione della Serie 6 sbarca negli USA: per tale mercato, per\u00f2, non fu prevista nessuna delle due versioni commercializzate in Europa, e ci\u00f2 perch\u00e9 nessuna di esse rispettava le severe normative antinquinamento statunitensi. Perci\u00f2, ne venne approntata una versione particolare, una sorta di \"ibrido\" tra le due versioni europee, proposta nel mercato USA con il nome di 630 CSi, che riprendeva lo stesso propulsore da 3 litri della \"630 CS\", ma con alimentazione ad iniezione elettronica (come nella \"633 CSi\") e potenza ridotta a 176 CV. Tale versione venne resa disponibile anche per il mercato giapponese. Sempre nel 1977, e precisamente tra il mese di luglio e quello di agosto, la produzione della gamma E24 venne spostata dallo stabilimento Karmann a quello di Dingolfing, e questo a causa di alcuni difetti di tenuta all'acqua riscontrati durante un test su alcune vetture uscite appunto dallo stabilimento di Osnabr\u00fcck.\nUn anno dopo, nel luglio del 1978, venne introdotta la 635 CSi, equipaggiata da una versione monoalbero del potente 6 cilindri da 3.5 litri montato un paio di anni prima sulla M1. Con i suoi 218\u00a0CV di potenza massima ed una velocit\u00e0 di punta pari a 225\u00a0km/h, la \"635 CSi\" fu al suo debutto la coup\u00e9 tedesca a quattro posti pi\u00f9 veloce in circolazione. A differenza delle altre due versioni della gamma E24, la \"635 CSi\" montava un cambio manuale a 5 marce, accolto con maggiori consensi dal pubblico, che non aveva mai visto di buon occhio il cambio a sole 4 marce montato sui modelli \"630 CS\" e \"633 CSi\". Tra l'altro il cambio a 5 marce della \"635 CSi\" poteva essere scelto tra due differenti configurazioni: di tipo normale (1\u00aa marcia in avanti, 2\u00ba indietro) o sport (1\u00aa marcia indietro, 2\u00ba in avanti), quest'ultimo dotato anche di una quinta di potenza (rapporto 1:1) invece che demoltiplicata (di risparmio). Esternamente, la \"635 CSi\" era riconoscibile esternamente per la presenza di uno spoiler anteriore, integrato ad una paraurti ridisegnato, e per un ulteriore spoiler posteriore in gomma nera. I cerchi erano sempre da 14 pollici, ma erano di diverso disegno, poich\u00e9 prodotti dalla BBS, un'azienda produttrice di cerchi in lega. Sempre nel 1978, ma qualche mese dopo, e precisamente a novembre, la \"630 CS\" venne sostituita dalla 628 CSi, dotata del 2.8 gi\u00e0 montato sulla \"528i E12\", un'unit\u00e0 da 2788\u00a0cm\u00b3 con alimentazione ad iniezione elettronica ed in grado di erogare 184 CV. Con l'uscita di produzione della \"630 CS\", tutta la gamma E24 divent\u00f2 ad iniezione.\nNel 1979, vi furono aggiornamenti di dettaglio, tra cui i pi\u00f9 importanti furono l'ingresso del dispositivo ABS nella lista optional ed una lievissima rivisitazione della plancia, ora dotata di un orologio digitale. Anche il 1980 non vide aggiornamenti di rilievo, se non all'elettronica di gestione della \"635 CSi\". Nel 1981 vi furono invece alcuni ritocchi estetici, come il paraurti posteriore pi\u00f9 avvolgente ed i nuovi cerchi in lega BBS, sempre da 14 pollici, ma dal nuovo disegno.\nRestyling 1982.\nNel 1982 vi fu l'aggiornamento di mezza et\u00e0, aggiornamento che si rivel\u00f2 assai corposo, specie dal punto di vista meccanico: innanzitutto venne adottato un nuovo pianale, mutuato dalla Serie 5 E28, con nuove geometrie per quanto riguardava avantreno e retrotreno. Il primo, derivante dalla E28 (che a sua volta lo aveva mutuato dalla Serie 7 E23), prevedeva una soluzione a bracci trasversali con doppio snodo, mentre l'asse posteriore montava dei nuovi bracci obliqui triangolari oscillanti. Dal punto di vista della struttura, l'aggiornamento ha puntato molto anche sulla riduzione del peso, ed in effetti i tecnici BMW sono riusciti a limare mediamente 60\u00a0kg da ogni modello. Per quanto riguarda i motori, invece, si ebbero aggiornamenti solo alla \"635 CSi\", che adott\u00f2 il nuovo motore M30E34M da 3430\u00a0cm\u00b3 con potenza invariata. La gamma vide scomparire la \"633 CSi\" dai listini europei, ma rimase in commercio nei mercati statunitense e giapponese, dove nel frattempo era stata introdotta. Esteticamente, le modifiche furono pi\u00f9 di dettaglio, poich\u00e9 comportarono l'arrivo di nuovi fendinebbia anteriori integrati nei paraurti ridisegnati, mentre internamente furono adottati un nuovo volante a tre razze ed un nuovo cruscotto che comprendeva un indicatore di scadenza degli intervalli per i tagliandi di manutenzione. Per quanto riguarda la dotazione, l'ABS divenne di serie sulla \"635 CSi\", mentre continu\u00f2 a rimanere optional sulla \"628 CSi\", unica altra versione della gamma E24. Sulla base della 635 CSi nel 1982 l'artista Ernst Fuchs realizza una versione nell'ambito delle BMW Art Car con livrea speciale in esemplare unico conservato al museo BMW.\nNel 1983 viene introdotto un nuovo cambio automatico a 4 rapporti al posto del precedente a 3 rapporti, sempre nella lista degli optional. Nel mese di settembre viene presentata la M635 CSi, nuova versione di punta della gamma, che non sostituisce, bens\u00ec affianca la \"635 CSi\". La lettera \"M\" sottintende chiaramente la partecipazione dell'allora reparto sportivo Motorsport (oggi chiamato \"M gmbH\") nella realizzazione del potente propulsore, sempre a 6 cilindri in linea, ma con distribuzione bialbero in testa e lubrificazione a carter secco. Tale propulsore, direttamente derivato da quello della M1, era stato potenziato a 286\u00a0CV. Anche il telaio benefici\u00f2 di alcune migliorie, grazie all'irrigidimento ed al ribassamento dell'assetto. Esternamente, questo modello \u00e8 riconoscibile solo ad un occhio allenato ed esperto della gamma, e si distingue principalmente per gli archi passaruota pi\u00f9 sottili, in modo da ospitare meglio i nuovi cerchi BBS da 15 pollici. Tuttavia, la commercializzazione della \"M635 CSi\" non venne avviata che nel 1984: in quell'anno, tra l'altro furono apportate leggerissime modifiche al resto della gamma E24, come per esempio nell'illuminazione anteriore, resa pi\u00f9 efficiente e nella strumentazione a disposizione del conducente. Venne anche proposto un nuovo cambio automatico a gestione elettroidraulica, in grado di permettere al conducente di scegliere il programma di guida pi\u00f9 consono.\nNel settembre del 1985, la \"635 CSi\" venne proposta anche con marmitta catalitica, ma il suo motore da 3.4 litri, in questo caso, dovette pagare un sensibile scotto in termini di prestazioni: la sua potenza massima, infatti si ferm\u00f2 a 185\u00a0CV. In alternativa era per\u00f2 sempre possibile optare per la versione non catalizzata.\nAlla fine del 1986, anche la \"M635 CSi\" fu proposta a richiesta con il catalizzatore: in questo caso, la potenza scese da 286 a 260\u00a0CV, e comunque, anche per la versione di punta della gamma E24 era possibile optare per la versione senza marmitta catalitica.\nNel 1987, vi fu una seconda, fase di aggiornamento: per quanto riguarda la gamma, la \"628 CSi\" fu tolta di produzione, lasciando cos\u00ec in listino solo la \"635 CSi\" e la \"M635 CSi\", entrambe sia catalizzate che non. La \"635 CSi\" benefici\u00f2 di una nuova centralina elettronica del tipo \"DME III\", grazie alla quale la potenza sal\u00ec a 220\u00a0CV per la versione normale, e a 211\u00a0CV per la versione catalizzata. Esternamente, la gamma cos\u00ec aggiornata si riconosceva per i paraurti ridisegnati e pi\u00f9 avvolgenti e per i nuovi fari anteriori ellissoidali. Per i mercati del Canada e degli USA venne proposta la L6, una versione molto ricca ed accessoriata, e la M6, versione allestita in maniera pi\u00f9 sportiva. Queste versioni erano equipaggiate con il motore della \"M635 CSi\", ma in versione catalizzata.\nLa produzione della E24 termin\u00f2 nel mese di aprile del 1989, dopo essere stata prodotta complessivamente in 86.216 esemplari. La serie 6 \u00e8 stata finora l'unica serie della BMW a non essere stata prodotta in maniera continua: infatti il posto della E24 non sarebbe stato preso da un'altra serie 6, ma dalla Serie 8 (E31). Alcuni anni dopo l'uscita di produzione di quest'ultima, e precisamente nel 2003, si torner\u00e0 nuovamente alla Serie 6. Gli esemplari prodotti in totale della Serie 6 E24 furono 86.216.\nRiepilogo caratteristiche.\nDi seguito vengono riepilogate le caratteristiche e i dati di produzione delle versioni previste per la gamma E24 commercializzata in Europa. I prezzi riportati sono espressi in marchi tedeschi e si riferiscono al momento del debutto nel mercato interno.\nVersioni speciali.\nLe altre BMW E24.\nIn alcuni mercati, la gamma E24 comprendeva versioni differenti da quelle previste per i mercati europei. Va detto innanzitutto che gi\u00e0 tra i mercati europei si tende a fare distinzione tra gli esemplari con guida a destra (previsti per il mercato britannico) e quelli con guida a sinistra (previsti per tutto il resto d'Europa).\nMa le diversit\u00e0 pi\u00f9 significative stavano appunto in alcune gamme previste per taluni mercati extra-europei, primo fra tutti quello statunitense, dove la gamma E24 ha esordito nel 1977 con il modello \"630 CSi\", versione ad iniezione dell'europea \"630 CS\". La versione commercializzata negli States era equipaggiata con un motore la cui potenza massima raggiungeva 176 CV, con una coppia massima di 251 Nm.\nLa \"630 CSi\" fu commercializzata anche in altri due Paesi, ossia il Canada ed il Giappone, e venne sostituita gi\u00e0 nel 1978 dalla \"633 CSi\", differente dall'omonimo modello europeo per il fatto che il motore erogava 177\u00a0CV di potenza massima e 266\u00a0Nm di coppia massima. Nel corso degli anni seguenti, il motore sub\u00ec alcune modifiche: il 1979 vide infatti l'arrivo della centralina elettronica \"DME I\", sempre della Bosch, con prestazioni leggermente diminuite (da 177 a 174\u00a0CV di potenza massima e da 267 a 255\u00a0Nm di coppia massima). Un leggerissimo incremento di potenza (182 CV) si ebbe a partire dal 1981, grazie all'aumento del rapporto di compressione del motore (da 8:1 ad 8.8:1), fatto che comport\u00f2 il passaggio da 174 a 181\u00a0CV per quanto riguardava la potenza massima, mentre la coppia motrice raggiunse i 164\u00a0Nm di valore massimo.\nNel 1984, vi fu l'arrivo del nuovo motore da 3.4 litri che venne rinominata in \"635 CSi Kat\", poich\u00e9 commercializzata oltreoceano unicamente in versione catalizzata. Le prestazioni erano quindi simili a quelle della \"635 CSi Kat\" venduta in Europa. Stesso discorso per la \"M635 CSi Kat\", proposta anche per il mercato USA a partire dal 1986.\nSpecifici per il mercato statunitense furono i modelli M6 (1987-89) ed L6 (prodotta solo nel 1987). Entrambe con meccanica mutuata dalla \"M635 CSi Kat\", le due vetture proponevano due personalit\u00e0 distinte: la \"M6\" era caratterizzata in maniera sportiveggiante, mentre la \"L6\" era riccamente allestita con finiture ed equipaggiamenti di lusso.\nAttivit\u00e0 sportiva.\nNei Campionati Europei Turismo di gran parte degli anni ottanta, vennero utilizzati anche modelli E24 per le gare. Nel 1980, nonostante la presenza di tali modelli in gara, il titolo fu vinto da una Serie 3, che in ogni caso port\u00f2 il trionfo alla Casa di Monaco.\nMaggiore gloria arrise alle due BMW 635 CSi pilotate l'anno successivo dal tedesco Helmut Kelleners e dall'italiano Umberto Grano. Il team BMW si aggiudic\u00f2 cinque vittorie su otto con queste vetture e con i suoi piloti, vincendo questa edizione del Campionato Europeo Turismo.\nNel 1983, la 635 CSi biss\u00f2 il successo, oltre a vincere anche la 24 Ore di Spa di quell'anno. Nel 1984 la \"635 CSi\" di Volker Strycek si aggiudic\u00f2 la prima edizione del Campionato Tedesco Produzione. Nei due anni successivi, per\u00f2, la vettura non and\u00f2 oltre la terza posizione."}
{"id": "2808282", "revid": "287204", "url": "https://it.wikipedia.org/wiki?curid=2808282", "title": "Stephen Bowen", "text": "Ha partecipato alla missione STS-126 dello Space Shuttle in qualit\u00e0 di specialista di missione, dove ha compiuto tre passeggiate spaziali.\nHa partecipato anche alla missione STS-132 nel maggio del 2010 e di nuovo nel febbraio/marzo 2011 alla missione STS-133 nella quale ha rimpiazzato Timothy Lennart Kopra, infortunatosi a seguito di un incidente in bicicletta. In questa missione ha realizzato 2 EVA raggiungendo la quota complessiva di 7."}
{"id": "2808284", "revid": "709565", "url": "https://it.wikipedia.org/wiki?curid=2808284", "title": "Rapunzel", "text": ""}
{"id": "2808286", "revid": "599013", "url": "https://it.wikipedia.org/wiki?curid=2808286", "title": "Natalio Perinetti", "text": "Caratteristiche tecniche.\nEra un'ala destra.\nCarriera.\nClub.\nMilit\u00f2 per quasi tutta la sua carriera nel Racing, vincendo cinque campionati argentini.\nNazionale.\nFu convocato per la Copa Am\u00e9rica 1929 scendendo in campo poche volte.\nL'anno dopo fu convocato per il Mondiale, in cui disput\u00f2 soltanto la partita contro la Francia. A fine torneo risult\u00f2 essere vicecampione.\nApparizione.\nIl 26 novembre 2014 si dice che durante la partita Racing Club River Plate sia apparso proprio il suo \"fantasma\"."}
{"id": "2808290", "revid": "767487", "url": "https://it.wikipedia.org/wiki?curid=2808290", "title": "Flavio Oreglio", "text": "Biografia.\nLaureato all'Universit\u00e0 degli Studi di Milano in Biologia con specializzazione in Ecologia, \u00e8 stato insegnante di matematica e scienze. Pianista e chitarrista, cantautore e appassionato di ragtime, dal 1985 si \u00e8 dedicato allo spettacolo, vincendo il \"Premio Rino Gaetano\" e pubblicando alcuni album musicali per la Cloudisque/Emi. Ha al suo attivo numerosi album fra i quali \"Melodie &amp; Parodie\" (1987), \"Clownstrofobia\" (1988), \"Burlando furioso\" (1994) che nel loro insieme costituiscono l'opera prima \"Ridendo e sferzando\".\nCollaboratore di alcune personalit\u00e0 di spicco della comicit\u00e0 milanese e dialettale, come Nanni Svampa e Marina Massironi, deve la notoriet\u00e0 alla partecipazione dal 2000 al programma televisivo \"Zelig\" nel corso del quale recita delle surreali poesie precedute dal tormentone \"\u00abIl momento \u00e8 catartico. Atmosfera, grazie.\u00bb\"\nIn seguito partecipa a \"Glob - L'osceno del villaggio\" su Rai 3, e a \"Il senso della vita\" su Canale 5.\nHa collaborato con Aldo, Giovanni e Giacomo per gli aspetti musicali di \"Ritorno al gerundio\" (1993), \"Aria di tempesta\" (1994) e lo spettacolo \"Tel chi el tel\u00f9n\" (1999).\nNel 1994 ha ricevuto il premio della critica al Festival di Sanscemo (Torino).\nHa lavorato inoltre alla seconda edizione del Seven Show per Italia 7.\nHa fondato il progetto musical-teatrale Musicomedians, insieme al cantautore Luca Bonaffini, che si propone di riscoprire in chiave moderna lo spirito originario del Cabaret.\nChiusa l'esperienza de \"Il momento \u00e8 catartico\", inizia nel 2005 a elaborare il nuovo progetto \"Siamo una massa di ignoranti. Parliamone\". Nello stesso anno partecipa come ospite al Festival Gaber raccogliendo notevoli consensi e fa parte del cast fisso della trasmissione \"Il senso della vita\" di Paolo Bonolis (Canale 5).\nNel 2006 \u00e8 ospite al Festival di Sanremo e alla prima puntata di \"Zelig Circus\" e inizia una nuova tourn\u00e9e teatrale con lo spettacolo \"Siamo una massa di ignoranti. Parliamone\". Pubblica libro e CD omonimi per Bompiani/Catartica records. Dopo la tourn\u00e9e estiva torna in TV con la seconda edizione de \"Il senso della vita\" (Bonolis/Canale 5).\nNel 2007 interviene a \"Zelig off\", a \"Mai dire marted\u00ec\" con la Gialappa's e a \"Notte mediterranea\" su Rai 2, oltre a far parte del cast fisso di \"GLOB \u2013 L'osceno del villaggio\" con Enrico Bertolino su Rai 3 e del cast di \"Zelig\" edizione 2007 dal Teatro degli Arcimboldi di Milano. Sempre nell'ottobre del 2007 esce per Bompiani \"Non \u00e8 stato facile cadere cos\u00ec in basso\", a cui fa seguito un nuovo percorso teatrale iniziato con la sperimentazione del Teaforum al Teatro della Cooperativa di Milano nel mese di gennaio 2008. Nel mese maggio del 2008 esce l'album \"Gi\u00f9\" contenente le canzoni dello spettacolo teatrale, arrangiato con il contributo della band folk I Luf.\nNel maggio 2009 esce per Bompiani \"All'appello mancano anche i presenti\". Nel maggio 2010 esce per Aliberti editore \"Aprosdoketon\", raccolta inedita di aforismi dal 2006 al 2010, a conclusione del percorso editoriale iniziato con \"Siamo una massa di ignoranti. Parliamone\". Nel giugno del 2011 esce il DVD che contiene lo spettacolo registrato al Teatro della Cooperativa di Milano dal titolo \"Recital Siamo una massa di ignoranti. Parliamone\".\nIl 25 settembre 2010 si esibisce a Cesena al festival musicale \"Woodstock 5 Stelle\" organizzato dal blog di Beppe Grillo e trasmesso dal canale televisivo Play.me, che proprio con questa diretta apr\u00ec la neonata emittente.\nNel settembre 2011 esce il libro per Salani \"Storia curiosa della scienza. Le radici pagane dell'Europa\", seguito da una nuova produzione teatrale dal titolo \"Sulle spalle dei giganti\".\nNel 2013 porta in scena con David Riondino lo spettacolo \"Cabaret concerto\". Nell'ottobre dello stesso anno esce il secondo libro per Salani \"Storia curiosa della scienza. La rivoluzione degli arabi\", nell'ottobre 2014 esce il terzo libro per Salani \"Storia curiosa della scienza. Dal tribunale dell'inquisizione al tribunale della ragione\".\nNel 2015 festeggia i trent'anni di carriera artistica con l'uscita del cofanetto \"Ridendo e sferzando\" prodotto da Papico Eventi e con un nuovo spettacolo dal titolo \"Discorso sul metodo dell'attor comico\". Nell'ottobre dello stesso anno esce \"Catartico!\" per l'editore Salani, antologia di poesie, aforismi e racconti brevi editi e inediti.\nNel 2019 pubblica l'album \"Anima popolare\" con l'etichetta discografica Long Digital Playing Edizioni Musicali."}
{"id": "2808292", "revid": "287204", "url": "https://it.wikipedia.org/wiki?curid=2808292", "title": "The Goodies Sing Songs from The Goodies", "text": "The Goodies Sing Songs from The Goodies \u00e8 il primo album studio del gruppo comico britannico The Goodies distribuito nel 1973."}
{"id": "2808293", "revid": "58473888", "url": "https://it.wikipedia.org/wiki?curid=2808293", "title": "Arnold Joost van Keppel", "text": ""}
{"id": "2808294", "revid": "1444886", "url": "https://it.wikipedia.org/wiki?curid=2808294", "title": "Energia nucleare in Repubblica Ceca", "text": "Nel 2011 l'energia nucleare nella Repubblica Ceca ha generato il 33% dell'energia elettrica prodotta in totale nel Paese.\nA marzo 2010, sono presenti in questa nazione 2 centrali nucleari in funzione che dispongono complessivamente di 6 reattori operativi.\nNon si stanno edificando nuove centrali nucleari.\nNon vi sono centrali nucleari chiuse.\nIl nucleare ceco \u00e8 gestito dalla societ\u00e0 \u010cEZ, una societ\u00e0 al 70% di propriet\u00e0 statale.\nStoria.\nNel 1958 il governo della Cecoslovacchia inizia a decidere su un programma nucleare civile per elettroproduzione, costruendo il suo primo impianto nucleare composto da un reattore di tipologia HWGCR da 110 MW presso l'impianto di Bohunice, denominato reattore A1. Questo era stato costruito dalla Skoda fra il 1958 ed il 1972; fu chiuso nel 1977 a seguito di un incidente durante la ricarica del combustibile. A questo faranno seguito quattro reattori VVER440 nell'impianto di Dukovany.\nNel 1982 inizi\u00f2 la costruzione del secondo impianto ceco, quello di Temel\u00edn, inizialmente era pianificato per quattro reattori VVER1000 di tipologia V-320, la Rivoluzione di velluto del 1989 interruppe i lavori dei reattori 3 e 4, a causa di aspre polemiche verso la costruzione dell'impianto, nel 1993 si decise di completare le unit\u00e0 1 e 2, al cui completamento ha anche partecipato la Westinghouse per quanto inerente ai sistemi di controllo e sicurezza, oltre a fornire il primo combustibile nucleare per il funzionamento dei reattori. La centrale di Temel\u00edn supplisce al teleriscaldamento di una citt\u00e0 a 5\u00a0km di distanza, mentre \u00e8 allo studio l'espansione verso la citt\u00e0 di \u010cesk\u00e9 Bud\u011bjovice e poi quella di Brno grazie all'impianto di Dukovany\nTutti gli impianti sono stati potenziati rispetto ai valori iniziali, e sono al vaglio ulteriori miglioramenti tramite la sostituzione di turbine o miglioramenti del combustibile o miglioramenti dei sistemi dei reattori. I reattori di Dukovany sono stati progettati per avere una vita operativa di 30 anni ma sono al vaglio programmi di estensione della vita operativa, inizialmente a 40 anni, tramite sostituzioni dei vari sistemi di sicurezza e controllo, mentre in fase di studio ulteriori piani per l'estensione della vita operativa a 60 anni\nProgramma nucleare futuro.\nNel 2004 la politica energetica statale delineava il fabbisogno di costruzione di due nuovi reattori, probabilmente il completamento dell'impianto di Temel\u00edn. Nel 2008 questi propositi si sono concretizzati nella proposta da parte di \u010cEZ di due reattori a Temel\u00edn per un totale di 3400MW massimi, con la costruzione del primo reattore che dovrebbe iniziare nel 2013 e la produzione commerciale nel 2020. Tutto il processo istituzionale e normativo per la costruzione dei due reattori \u00e8 iniziato nell'agosto 2009, che \u00e8 stato preceduto da una consultazione popolare che dava un'approvazione del 77% della popolazione verso la costruzione dei nuovi reattori. A marzo 2010 \u00e8 stata scelta una rosa di possibili fornitori: Westinghouse, una joint venture cappeggiata da Atomstroyexport ed Areva; la decisione finale \u00e8 attesa per il 2011 e la firma del contratto per l'inizio del 2012. La \u010cEZ ha detto che questo contratto potrebbe includere anche l'opzione di fornitura di tre o pi\u00f9 reattori per altri impianti nel paese o per l'Europa.\nParallelamente a questo \u00e8 allo studio l'ampliamento dell'impianto di Dukovany. In aggiunta a ci\u00f2, il governo ceco \u00e8 intenzionato a portare il contributo del nucleare negli anni successivi a sopperire all'80% del fabbisogno nazionale elettrico, rendendo la repubblica come lo Stato pi\u00f9 nuclearizzato al mondo, surclassando la Francia ferma attualmente al 75%.\nCiclo del combustibile.\nLa Repubblica Ceca ha supplito alle sue richieste di uranio tramite la produzione nazionale, l'arricchimento e la fabbricazione sono per\u00f2 forniti dalla compagnia russa TVEL o dalla Westinghouse (solo per i primi carichi di combustibile dell'impianto di Temel\u00edn)\nReattori di ricerca.\nL'Istituto di ricerche nucleari di \u0158e\u017e ceco fu fondato nel 1955 dietro un accordo fra la Cecoslovacchia e l'Unione Sovietica, successivamente l'istituto fu accorpato dentro l'Accademia cecoslovacca delle scienze. L'istituto \u00e8 localizzato nel villaggio di \u0158e\u017e nel comune di Husinec in Boemia Centrale ad 11\u00a0km da Praga. Nel 1992 l'istituto fu privatizzato ed ora \u00e8 posseduto da \u010cEZ (52.4%), Slovensk\u00e9 Elektr\u00e1rne a.s. (27.8%), \u0160koda (17.4%) e la municipalit\u00e0 di Husinec (2.4%). In questo istituto sono presenti due reattori, un LVR-15 da 10MW andato in criticit\u00e0 nel 1957 ed un LR-0 da 5kW andato in criticit\u00e0 nel 1982. Presso l'Universit\u00e0 tecnica della Repubblica Ceca a praga \u00e8 presente un terzo reattore, lo VR-1 Sparrow da 5kW e critico dal 1990, funzionante in origine ad uranio ad alto arricchimento ed ora ad uranio a basso arricchimento.\nGestione dei rifiuti e depositi geologici.\nNon esiste nessuna politica nazionale per il riprocessamento del combustibile, la decisione \u00e8 affidata alla \u010cEZ che non vede al momento come una soluzione economicamente conveniente. La \u010cEZ \u00e8 responsabile per tutto il processo di smaltimento e stoccaggio di tutti i rifiuti, fino alla creazione del deposito radiologico nazionale sotto la supervisione dell'ente per il controllo radiologico nazionale RAWRA. Tutto il combustibile usato \u00e8 stoccato presso gli impianti, il combustibile esaurito di Dukovany era stato presso un deposito intermedio situato presso l'impianto di Bohunice (ora in Slovacchia); a causa della dissoluzione della dissoluzione della Cecoslovacchia fu costruito un deposito presso Dukovany, nel 1995 fu costruito un secondo deposito. Presso Temel\u00edn \u00e8 iniziata nel 2009 la costruzione di un deposito a secco che \u00e8 previsto iniziare a funzionare nel corso del 2010\nAll'inizio del 2000, la propriet\u00e0 dei tre depositi del paese (presso Dukovany, Richard e Bratrstvi) - sono stati trasferiti allo Stato sotto la gestione del RAWRA. Rifiuti da applicazioni non per produzione di energia elettrica vengono messi nei depositi di Richard e Bratrstvi, il deposito di Dukovany \u00e8 il pi\u00f9 grande ed \u00e8 studiato specificamente per lo smaltimento dei rifiuti di medio e basso livello delle centrali nucleari. I 55.000m3 di volume di stoccaggio sono previsti essere sufficienti per tutta la vita operativa degli impianti.\nLa costruzione di un deposito per i rifiuti di alto livello \u00e8 di responsabilit\u00e0 del RAWRA, la selezione del sito \u00e8 prevista essere fatta nel 2015, la costruzione iniziare nel 2050 e l'inizio del suo sfruttamento nel 2065. Un possibile sito \u00e8 Skalka, nel sud della Moravia, sito gi\u00e0 individuato alla fine del 1990 come sito in alternativa alla costruzione dei depositi di Dukovany e Temel\u00edn.\nPer sopperire a tutti i costi di smaltimento delle scorie radioattive una legge del 2002 ha imposto alla \u010cEZ di accantonare dei fondi per la loro gestione e per il decommissioning degli impianti, che sono gestiti dalla Banca Nazionale Ceca, i fondi accantonati ammontano a 0.002\u20ac/kWh. La supervisione dell'adeguatezza dei fondi \u00e8 sotto la supervisione del RAWRA\nProduzione di uranio.\nLa Repubblica Ceca \u00e8 un piccolo produttore di uranio, con circa 400t prodotte ogni anno; la sua produzione storica al 2006 \u00e8 di 109.845t. Possiede piccole risorse uranifere, pari a 700t a &lt;130$/kg nel \"Red Book\" del 2007.\nLa produzione di uranio in Repubblica Ceca \u00e8 diminuita molto velocemente negli anni novanta da 2500t a circa 300-600t/y a causa del collasso dell'Unione Sovietica e dalla diminuzione del costo del minerale. L'ultima miniera, presso il deposito di Ro\u017en\u00e1 presso il comune di Doln\u00ed Ro\u017e\u00ednka era stata proposta per la chiusura nel 2003, ma il nuovo aumento del prezzo dell'uranio ha cambiato i programmi. Nel 2007 la compagnia australiana Uran Ldt fece una offerta per partecipare al deposito di Ro\u017en\u00e1, ma la proposta \u00e8 stata rigettata in favore di piani di produzione locali; la compagnia Diamo ha infatti confermato le sue intenzioni di espansione della miniera oltre i 1200m di profondit\u00e0 odierni se saranno scoperte ulteriori riserve.\nCentrali nucleari.\nTutti i dati della tabella sono aggiornati a maggio 2018"}
{"id": "2808295", "revid": "205197", "url": "https://it.wikipedia.org/wiki?curid=2808295", "title": "Peshtera", "text": ""}
{"id": "2808296", "revid": "205197", "url": "https://it.wikipedia.org/wiki?curid=2808296", "title": "Strelcha", "text": ""}
{"id": "2808298", "revid": "205197", "url": "https://it.wikipedia.org/wiki?curid=2808298", "title": "Kovachevtsi", "text": ""}
{"id": "2808299", "revid": "205197", "url": "https://it.wikipedia.org/wiki?curid=2808299", "title": "Cherven Bryag", "text": ""}
{"id": "2808301", "revid": "205197", "url": "https://it.wikipedia.org/wiki?curid=2808301", "title": "Dolna Mitropoliya", "text": ""}
{"id": "2808302", "revid": "205197", "url": "https://it.wikipedia.org/wiki?curid=2808302", "title": "Gulyantsi", "text": ""}
{"id": "2808303", "revid": "205197", "url": "https://it.wikipedia.org/wiki?curid=2808303", "title": "Knezha", "text": ""}
{"id": "2808308", "revid": "1494169", "url": "https://it.wikipedia.org/wiki?curid=2808308", "title": "NBA H-O-R-S-E Competition", "text": "H-O-R-S-E Competition era una competizione di abilit\u00e0, inaugurata nel 2009, all'NBA All-Star Game di Phoenix.\nLa gara vedeva la partecipazione di tre partecipanti, e la sfida \u00e8 tutta incentrata sul tiro. Il primo giocatore effettua un tiro qualsiasi (esclusa la schiacciata), e ha 24 secondi per fare canestro con quel tipo di tiro da lui scelto.\nSe ci riusciva, il giocatore seguente aveva anch'egli 24 secondi per realizzare lo stesso tipo di canestro. E cos\u00ec valeva anche per il terzo; il primo giocatore che falliva per cinque volte in cinque diverse tipologie di tiro veniva eliminato.\nSi passava poi ad una sfida uno-contro-uno tra i due finalisti, con le regole appena richiamate, dal quale usciva il vincitore.\nIl gioco non ebbe molto successo, cosicch\u00e9 per l'All-Star Game 2011 l'NBA ha deciso di non organizzarlo pi\u00f9."}
{"id": "2808312", "revid": "205197", "url": "https://it.wikipedia.org/wiki?curid=2808312", "title": "Parvomay", "text": ""}
{"id": "2808313", "revid": "30095446", "url": "https://it.wikipedia.org/wiki?curid=2808313", "title": "Territorio di Stavropol", "text": ""}
{"id": "2808314", "revid": "205197", "url": "https://it.wikipedia.org/wiki?curid=2808314", "title": "Perushtitsa", "text": ""}
{"id": "2808315", "revid": "205197", "url": "https://it.wikipedia.org/wiki?curid=2808315", "title": "Stamboliyski", "text": ""}
{"id": "2808316", "revid": "767487", "url": "https://it.wikipedia.org/wiki?curid=2808316", "title": "Malia (film 1917)", "text": "Mal\u00eca \u00e8 un film del 1917 diretto da Alfredo De Antoni."}
{"id": "2808318", "revid": "3831", "url": "https://it.wikipedia.org/wiki?curid=2808318", "title": "Giornale Italiano di Cardiologia", "text": ""}
{"id": "2808320", "revid": "205197", "url": "https://it.wikipedia.org/wiki?curid=2808320", "title": "Tsar Kaloyan", "text": ""}
{"id": "2808321", "revid": "205197", "url": "https://it.wikipedia.org/wiki?curid=2808321", "title": "Loznitsa", "text": ""}
{"id": "2808323", "revid": "205197", "url": "https://it.wikipedia.org/wiki?curid=2808323", "title": "Byala", "text": ""}
{"id": "2808324", "revid": "930062", "url": "https://it.wikipedia.org/wiki?curid=2808324", "title": "Robert Kimbrough", "text": "Ha partecipato a una missione Shuttle, l'STS-126, e una missione di lunga durata, l'Expedition 49/50, comandando la ISS per sei mesi. Il 23 aprile 2021 part\u00ec per il suo terzo volo spaziale per la missione SpaceX Crew-2 (Expedition 65).\nBiografia.\nCarriera militare.\nNel 1989 consegu\u00ec una laurea in ingegneria aerospaziale all'United States Military Academy (USMA) di West Point, venendo nominato sottotenente nell'Esercito statunitense. Inizi\u00f2 l'addestramento di aviatore alla Army Aviation School, ottenendo le ali di aviatore nel 1990. Alla fine di quell'anno venne assegnato alla 24\u00ba Infantry Division a Fort Stewart e dispiegato nel sud-ovest asiatico, dove prest\u00f2 servizio nell'Operazione Desert Storm. Nel 1994 venne assegnato al 229\u00ba Aviation Regiment a Fort Bragg, dove comand\u00f2 una compagnia di elicotteri Apache. Dopo aver conseguito un master in Ricerca Operativa presso il Georgia Institute of Technology nel 1998, venne assegnato come assistente professore del Dipartimento di Scienze Matematiche presso l'USMA. Gli altri corsi a cui partecip\u00f2 durante la sua carriera militare furono l'Army Parachutist Course, il Jumpmaster Course dell'esercito, il Corso aviotrasportato tedesco, la Combined Arms Services Staff School e il Command and General Staff College.\nCarriera alla NASA.\nKimbrough inizi\u00f2 a lavorare al Johnson Space Center della NASA come ingegnere nel settembre 2000. Venne assegnato alla Divisione delle Operazioni aeree a Ellington Field, dove lavor\u00f2 come ingegnere delle simulazioni di volo sullo Shuttle Training Aircraft (STA).\nNel maggio del 2004 venne selezionato come candidato astronauta del Gruppo 19 dalla NASA. Due anni dopo complet\u00f2 l'addestramento di base che includeva lezioni scientifiche e tecniche, formazione intensiva dei sistemi Shuttle e ISS, addestramento di volo sul T-38 e corsi di sopravvivenza nell'acqua e nella giungla. Venne poi assegnato a incarichi tecnici nell'Ufficio Astronauti, mentre continu\u00f2 l'addestramento in attesa di essere assegnato a future missioni spaziali. Dal giugno 2013 al giugno 2014 divenne capo della Divisione Test di integrazione dei veicoli (\"Vehicle Integration Test Office\", VITO), oltre a ricoprire il ruolo di Capo della Divisione robotica per l'Ufficio degli astronauti. Al 2019 \u00e8 capo della divisione VITO presso la Direzione delle Flight Operations Directorate (FOD) della NASA.\nSTS-126.\nPart\u00ec per la sua prima missione il 14 novembre 2008 come specialista di missione dell'Endeavour per la missione STS-126. Gli obiettivi principali della missione erano consegnare alla ISS un nuovo bagno, la cucina, due cuccette per gli astronauti, la macchina per esercizi ginnici ARED e un sistema di riciclaggio dell'acqua, al fine di permettere a sei astronauti di partecipare a missioni di lunga durata a bordo della ISS. Inoltre, con l'equipaggio della STS-126 part\u00ec anche l'astronauta Sandra Magnus per dare il cambio a Gregory Chamitoff dell'Expedition 17/18. Durante la missione Kimbrough svolse due attivit\u00e0 extraveicolari (EVA), accumulando 12 ore e 52 minuti all'esterno della ISS.\nSojuz MS-02 (Expedition 49/50).\nTorn\u00f2 nello spazio otto anni dopo, il 19 ottobre 2016, a bordo della Sojuz MS-02 con i cosmonauti Sergej Ry\u017eikov e Andrej Borisenko per prendere parte alla Expedition 49/50. Divenne comandante della ISS una settimana dopo aver raggiunto la Stazione e rimase tale fino a quando part\u00ec quasi sei mesi dopo. Durante la Expedition 50, oltre a svolgere esperimenti scientifici, manutenzione della ISS e manovrare il Canadarm2 per l'attracco dei veicoli cargo, Kimbrough effettu\u00f2 quattro EVA, due con Peggy Whitson e due con Thomas Pesquet, accumulando 26 ore in una singola Expedition. Fece ritorno sulla Terra il 10 aprile 2017, dopo 173 giorni di missione, atterrando nella territorio disabitato del Kazakistan. \nSpaceX Crew-2 (Expedition 65).\nAlla fine di luglio 2020 venne assegnato come comandante della missione SpaceX Crew-2 con il pilota Megan McArthur e gli specialisti di missione Thomas Pesquet e Akihiko Hoshide. Il lancio \u00e8 avvenuto il 23 aprile 2021 e durante la sua permanenza in orbita parteciper\u00e0 alla missione di lunga durata Expedition 65.\nVita privata.\nSposato con Robbie Lynn Nickels e hanno tre figli. Gli piace il baseball, il golf, fare sollevamento pesi e correre. "}
{"id": "2808325", "revid": "205197", "url": "https://it.wikipedia.org/wiki?curid=2808325", "title": "Tsenovo", "text": ""}
{"id": "2808326", "revid": "599013", "url": "https://it.wikipedia.org/wiki?curid=2808326", "title": "Lost City", "text": "Lost City o The Lost City (\"(la) citt\u00e0 perduta\" in lingua inglese) pu\u00f2 riferirsi a: "}
{"id": "2808327", "revid": "767487", "url": "https://it.wikipedia.org/wiki?curid=2808327", "title": "The New Goodies LP", "text": "The New Goodies LP \u00e8 il secondo album dei The Goodies pubblicato nel 1975."}
{"id": "2808328", "revid": "339392", "url": "https://it.wikipedia.org/wiki?curid=2808328", "title": "Rousse", "text": ""}
{"id": "2808329", "revid": "205197", "url": "https://it.wikipedia.org/wiki?curid=2808329", "title": "Glavinitsa", "text": ""}
{"id": "2808330", "revid": "2184720", "url": "https://it.wikipedia.org/wiki?curid=2808330", "title": "Morning Sun", "text": "Morning Sun \u00e8 una canzone di Robbie Williams, estratta come terzo singolo dal suo ottavo album \"Reality Killed the Video Star\".\nIl singolo \u00e8 stato pubblicato l'8 marzo 2010 e far\u00e0 da inno al Sport Relief 2010. \"Morning Sun\" \u00e8 stata scritta poco dopo la morte di Michael Jackson, con l'intento di omaggiare la pop star.\nIl videoclip.\nIl videoclip, distribuito a met\u00e0 febbraio del 2010, vede Williams nei panni di un astronauta impegnato in una missione spaziale."}
{"id": "2808331", "revid": "205197", "url": "https://it.wikipedia.org/wiki?curid=2808331", "title": "Kaynardzha", "text": ""}
{"id": "2808332", "revid": "205197", "url": "https://it.wikipedia.org/wiki?curid=2808332", "title": "Tvarditsa", "text": ""}
{"id": "2808333", "revid": "205197", "url": "https://it.wikipedia.org/wiki?curid=2808333", "title": "Chepelare", "text": ""}
{"id": "2808340", "revid": "205197", "url": "https://it.wikipedia.org/wiki?curid=2808340", "title": "Smolyan", "text": ""}
{"id": "2808341", "revid": "228333", "url": "https://it.wikipedia.org/wiki?curid=2808341", "title": "Cicely Saunders", "text": "Educazione.\nCicely Saunders nacque a Londra il 22 giugno 1918, primogenita di tre figli, nella benestante famiglia di Gordon Saunders, impegnato nel campo immobiliare, e della moglie Chrissie. All'et\u00e0 di dieci anni la sua istruzione venne affidata al collegio di Seaford (nel Southlands), dove la zia ricopriva il ruolo di matrona; ma solo dopo quattro anni, i genitori di Cicley decisero di far frequentare alla figlia il prestigioso collegio di Brighton, il Roedean, cambiamento che le cost\u00f2 molto a causa della sua timidezza e della conseguente difficolt\u00e0 nelle relazioni con i coetanei. Cicely non amava Roedean, si considerava un'estranea in quel mondo che non le apparteneva, sconforto che derivava anche dalle continue liti tra i genitori che, infine, sfociarono nella separazione. \nLa Saunders avrebbe voluto frequentare l'Universit\u00e0 di Oxford dopo il diploma al Roedean ma, non avendo superato l'esame di ammissione, si rec\u00f2 alla Bendixen, un centro di lezioni private, e riusc\u00ec a farsi ammettere alla \"Society for Home Students\", il futuro St Anne's College di Oxford. Avendo rinunciato al suo vecchio progetto di seguire le orme paterne in campo immobiliare, decise di studiare scienze politiche, filosofia ed economia, prima di cambiare repentinamente idea a seguito dello scoppio della Seconda guerra mondiale. Il suo disagio nel rimanere impotente mentre il conflitto mondiale infuriava la spinse a lasciare il St. Anne's, dare gli esami di pronto soccorso ed assistenza domiciliare ai malati presso la Croce Rossa britannica e, infine, prendere il diploma di infermiera.\nGli anni da infermiera.\nIl lavoro di infermiera in tempo di guerra aveva caratteristiche molto particolari, nel 1939 la Scuola Professionale per Infermiere \"Nightingale\" venne dislocata in diverse case di cura per malattie mentali; come il Park Prewett, in cui Cicely, nonostante la pessima organizzazione della struttura, ricevette decise conferme della sua scelta professionale in quanto, per la prima volta, fu lei la ragazza pi\u00f9 popolare a cui tutti chiedevano un parere, attribuendo tale successo alla scelta di fare l'infermiera ed alla vita che questo comportava. \nNonostante la sua profonda dedizione, Cicely fu contrastata nel suo lavoro da un problema fisico che le cre\u00f2 non poco disturbo. Fin da ragazza aveva presentato una leggera scoliosi alla colonna vertebrale che, a causa del duro sforzo fisico che scaturiva dal lavoro in corsia (ed il conseguente spostamento di una vertebra), la costrinse ad abbandonare la professione infermieristica tanto desiderata.\nAssistente sociale sanitario.\nPer non abbandonare la cura dei malati, la Saunders intraprese il ruolo di assistente sociale sanitario presso il Royal Cancer Hospital e, infine nel 1947, entr\u00f2 a far parte dell'\u00e9quipe dello St. Thomas's Hospital, struttura specializzata nel trattamento dei pazienti oncologici. Di particolare rilievo in questa fase \u00e8 il percorso di crescita spirituale che condusse Cicely alla conversione, in particolare alla dottrina della chiesa evangelica, che la guid\u00f2 nel rapporto personale con Dio.\nAl St. Thomas, Cicely conobbe David Tasma, un paziente terminale, agnostico, di cui si innamor\u00f2 profondamente. La loro relazione rimase confinata tra le mura dell'ospedale. Si prese cura di Tasma in qualit\u00e0 di assistente sociale ospedaliera e, grazie anche al coinvolgimento emotivo da cui era mossa ed alla sua recente conversione, lo aiut\u00f2 ad affrontare con serenit\u00e0 la morte ed a restituirgli una mistica fiducia in Dio.\nBasilare per il prosieguo della sua carriera fu l'esperienza che la Saunders ebbe al St. Luke, una casa di accoglienza per moribondi. L\u00ec l'assistenza ai pazienti era personalizzata: ogni malato vedeva riconosciuti la propria individualit\u00e0 ed il proprio microcosmo di emozioni ed affetti. Diversa rispetto all'ospedale era la somministrazione degli antidolorifici: il dolore veniva combattuto con efficacia somministrando analgesici ad intervalli regolari. La Saunders comprese, tuttavia, orientata in questo dalla forte fede religiosa, come non fosse sufficiente alleviare soltanto il dolore fisico ma come occorresse non di meno soddisfare le esigenze emotive e spirituali dei ricoverati. La storia con David Tasma e l'esperienza al St. Luke fecero maturare in lei la consapevolezza che un grande sforzo dovesse essere avviato per lenire la disperazione dei malati terminali, cosicch\u00e9 inizi\u00f2 a delinearsi in lei il progetto di un Hospice in cui medici ed infermieri di facessero carico anche della tutela psicologica dei pazienti.\nCicely afferma: \u201c\"L'influenza che ebbe David su di me fu enorme. Quando mor\u00ec mi lasci\u00f2 500\u00a3 per il mio progetto, dicendo che lui sarebbe stato una finestra nella mia casa, facendo riferimento all'Hospice. Mi ci vollero diciannove anni per costruire quella casa attorno alla finestra ma i principi cardine del nostro intento nacquero dalle conversazioni che ebbi con lui prima della sua morte\"\u201d.\nMedico.\nConsapevole che come infermiera non sarebbe stata ascoltata con la sufficiente attenzione, la Saunders, con l'aiuto del dottor Barret (un chirurgo di cui era diventata la segretaria), si iscrisse alla facolt\u00e0 di medicina all'et\u00e0 di trentatr\u00e9 anni, spinta dalla grande motivazione che le permise di superare la severit\u00e0 dello studio. \nLaureatasi nel 1957, entr\u00f2 nel dipartimento di farmacologia al St. Mary's Paddington come ricercatrice, dove concentr\u00f2 i suoi studi sull'attenuazione del dolore dei malati terminali. Forte dell'esperienza al St. Luke, promosse la tecnica della regolare somministrazione di antidolorifici, contro la vigente norma secondo cui venivano somministrati solo quando il paziente lo richiedesse. Cicely svilupp\u00f2 la teoria che la dipendenza da tali farmaci forti, come la morfina, non derivasse da una loro somministrazione regolare ma dal bisogno costante dei pazienti di richiederli, che ne ricordava loro la dipendenza. Una somministrazione regolare, invece, permetteva al paziente di ricevere dosi minori, di rimanere vigile e, allo stesso tempo, di ridurre il rischio di dipendenza. Questo approccio alla gestione del dolore divenne uno dei capisaldi dell'assistenza all'Hospice.\nUna volta che il suo piano fu delineato, la Saunders inizi\u00f2 la raccolta di fondi per finanziare il suo progetto: la costruzione dello St. Christopher's Hospice. Durante questa fase, lavor\u00f2 presso il St. Joseph's Hospital, luogo in cui conobbe il suo secondo amore, Antoni Michniewicz. Nuovamente, la relazione non oltrepass\u00f2 le mura dell'ospedale ma la morte di Antoni offr\u00ec a Cicely una grande sensazione di empatia nei confronti delle famiglie dei pazienti con cui avrebbe trattato al St. Christopher. Afferma la Saunders: \u201cHo sentito la sua mancanza in modo terribile, ma mi ha dato la carica per perseguire nel mio intento, dal momento che ho capito in modo profondo cosa vuol dire perdere qualcuno. Ho percepito che avevo il diritto di dire alle famiglie che potevo comprendere come si sentissero\u201d. \nDopo la morte di Antoni, Cicely incontrer\u00e0 un altro polacco, Marion Bohusz-Szyszko, dopo aver comprato uno dei suoi dipinti per la cappella dello St. Christopher. Vivranno insieme per diciassette anni prima di sposarsi nel 1980. Bohusz-Szysko morir\u00e0 nel 1995 al St. Christopher dopo dieci lunghi anni di malattia, assistito da Cicely.\nSt. Christopher's Hospice.\nIl St. Christopher vide la luce nel 1967. Si tratta di un istituto che ospita malati terminali di cancro o di altre malattie, ma anche anziani e malati cronici costretti a letto. Viene definito \u201cun ospedale e una casa\u201d, il lavoro di medici, infermieri e volontari si fonda sui concetti promossi dalla Saunders, assunti come modelli per il moderno Hospice. Grande attenzione viene prestata al malato, che necessita di cure personalizzate e fornite da un adeguato numero di infermieri qualificati. L'obiettivo \u00e8 liberare la persona ammalata dalla sofferenza e dal dolore, con la consapevolezza che il dolore non ha solo una dimensione fisica, bens\u00ec emotiva, sociale e spirituale. I farmaci vanno somministrati prima che il dolore si acuisca e sar\u00e0 necessario creare un ambiente ricco di calore umano e comprensione psicologica. Necessario \u00e8 inoltre fornire assistenza alle famiglie dei ricoverati ed aiutare chi resta ad elaborare il lutto.\nCicely Saunders mor\u00ec di cancro nel 2005, presso l'ospedale da lei stessa fondato.\nRiconoscimenti.\nLa Saunders commenta: \u201cQuesto premio riconosce come la scienza e l'umanit\u00e0 debbano procedere insieme e questo \u00e8 ci\u00f2 su cui si fondano gli Hospice\u201d: \nCollegamenti esterni.\n St. Christopher's Hospice"}
{"id": "2808342", "revid": "205197", "url": "https://it.wikipedia.org/wiki?curid=2808342", "title": "Bozhurishte", "text": ""}
{"id": "2808343", "revid": "149485", "url": "https://it.wikipedia.org/wiki?curid=2808343", "title": "Chavdar", "text": ""}
{"id": "2808345", "revid": "205197", "url": "https://it.wikipedia.org/wiki?curid=2808345", "title": "Chelopech", "text": ""}
{"id": "2808346", "revid": "205197", "url": "https://it.wikipedia.org/wiki?curid=2808346", "title": "Dolna Banya", "text": ""}
{"id": "2808347", "revid": "205197", "url": "https://it.wikipedia.org/wiki?curid=2808347", "title": "Godech", "text": ""}
{"id": "2808348", "revid": "1543377", "url": "https://it.wikipedia.org/wiki?curid=2808348", "title": "Cerimonia di apertura dei XXI Giochi olimpici invernali", "text": "La cerimonia di apertura dei XXI Giochi olimpici invernali si \u00e8 tenuta il 12 febbraio 2010, giorno completamente dedicato a questo evento, alle ore 6:00 PDT (2:00 UTC), presso il BC Place Stadium di Vancouver, diventando la prima svoltasi interamente al coperto. \u00c8 stata diretta da David Atkins, direttore anche delle cerimonie di apertura dei Giochi della XXVII Olimpiade di Sydney del 2000 e dei XV Giochi asiatici di Doha del 2006.\nL'evento \u00e8 stato ufficialmente aperto dalla Governatrice generale del Canada Micha\u00eblle Jean, rappresentante di Elisabetta II, ed \u00e8 stata dedicata alla memoria di Nodar Kumaritashvili, lo slittinista georgiano deceduto il giorno stesso durante una prova del tracciato.\nAlla cerimonia hanno partecipato circa volontari, \u00e8 stata trasmessa da undici canali televisivi in undici lingue diverse. Il Comitato Organizzatore ha stimato che, oltre che dai spettatori presenti dentro all'impianto, la manifestazione \u00e8 stata seguita da un miliardo di persone.\nGli alfieri.\nDi seguito viene riportata la lista degli alfieri alla cerimonia di apertura in ordine di apparizione, per ogni atleta viene riportata la specialit\u00e0.\nCuriosit\u00e0.\nA causa di un malfunzionamento al sistema idraulico di sollevamento, solo tre delle quattro componenti del braciere olimpico si sono sollevate da terra. L'atleta Le May Doan ha potuto accendere il braciere alla cerimonia di chiusura."}
{"id": "2808349", "revid": "339392", "url": "https://it.wikipedia.org/wiki?curid=2808349", "title": "Kostenets", "text": ""}
{"id": "2808350", "revid": "930062", "url": "https://it.wikipedia.org/wiki?curid=2808350", "title": "Tracy Caldwell Dyson", "text": "Ha partecipato alla missione STS-118 dello Space Shuttle come specialista. Ha spesso servito nel ruolo di CAPCOM in molte missioni, ed in particolare \u00e8 stata la \"Capsule communicator\" principale durante la missione Expedition 11.\nHa fatto parte delle missioni Expedition 23 e Expedition 24 sulla Stazione Spaziale Internazionale, che ha raggiunto il 2 aprile 2010 a bordo della Sojuz TMA-18 rientrando in Kazakistan il 25 settembre 2010."}
{"id": "2808351", "revid": "205197", "url": "https://it.wikipedia.org/wiki?curid=2808351", "title": "Slivnitsa", "text": ""}
{"id": "2808352", "revid": "149485", "url": "https://it.wikipedia.org/wiki?curid=2808352", "title": "Zlatitsa", "text": ""}
{"id": "2808354", "revid": "205197", "url": "https://it.wikipedia.org/wiki?curid=2808354", "title": "Bratya Daskalovi", "text": ""}
{"id": "2808356", "revid": "205197", "url": "https://it.wikipedia.org/wiki?curid=2808356", "title": "Chirpan", "text": ""}
{"id": "2808358", "revid": "2034231", "url": "https://it.wikipedia.org/wiki?curid=2808358", "title": "Alvin Drew", "text": "Biografia.\nHa partecipato alle missioni STS-118 e STS-133 dello Space Shuttle in qualit\u00e0 di specialista di missione.\nAlvin Drew si \u00e8 laureato alla High School di Washington nel 1980.\nNel maggio del 1984 con il grado di sottotenente si \u00e8 laureato presso l'U.S. Air Force Academy di Colorado Springs, una laurea sulla progettazione di veicoli spaziali e in fisica. L'anno successivo ha completato la formazione a pilota di elicottero in una base aerea di Fort Rakker, Alabama.\nIn seguito ha lavorato come un pilota di elicottero HH-3E gruppo di salvataggio, poi con l'elicottero MH-60G comando operazioni speciali nella Air Force. Ha partecipato a missioni di combattimento in Panama (1989-1990), Arabia Saudita (1990-1991), Kuwait (1991), Iraq (1991).\nNell'aprile 1993 ha conseguito la qualifica di pilota di aerei di linea, nel mese di giugno 1994 ha completato la formazione nella scuola per piloti collaudatori della Marina degli U.S.A.\nHa continuato i suoi studi presso l'Universit\u00e0 dell'Aviazione Embry-Riddle a Daytona Beach, Florida, dove nel 1995 ha ricevuto un Master of Science Aerospace, poi ha comandato due unit\u00e0 di prova ed \u00e8 stato al quartier generale della U.S. Air Force. Ha all'attivo circa 3.000 ore di volo con pi\u00f9 di 30 tipi fra aerei ed elicotteri.\nIl 26 luglio 2000 Alvin Drew \u00e8 stato ammesso alla NASA, e ha iniziato la formazione. Due anni dopo si \u00e8 qualificato come specialista di missione ed \u00e8 stato assegnato al Management degli astronauti della stazione. Ha compiuto una serie di mansioni tecniche, poi ha studiato presso l'Universit\u00e0 aeronautica alla Maxwell Air Force Base, Alabama. Nell'aprile 2007 \u00e8 stato nominato membro dell'equipaggio STS-118, Clayton Anderson invece fu trasferito nell'equipaggio STS-117.\nDrew \u00e8 stato specialista della missione STS-133, il volo finale dello Space Shuttle Discovery; la missione \u00e8 partita il 24 febbraio 2011; il congiungimento con la stazione spaziale \u00e8 avvenuto il 9 marzo. Drew effettu\u00f2 due passeggiate spaziali; il 28 febbraio divenne il 200\u00b0 astronauta che passeggi\u00f2 nello spazio."}
{"id": "2808359", "revid": "205197", "url": "https://it.wikipedia.org/wiki?curid=2808359", "title": "Maglizh", "text": ""}
{"id": "2808360", "revid": "767487", "url": "https://it.wikipedia.org/wiki?curid=2808360", "title": "The Goodies Greatest", "text": "The Goodies Greatest \u00e8 la prima compilation dei The Goodies pubblicata nel 1976."}
{"id": "2808363", "revid": "205197", "url": "https://it.wikipedia.org/wiki?curid=2808363", "title": "Pavel Banya", "text": ""}
{"id": "2808364", "revid": "287204", "url": "https://it.wikipedia.org/wiki?curid=2808364", "title": "Cinzia Ghigliano", "text": "Carriera.\nCinzia Ghigliano \u00e8 una delle rare autrici di fumetti italiane. Inizia la sua carriera come fumettista nel 1976 sulle pagine del mensile Linus. Nel 1978 la sua opera le consente di ottenere il prestigioso premio Yellow Kid, a Lucca, come \"miglior autore italiano\".\nInsieme a Marco Tomatis d\u00e0 vita a diversi personaggi, tra cui Isolina e Lea Martelli (quest'ultimo \u00e8 stato, in Italia, il primo esempio di fumetto seriale pubblicato su un settimanale femminile ad alta tiratura, Amica). Nel 1984 crea Solange, personaggio che le dar\u00e0 notoriet\u00e0 anche all'estero, in particolare nella francofonia.\nCollaborer\u00e0 con diverse riviste tra cui il Corriere dei Piccoli e Snoopy. Contestualmente far\u00e0 \"divulgazione a fumetti\" con Slow Food, il Touring Club Italiano, l'Osservatorio per l'Educazione Stradale e la Sicurezza e l'Ufficio Italiano del Parlamento Europeo. Nel campo della divulgazione scientifica ottiene, insieme a Luca Novelli, il premio Andersen, nel 1986.\nSviluppa anche la professione di illustratrice nell'editoria per bambini e ragazzi, ottenendo il Premio Gigante delle Langhe nel 2004. Sue opere sono esposte nei Musei del Fumetto di Bruxelles, Angoul\u00eame e Lisbona. Come pittrice ha realizzato opere sulle poesie di Cesare Pavese, Ignazio Buttitta e alle canzoni di Fabrizio De Andr\u00e9.\nRiconoscimenti.\nNel 1978 ha vinto il premio Yellow Kid come miglior autore italiano.\nNel 2016 ha vinto il premio Andersen nella categoria \"Miglior libro fatto ad arte\" per l'albo illustrato \"Lei. Vivian Maier\"."}
{"id": "2808365", "revid": "46291", "url": "https://it.wikipedia.org/wiki?curid=2808365", "title": "Limonium dufourii", "text": "Limonium dufourii \u00e8 una pianta della famiglia delle Plumbaginaceae, endemica della Spagna ed attualmente considerata in pericolo critico di estinzione.\nCostituita da diversi cloni triploidi, ha una riproduzione vegetativa."}
{"id": "2808366", "revid": "205197", "url": "https://it.wikipedia.org/wiki?curid=2808366", "title": "Kaspichan", "text": ""}
{"id": "2808370", "revid": "205197", "url": "https://it.wikipedia.org/wiki?curid=2808370", "title": "Smyadovo", "text": ""}
{"id": "2808372", "revid": "1632387", "url": "https://it.wikipedia.org/wiki?curid=2808372", "title": "Dafydd Williams", "text": ""}
{"id": "2808373", "revid": "205197", "url": "https://it.wikipedia.org/wiki?curid=2808373", "title": "Varbitsa", "text": ""}
{"id": "2808375", "revid": "205197", "url": "https://it.wikipedia.org/wiki?curid=2808375", "title": "Venets", "text": ""}
{"id": "2808376", "revid": "205197", "url": "https://it.wikipedia.org/wiki?curid=2808376", "title": "Targovishte", "text": ""}
{"id": "2808382", "revid": "1971581", "url": "https://it.wikipedia.org/wiki?curid=2808382", "title": "Velimir Kalandadze", "text": "Maestro Internazionale della composizione dal 1984, ha composto circa 350 studi, ottenendo 16 primi posti in concorsi di composizione.\nDal 1965 al 1985 ha partecipato a dieci campionati sovietici individuali di studio di composizione. Nel 1983 si \u00e8 classificato al 4\u00ba posto. Ha collaborato spesso col connazionale David Gurgenidze.\n\u00c8 considerato uno dei maggiori specialisti dei finali di torre. Ha scritto molti articoli sugli studi su varie riviste, tra cui \u00abEG\u00bb. Ha pubblicato i libri \"100 Studi\" (Tbilisi 1972, in georgiano) e \"Idee studistiche nei finali di torre\" (Tbilisi 1978, in georgiano).\nDi professione \u00e8 un ingegnere. \nNel 2008 il seguente studio di Kalandadze ha vinto il concorso \u00abStudy of the Year\u00bb della PCCC per il miglior studio dell'anno."}
{"id": "2808387", "revid": "205197", "url": "https://it.wikipedia.org/wiki?curid=2808387", "title": "Devnya", "text": ""}
{"id": "2808389", "revid": "205197", "url": "https://it.wikipedia.org/wiki?curid=2808389", "title": "Dolni Chiflik", "text": ""}
{"id": "2808390", "revid": "205197", "url": "https://it.wikipedia.org/wiki?curid=2808390", "title": "Provadiya", "text": ""}
{"id": "2808391", "revid": "1442080", "url": "https://it.wikipedia.org/wiki?curid=2808391", "title": "James Reilly", "text": ""}
{"id": "2808392", "revid": "1027057", "url": "https://it.wikipedia.org/wiki?curid=2808392", "title": "Valchidol", "text": ""}
{"id": "2808393", "revid": "287204", "url": "https://it.wikipedia.org/wiki?curid=2808393", "title": "Nothing to Do With Us", "text": "Nothing to Do With Us \u00e8 il terzo album dei The Goodies pubblicato nel 1976."}
{"id": "2808394", "revid": "438678", "url": "https://it.wikipedia.org/wiki?curid=2808394", "title": "\u00b8", "text": ""}
{"id": "2808395", "revid": "339392", "url": "https://it.wikipedia.org/wiki?curid=2808395", "title": "\u00c7", "text": ""}
{"id": "2808396", "revid": "205197", "url": "https://it.wikipedia.org/wiki?curid=2808396", "title": "Lyaskovets", "text": ""}
{"id": "2808397", "revid": "297059", "url": "https://it.wikipedia.org/wiki?curid=2808397", "title": "San Girolamo leggente nel deserto", "text": "San Girolamo leggente nel deserto \u00e8 un dipinto olio su tavola (49x39 cm) di Giovanni Bellini, realizzato nel 1505 e conservato nella National Gallery of Art di Washington.\nStoria.\nIl dipinto presenta in basso, sulla prima pietra a sinistra, una firma abrasa e poco chiara , forse \"[Johannes Bellinu]s. 1505\". Questa data, che il restauro ha confermato come autentica, pone non pochi problemi agli studiosi, perch\u00e9 lo stile generale dell'opera si riallaccia ai modi non pi\u00f9 tardi del 1490, mentre col secolo nuovo la pittura di Bellini si era ormai orientata verso una diversa compenetrazione tra figure e paesaggio, influenzata da Giorgione.\nTra le soluzioni proposte a questo enigma ci sono quelle di un'opera di collaborazione, terminata da un aiuto di bottega con uno stile un po' compassato, oppure l'ipotesi di una tavola lasciata a lungo incompleta e terminata solo in un momento successivo.\nDescrizione e stile.\nL'opera riprende una composizione pressoch\u00e9 analoga databile al 1480 circa del \"San Girolamo Contini Bonacossi\" oggi agli Uffizi. Il santo \u00e8 raffigurato nel deserto, vestito dei poveri stracci da eremita, mentre \u00e8 dedito alla lettura, un richiamo al suo lavoro di studio per la traduzione della \"Vulgata\". Tra rocce spigolose, piante ed animali descritti con amorevole cura (lepri, una lucertola, uno scoiattolo), un arco si apre rivelando un dolce paesaggio, punteggiato da rovine antiche (un ponte, una serie di archi) e una citt\u00e0 murata in lontananza. Oltre uno scorcio marino si vede un'altra citt\u00e0, magari su un'isola o una penisola. La tavola \u00e8 densa di metafore religiose ritratte con grande cura (il fico, l'albero secco, le rocce sbriciolate...). Manca per\u00f2 quella fusione atmosferica che si trova negli sfondi dipinti dal pittore dopo il 1500.\nUn intervento di bottega \u00e8 ravvisabile in qualche brano del paesaggio che appare pi\u00f9 rigido e schematico, come una parte delle rovine in alto a sinistra."}
{"id": "2808399", "revid": "767487", "url": "https://it.wikipedia.org/wiki?curid=2808399", "title": "Colle di San Maffeo", "text": "Il colle di San Maffeo \u00e8 una collina che si eleva per 505 s.l.m. ed \u00e8 ubicata nel comune di Rodero (in provincia di Como) e nei pressi del confine italo-svizzero.\nGeografia.\nLa localit\u00e0 ha sempre occupato un ruolo strategico di primaria importanza in virt\u00f9 della sua ubicazione che consente di abbracciare visivamente le valli sottostanti, sia sul versante italiano delle province di Como e Varese sia su quello elvetico, fornendo un panorama delle colline moreniche prealpine. Verso sud si proietta la Valmorea mentre verso nord \u00e8 possibile ammirare l'altopiano di Stabio e Mendrisio.\nStoria.\nLa sua posizione favorevole sarebbe gi\u00e0 stata sfruttata forse in epoca tardo-imperiale come \"castrum\", di cui resta la base di una torre in pietra, a base quadrata ed alta pi\u00f9 di dieci metri. La sua importanza fu affermata dallo studioso Oreste Mattirolo nel 1937, che peraltro salv\u00f2 il monumento da un progetto di smantellamento per cavarne pietre.\nUno scavo del 1994 a cura di Caporusso ha dimostrato come sotto la torre sia presente la base di una struttura precedente, pi\u00f9 grande dell'attuale e di origine precedente alla parte superiore altomedioevale.\nPresso la sommit\u00e0 della collina \u00e8 presente anche la chiesa di Maria Regina Angelorum costruita nel 1714, che sostitu\u00ec un'antica cappella dedicata a san Matteo (conosciuta come \"di san Maffeo\" a causa di un errore di lettura dovuto all'ambiguit\u00e0 grafica del carattere \"t\"). Con questo appellattivo gli abitanti di Rodero chiamano tuttora sia il colle che la chiesa. Vi si celebra la festa, con sagra, la prima domenica di agosto.\nLa chiesa di San Maffeo o Maria Regina Angelorum.\n La prima attestazione documentale dell'esistenza di una chiesa dedicata a San Matteo risale al 1438. Questa cappella era lontana dal centro abitato ed era poco frequentata e questo ne favor\u00ec la rovina e la mancata conservazione; per questo motivo fu abbattuta, su ordine del vescovo di Como datato 1572.\nIl popolo roderese, probabilmente rimpiangendone la distruzione, nel 1714 ne reintraprese la ricostruzione intitolandola, su volont\u00e0 del vicecurato don Giovanni Brenni, a San Grato che veniva invocato al tempo per proteggere il popolo dalle tempeste e dalle frequenti grandinate che distruggeva i raccolti.\nLa chiesetta fu cos\u00ec ricostruita e al suo interno fu collocata una raffigurazione del santo, con la convinzione di poter cos\u00ec fermare le grandinate; da quel giorno, si dice che la grandine non ha abbia pi\u00f9 colpito.\nGi\u00e0 nel 1793-1794 nei registri economici si parla della festa di San Maffeo, fissata per la prima domenica di agosto. Questa era abbinata ad una messa solenne dedicata alla Madonna e abbinata ai vespri: la Madonna e le ossa dei morti di San Maffeo erano ritenuti miracolosi.\nOpera del XVIII secolo \u00e8 la venerata statua della Madonna degli Angeli; l'originale \u00e8 stata restaurata pi\u00f9 volte nel 1800 e si trova nella cappellina della chiesa parrocchiale, mentre nella chiesa di San Maffeo ce n'\u00e8 una copia pi\u00f9 recente."}
{"id": "2808400", "revid": "1442080", "url": "https://it.wikipedia.org/wiki?curid=2808400", "title": "Robert Curbeam", "text": "Curbeam si \u00e8 graduato alla Woodlawn High School, Baltimore County, nel Maryland nel 1980. Ha conseguito il Bachelor of Science in ingegneria aerospaziale alla Accademia Navale statunitense nel 1990, e quindi il master in ingegneria astronautica alla Naval Postgraduate School nel 1991.\n\u00c8 membro della \"U.S. Naval Academy Alumni Association\" e della \"Association of Old Crows\"."}
{"id": "2808401", "revid": "205197", "url": "https://it.wikipedia.org/wiki?curid=2808401", "title": "Polski Trambesh", "text": ""}
{"id": "2808402", "revid": "205197", "url": "https://it.wikipedia.org/wiki?curid=2808402", "title": "Strazhitsa", "text": ""}
{"id": "2808411", "revid": "205197", "url": "https://it.wikipedia.org/wiki?curid=2808411", "title": "Svishtov", "text": ""}
{"id": "2808413", "revid": "205197", "url": "https://it.wikipedia.org/wiki?curid=2808413", "title": "Zlataritsa", "text": ""}
{"id": "2808414", "revid": "36426", "url": "https://it.wikipedia.org/wiki?curid=2808414", "title": "San Gerolamo leggente nel deserto", "text": ""}
{"id": "2808416", "revid": "205197", "url": "https://it.wikipedia.org/wiki?curid=2808416", "title": "Belogradchik", "text": ""}
{"id": "2808419", "revid": "205197", "url": "https://it.wikipedia.org/wiki?curid=2808419", "title": "Boynitsa", "text": ""}
{"id": "2808421", "revid": "205197", "url": "https://it.wikipedia.org/wiki?curid=2808421", "title": "Chuprene", "text": ""}
{"id": "2808423", "revid": "205197", "url": "https://it.wikipedia.org/wiki?curid=2808423", "title": "Makresh", "text": ""}
{"id": "2808425", "revid": "205197", "url": "https://it.wikipedia.org/wiki?curid=2808425", "title": "Ruzhintsi", "text": ""}
{"id": "2808430", "revid": "1937503", "url": "https://it.wikipedia.org/wiki?curid=2808430", "title": "William Oefelein", "text": " \u00c8 famoso per aver partecipato alla missione STS-116 come pilota dello Space Shuttle."}
{"id": "2808443", "revid": "287204", "url": "https://it.wikipedia.org/wiki?curid=2808443", "title": "Mnichov (Karlovy Vary)", "text": ""}
{"id": "2808444", "revid": "297059", "url": "https://it.wikipedia.org/wiki?curid=2808444", "title": "San Girolamo Contini Bonacossi", "text": "San Girolamo Contini Bonacossi (\"San Girolamo leggente nel deserto\") \u00e8 un dipinto olio su tavola (145x114 cm) di Giovanni Bellini, databile al 1480 circa e conservato nella Collezione Contini Bonacossi presso la Galleria degli Uffizi di Firenze.\nStoria.\nNon si conosce la collocazione originaria dell'opera, che Gamba ipotizz\u00f2 essere un altare della chiesa dei Miracoli a Venezia, dove Jacopo Sansovino e Boschini menzionavano un \"San Girolamo\" di Bellini terminato nel 1489. L'opera fa parte della Collezione Contini Bonacossi, da cui il nome.\nDescrizione e stile.\nL'opera riprende una composizione pressoch\u00e9 analoga datata controversamente al 1505 circa del \"San Girolamo leggente nel deserto\" oggi alla National Gallery di Washington. Il santo \u00e8 raffigurato nel deserto, vestito dei poveri stracci da eremita, mentre \u00e8 dedito alla lettura, un richiamo al suo lavoro di studio per la traduzione della \"Vulgata\". Davanti a lui, su un lungo bastone, si trova il tipico crocifisso su cui era solito pregare.\nTra rocce spigolose, piante ed animali descritti con amorevole cura e probabilmente alludenti a complessi significati simbolici (il tipico leone, alcuni uccelli, una lucertola, uno scoiattolo su un ramo, due cervi che si rincorrono), si intravede in alto un lontano paesaggio, che sfuma in lontananza, punteggiato da segni della presenza umana. Si tratta di un \"pastiche\" di celebri edifici veneto-romagnoli, echi del viaggio in Romagna e nelle Marche del pittore: un edificio a pianta centrale con campanile circolare che assomiglia alla basilica di San Vitale a Ravenna, il ponte di Augusto a Rimini, il Mausoleo di Teodorico ancora a Ravenna, una citt\u00e0 murata ricca di torri e campanili, una rocca.\nL'opera segn\u00f2 l'avvio di un nuovo concetto del paesaggio, collegabile alla predella della \"Pala di Pesaro\" o il \"San Francesco nel deserto\" di New York, dove figure e ambiente sono pi\u00f9 legate e l'atmosfera sembra circolare liberamente."}
{"id": "2808446", "revid": "1305772", "url": "https://it.wikipedia.org/wiki?curid=2808446", "title": "Salimbergo", "text": "Salimbergo (in sloveno Zali Breg, gi\u00e0 \"Salimberk\", in tedesco \"Salimberg\", in friulano \"Salimberc\") \u00e8 un paese della Slovenia, frazione del comune di C\u00f2llio.\nLa localit\u00e0 si trova a 1,4 kilometri a nord-est del capoluogo comunale e a 5,4 kilometri dal confine italiano, nella parte centrale del C\u00f2llio sloveno ed \u00e8 costituita anche dall'agglomerato di \"\u0160turen\u0161\u010de\".\nStoria.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio, seguiti poi attorno al VI secolo da popolazioni slave. Fu cos\u00ec che tutto il Collio entr\u00f2 a far parte del Ducato del Friuli. Alla caduta del Regno longobardo subentrarono quindi i Franchi; nell'887 Arnolfo, Re dei Franchi orientali, istitu\u00ec la marca di Carniola; tra il 952 e il 957 il Patriarcato di Aquileia (assieme a Istria, Carinzia e Carniola) pass\u00f2 sotto l'autorit\u00e0 del Duca di Baviera e poi nel 976 nel Ducato di Carinzia appena costituito dall'imperatore Ottone II.\nTutto il Collio rest\u00f2 in mano patriarcali fino al 1300 quando la sua parte orientale venne annessa dalla Contea di Gorizia, mentre le localit\u00e0 pi\u00f9 occidentali come N\u00e8bola e San Lorenzo di N\u00e8bola (\"\u0160lovrenc\") rimasero ai Patriarchi e passando a sua volta, dopo il 1420, sotto l'autorit\u00e0 della Repubblica di Venezia.\nNel 1500 gli Asburgo s'impossessano della Contea di Gorizia, di cui Salimbergo faceva parte, e quindi di territori fortemente ambiti dalla Serenissima la quale mirava ad espandersi ad est dell'Isonzo; l'assetto territoriale tra le due potenze, stabilito dal Trattato di Noyon (1516) e sancito da quello di Worms (1521), diede luogo a una linea di confine tortuosa ed incerta, con enclavi arciducali in territorio veneziano e viceversa; anche la pace firmata a Madrid dopo la sanguinosa Guerra di Gradisca ristabil\u00ec con meticolosa precisione il confine preesistente.\nCon la Convenzione di Fontainebleau del 1807, pass\u00f2, per un breve periodo fino al 1814, assieme a tutti i territori sulla sponda destra del fiume Isonzo, nel Regno d\u2019Italia napoleonico sotto il Dipartimento di Passariano. Col Congresso di Vienna nel 1815 rientr\u00f2 in mano austriaca nel Regno d'Illiria; pass\u00f2 in seguito sotto il profilo amministrativo al Litorale austriaco nel 1849 come frazione del comune di Bigliana.\nDopo la prima guerra mondiale fu frazione del comune di Bigliana della Provincia del Friuli per poi passare, nel 1927, alla ricostituita Provincia di Gorizia nel comune di Castel Dobra. Fu soggetto alla Zona d'operazioni del Litorale adriatico (OZAK) tra il Settembre 1943 e il 1945 e tra il 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nGeografia fisica.\nRappresentato nella carta IGM al 25.000: 26-III-SO\nCorsi d'acqua.\nRecca (\"Reka\"); torrente Imegna (\"Imenj\u0161\u010dica\")"}
{"id": "2808447", "revid": "36426", "url": "https://it.wikipedia.org/wiki?curid=2808447", "title": "San Girolamo Contini-Bonacossi", "text": ""}
{"id": "2808448", "revid": "1833487", "url": "https://it.wikipedia.org/wiki?curid=2808448", "title": "X264", "text": "x264 \u00e8 una libreria per codificare video nel formato H.264/MPEG-4 AVC. Viene rilasciata con licenza GNU General Public License.\nStoria.\nx264 fu originariamente sviluppato da Laurent Aimar, il quale ne ferm\u00f2 lo sviluppo nel 2004 dopo essere stato assunto dalla Ateme. Quindi, Loren Merritt riprese il progetto. Attualmente, x264 viene principalmente sviluppato da Loren Merritt, Jason Garrett-Glaser, Steven Walters, Anton Mitrofanov, David Conrad e Guillaume Poirier.\nInterfaccia utente.\nx264 fornisce un'interfaccia a riga di comando ed una a livello di libreria (\"Library-Level\").\nLa prima viene usata da alcuni programmi con interfaccia GUI, come StaxRip e MeGUI, la seconda da altre interfacce, come Handbrake ed FFmpeg.\nCaratteristiche.\nDall'agosto 2008, x264 implementa pi\u00f9 caratteristiche di un qualsiasi altro software per la codifica.\nx264 ha vinto dei premi nelle seguenti comparazioni di codec:\nx264 ha un'accelerazione SIMD su x86, PowerPC (che usano Altivec) e piattaforme ARMv7 (che usano NEON).\nCon l'impostazione veryfast (a maggior ragione con quelle pi\u00f9 veloci), \u00e8 possibile comprimere in tempo reale filmati HD (1280x720@25fps) con processori Intel Core i5 anche solo di prima generazione (2010) e filmati Full HD (1920x1080@25fps) con processori i7 quad core sempre di prima generazione, in entrambi i casi con qualit\u00e0 molto elevata in relazione al bitrate.\nPi\u00f9 in generale, i risultati conseguibili con x264 sono considerati superiori, ai bassi e ai medi bitrate (&lt; 3000 kbps), rispetto a quelli ottenibili con l'uso esclusivo delle tecnologie hardware disponibili nelle moderne CPU (Intel QuickSync) e GPU (nVidia Cuda h264).\nCi\u00f2 \u00e8 di particolare importanza nel campo dello streaming video, data la scarsa disponibilit\u00e0 di banda in upload."}
{"id": "2808450", "revid": "1869172", "url": "https://it.wikipedia.org/wiki?curid=2808450", "title": "GLAAD Media Awards 2005", "text": "La 16\u00aa edizione dei GLAAD Media Awards si \u00e8 tenuta nel 2005. Le cerimonie di premiazione hanno avuto luogo al Marriot Marquis di New York il 28 marzo, al Kodak Theatre di Los Angeles il 30 aprile e al Westin St. Francis di San Francisco l'11 giugno."}
{"id": "2808451", "revid": "116790762", "url": "https://it.wikipedia.org/wiki?curid=2808451", "title": "Rinvio pregiudiziale", "text": "Il rinvio pregiudiziale (ex art. 267 TFUE) alla Corte di giustizia dell'Unione europea viene provocato con ordinanza del giudice nazionale (ivi compresa la stessa Corte Costituzionale, in rottura con la sua stessa posizione tenuta nel passato, quando la Corte Costituzionale ha negato di essere giudice nazionale, richiedendo al giudice ordinario di svolgere l'istruttoria necessaria, pena l'inammissibilta' del caso, a chiedere o meno l'investitura della Corte di Giustizia Europea), con la quale si solleva una questione interpretativa su una norma comunitaria.\nIl Giudice nazionale \u00e8 tenuto ad interpretare ed applicare la norma comunitaria, che \u00e8 fonte del diritto; tuttavia, ove sorgessero questioni di conflitto con una norma interna, il giudice \u00e8 tenuto a non applicare a quel caso specifico la stessa norma interna, e se vi fossero dubbi sull'interpretazione della norma comunitaria pu\u00f2 risolverli interpretando la norma comunitaria (mai disapplicandola) o pu\u00f2 sollevare la questione pregiudiziale sull'interpretazione della stessa davanti alla Corte di Giustizia. Nel caso in cui il giudice in questione sia un giudice di ultima istanza, salvo casi particolari, la facolt\u00e0 di rinvio pregiudiziale diviene un obbligo, volto ad evitare un consolidamento nella giurisprudenza di un'interpretazione che, non passata al vaglio della Corte di Giustizia, sia erronea.\nIn sostanza si tratta di un'ulteriore applicazione del principio del primato del diritto comunitario per il quale la giurisprudenza comunitaria ha costantemente affermato che \"il giudice nazionale ha l'obbligo di applicare integralmente il diritto comunitario e di dare al singolo la tutela che quel diritto gli attribuisce, disapplicando di conseguenza la norma interna confliggente, sia anteriore che successiva a quella comunitaria\".\nIl rinvio pregiudiziale costituisce una fase del procedimento giurisdizionale degli Stati membri e riguarda solamente il diritto originario dell'Unione, rimanendone esclusa la materia di politica estera e di sicurezza comune.\nLa decisione della Corte, tramite una sentenza giuridicamente vincolante, \u00e8 l'interpretazione ufficiale della questione e come tale vale per tutti gli Stati membri."}
{"id": "2808457", "revid": "986213", "url": "https://it.wikipedia.org/wiki?curid=2808457", "title": "Sunifredo II d'Urgell", "text": "Origine.\nEra il figlio maschio quintogenito del conte d'Urgell, della Cerdagna, di Gerona, di Conflent, d'Osona, e di Barcellona, Goffredo il Villoso e di Guinidilda (\u2020 prima del 904), che, secondo la storica britannica Alison Weir era figlia di Baldovino I delle Fiandre, anche secondo la \"Cr\u00f3nica de San Juan de la Pe\u00f1a\", al capitolo XXIII e l\"'Ex Gestis Comitum Barcinonensium\" e di Giuditta, la figlia del re dei Franchi occidentali, Carlo il Calvo. Mentre alcuni storici catalani sostengono che fosse d'origine catalana, forse figlia di Mir\u00f2 I (quindi nipote di Goffredo il Villoso) conte di Rossiglione, oppure di Borrell, Conte di Cerdagna, Urgell e Osona oppure ancora di Sunifredo.\nBiografia.\nRiguardo alla sua origine lo storico catalano Pr\u00f2sper de Bofarull i Mascar\u00f3 afferma che viene confermata da una donazione fatta nel 939 dal conte Sunifredo in onore dei suoi genitori che si trova nell'archivio del monastero di San Pablo del Campo.\nSunifredo successe al padre, nell'897, quando unitamente ai fratelli Goffredo Borrell (che guidava i fratelli), Mir\u00f3 e Sunyer, eredit\u00f2 le contee di Barcellona, Gerona, Osona, Cerdagna e Urgell, che, in un secondo tempo, furono cos\u00ec divise:\nChe a Sunifredo fosse toccata la contea di Urgell \u00e8 confermato ancora dal Bofarull i Mascar\u00f3 tramite una donazione del 936, fatta assieme alla moglie, dove si definisce conte d'Urgell. Questa notizia \u00e8 stata tratta dai \"Capitularia Regnum Francorum\" di Stephano Baluzio.Da quest'ultima donazione si conosce il nome della moglie, Adelaide, che, ancora secondo il Bofarull i Mascar\u00f3, era la figlia di suo fratello Sunyer; questa convinzione \u00e8 dedotta da una donazione del 907, di una contessa Adelaide (Adalaiz), che si dichiara figlia del conte Sunyer (Suniario) e della contessa Richilde (Richildis), la donazione MMXLII della \"Coleccion diplomatica del Contado de Besal\u00f9, Tomo XV-IV\".Mentre secondo altri era Adelaide di Tolosa, la figlia di Armengol conte di Rouergue.\nDi Sunifredo non si hanno altre notizie.\nAlla morte di Sunifredo, nel 948, in quanto i figli maschi gli erano premorti, la contea pass\u00f2 il nipoti, i conti di Barcellona, Mir\u00f2 I (948-966) e Borrell II (948-992), che, dopo la morte del fratello, regn\u00f2 da solo.\nLa moglie, Adelaide, l'anno dopo, si ritir\u00f2 nel convento di Sant Joan de les Abadesses, vicino a Ripoll,\nDiscendenza.\nSunifredo e Adelaibe ebbero un figlio, mentre secondo altri ne ebbero tre:"}
{"id": "2808459", "revid": "287204", "url": "https://it.wikipedia.org/wiki?curid=2808459", "title": "Charles Camarda", "text": "Ha partecipato alla missione STS-114 dello Space Shuttle come specialista di missione. Si \u00e8 laureato presso il Polytechnic Institute of New York University nel 1974."}
{"id": "2808464", "revid": "1305772", "url": "https://it.wikipedia.org/wiki?curid=2808464", "title": "Classifica intergiro", "text": "La Classifica intergiro \u00e8 una particolare graduatoria propria di alcune corse a tappe di ciclismo su strada. In particolare si distinguono due varianti:"}
{"id": "2808469", "revid": "287204", "url": "https://it.wikipedia.org/wiki?curid=2808469", "title": "Wendy Lawrence", "text": "Tra le altre missioni spaziali, ha partecipato a STS-114, la missione di ritorno al volo dopo il Disastro dello Space Shuttle Columbia."}
{"id": "2808473", "revid": "103367092", "url": "https://it.wikipedia.org/wiki?curid=2808473", "title": "Ritratto d'uomo (Giovanni Bellini Firenze)", "text": "Il Ritratto d'uomo \u00e8 un dipinto olio su tavola (31x26 cm) di Giovanni Bellini, databile al 1490-1500 circa e conservato nella Galleria degli Uffizi a Firenze.\nStoria.\nIl dipinto \u00e8 ricordato per la prima volta negli inventari del 1753, come autoritratto del pittore. L'identificazione si basava unicamente su una somiglianza, per altro limitata a pochi elementi, con la tavola nella Galleria Capitolina.\nAlcuni hanno suggerito accostamenti ad altre opere, per determinarne una datazione. Gamba al ritratto n. 117 di Hampton Court; Heinemann al ritratto n. 116 della Walker Art Gallery di Liverpool.\nDescrizione e stile.\nIl ritratto riprende i modi in voga dagli ultimi decenni del XV secolo, con figure di tre quarti ritratti di busto dietro a un parapetto, dove normalmente si trova apposta la firma del pittore (), che in questo caso \u00e8 per\u00f2 forse apocrifa. L'opera testimonia il rinnovato contatto tra fiamminghi e italiani sul volgere del secolo, con forti consonanze con l'opera, ad esempio, di Hans Memling.\nIl soggetto \u00e8 un giovane di circa trent'anni, con una vaporosa capigliatura allora di moda e un vestito nero con berretta dello stesso colore, che certifica la sua posizione socialmente benestante, poich\u00e9 si trattava di una delle colorazione pi\u00f9 costose per i tessuti. Il volto \u00e8 tranquillo e imperturbabile, come altre opere dell'artista.\nIl cielo nuvoloso dello sfondo, identico a quello dell'opera alla Pinacoteca Capitolina, si adatta cromaticamente al ritratto."}
{"id": "2808478", "revid": "122246", "url": "https://it.wikipedia.org/wiki?curid=2808478", "title": "Campionato mondiale di pallavolo maschile Under-19", "text": "Il campionato mondiale di pallavolo maschile Under-19 \u00e8 una competizione pallavolistica, organizzata dalla FIVB, per squadre nazionali, riservata a giocatori con un'et\u00e0 inferiore di 19 anni."}
{"id": "2808479", "revid": "767487", "url": "https://it.wikipedia.org/wiki?curid=2808479", "title": "Hans Coppi", "text": "Biografia.\nNato da genitori militanti del Partito Comunista di Germania, dal 1929 al 1932 Hans Coppi frequent\u00f2 il collegio \"Scharfenberg\" di Berlino, un tempio della pedagogia riformista (\"Reformp\u00e4dagogik\"). Dal 1931, o dal 1932, Coppi fu uno degli \"Scout rossi\" dell'\"Kommunistischer Jugendverband Deutschlands\" (Associazione della Giovent\u00f9 Comunista Tedesca). Nel 1932 venne espulso dal collegio \"Scharfenberg\" per aver preso le parti di alcuni studenti che avevano visto senza permesso un film in cui si rappresentava una vicenda di solidariet\u00e0 fra francesi e tedeschi; si iscrisse allora al \"Liceo Lessing\" di Berlino. Nel marzo del 1933, dopo l'incendio del Reichstag, Coppi entr\u00f2 in clandestinit\u00e0 per sfuggire all'arresto. Fu tuttavia arrestato dalla Gestapo nel gennaio 1934 e fu imprigionato senza processo per due mesi di reclusione nel campo di concentramento di Oranienburg. La reclusione venne prolungata per un anno per essere stato sorpreso a distribuire volantini illegali.\nAl suo rilascio, nel 1935, Coppi venne sottoposto alla sorveglianza di un assistente sociale. Trov\u00f2 infine un lavoro come operaio tornitore. Nel 1936 Coppi fu coautore di volantini nei quali si mettevano in guardia i tedeschi dalle conseguenze del bellicismo aggressivo del partito nazista. Allo scoppio della seconda guerra mondiale Coppi non venne chiamato alle armi per \"indegnit\u00e0 al servizio militare\". Attorno al 1940 si un\u00ec al gruppo di resistenza Schulze-Boysen-Harnack.\nNel 1941 Hans Coppi spos\u00f2 Hilde Rake. I due si offrirono di fornire informazioni per radio all'Unione Sovietica dopo l'invasione dell'URSS da parte della Germania nazista (giugno 1941). L'anno dopo i Coppi prestarono aiuto a un agente segreto sovietico che era stato paracadutato in Germania. La proclamazione della Guerra totale signific\u00f2 per Coppi l'arruolamento nella Wehrmacht. Il 12 settembre 1942 Hans Coppi e la moglie furono arrestati a Schrimm in Posnania. Hilde Coppi era allora incinta del figlio Hans, che nascer\u00e0 il 27 novembre 1942 nel carcere femminile di via Barnim a Berlino e diverr\u00e0 un noto storico. Nello stesso periodo vennero arrestati i genitori di Hans, il fratello e la suocera. Hans Coppi venne condannato a morte il 19 dicembre 1942 dalla corte marziale del Terzo Reich. Tre giorni dopo fu impiccato nel carcere \"Pl\u00f6tzensee\" insieme ad Arvid Harnack e Harro Schulze-Boysen."}
{"id": "2808484", "revid": "1684799", "url": "https://it.wikipedia.org/wiki?curid=2808484", "title": "Andrew Thomas", "text": "Tra le altre missioni spaziali, ha partecipato a STS-114, la missione di ritorno al volo dopo il Disastro dello Space Shuttle Columbia."}
{"id": "2808487", "revid": "1442080", "url": "https://it.wikipedia.org/wiki?curid=2808487", "title": "Leggi dei Medi e dei Persiani", "text": "Le leggi dei Medi e dei Persiani avevano fama di essere irrevocabili. L'espressione \u00e8 internazionalmente entrata nell'uso comune perch\u00e9 usata in un celebre passo della \"Bibbia\" (\"Daniele\", 6), assumendo un valore quasi proverbiale e di uso anche in contesti molto diversi e ha avuto una risonanza in Italia da quando Indro Montanelli la riport\u00f2 come un'espressione usata da Foster Dullas a proposito di possibili modifiche della politica statunitense sulla questione di Trieste. \nL'affermazione \u00e8 contenuta anche in fonti extrabibliche, compresa la \"Ciropedia\" di Senofonte.\nLeggi irrevocabili e leggi troppo mutevoli.\nIn contrapposizione all'eternit\u00e0 delle leggi dei Medi e dei Persiani, veniva biasimata la continua mutevolezza delle disposizioni nella legislazione dei Comuni medievali italiani: \n&lt;poem&gt;\nL\u00e8ge venesiana, \ndura na setimana;\nl\u00e8ge visentina,\ndura da la sera a la matina;\nl\u00e8ge de Ver\u00f2na,\ndura da t\u00e8erza a nona.\n&lt;/poem&gt;\nPer contro nel preambolo autografo dello Statuto Albertino, si proclama lo statuto stesso come irrevocabile."}
{"id": "2808489", "revid": "74801", "url": "https://it.wikipedia.org/wiki?curid=2808489", "title": "James McNeal Kelly", "text": "Tra le altre missioni spaziali, ha partecipato a STS-114, la missione di ritorno al volo dopo il Disastro dello Space Shuttle Columbia.\nCome pilota collaudatore ha collezionato oltre ore di volo su 35 diversi tipi di aereo."}
{"id": "2808497", "revid": "767487", "url": "https://it.wikipedia.org/wiki?curid=2808497", "title": "Travis Dickerson", "text": "Ha fondato ed attualmente dirige la TDRS Music, uno studio di registrazione con la sua propria etichetta discografica con la quale ha pubblicato, tra gli altri, album di Bill Laswell, Jethro Tull, Viggo Mortensen, Linda Ronstadt e Vince DiCola. Dickerson suona la tastiera in molti degli album da lui registrati e degli artisti prodotti.\nBiografia.\nCresciuto nel Michigan, all'et\u00e0 di dieci ha imparato a suonare il pianoforte. Negli anni successivi, si \u00e8 trasferito a Los Angeles, tent\u00f2 alcuni esperimenti musicali insieme al fratello e dove conobbe l'attore e musicista Viggo Mortensen, con il quale stabil\u00ec una profonda amicizia.\nBuckethead e Dickerson si incontrarono a San Francisco, e Buckethead essendo insoddisfatto delle etichette discografiche maggiori, trov\u00f2 una nuova casa per le sue svariate pubblicazioni nella TDRS Music. Dickerson ha suonato la tastiera in diverse registrazioni di Buckethead con il quale, nel 2001, form\u00f2 i Thanatopsis, un gruppo che unisce suoni jazz e rock. Altri album di Buckethead che vedono la presenza di Dickerson con le sue tastiere sono \"Population Override\" e \"Chicken Noodles\".\nDopo aver creato con Buckethead i Thanatopsis (insieme anche a Ramy Antoun) e i Gorgone (insieme anche a Pinchface), nel 2009 Dickerson ha pubblicato l'album di debutto \"Iconography\", seguito tre anni dopo da \"The Owl Dives Through the Crescent Moon\"."}
{"id": "2808498", "revid": "287204", "url": "https://it.wikipedia.org/wiki?curid=2808498", "title": "Kenneth Cockrell", "text": "Cockrell fu selezionato come astronauta nel 1990 e fece il suo primo volo spaziale nel 1993 sulla missione STS-56 come specialista di missione. Vol\u00f2 poi come pilota in STS-69 nel 1995 e comand\u00f2 STS-80 (1996), STS-98 (2001) e STS-111 (2002)."}
{"id": "2808500", "revid": "36426", "url": "https://it.wikipedia.org/wiki?curid=2808500", "title": "Madonna del Prato (Bellini)", "text": ""}
{"id": "2808501", "revid": "297059", "url": "https://it.wikipedia.org/wiki?curid=2808501", "title": "Kenneth D. Cockrell", "text": ""}
{"id": "2808502", "revid": "33689", "url": "https://it.wikipedia.org/wiki?curid=2808502", "title": "Cossacks (serie)", "text": ""}
{"id": "2808503", "revid": "36426", "url": "https://it.wikipedia.org/wiki?curid=2808503", "title": "Madonna del prato (Giovanni Bellini)", "text": ""}
{"id": "2808508", "revid": "1907666", "url": "https://it.wikipedia.org/wiki?curid=2808508", "title": "Paolo Geymonat", "text": "Biografia.\n\u00c8 una delle principali figure del protestantesimo italiano.\nNacque nelle Valli Valdesi, a Ciarmis, nel comune di Villar Pellice, figlio di un veterano dell'esercito napoleonico. Svolse i suoi studi nel Collegio Valdese, terminato il quale decise di studiare teologia. Svolse gli studi teologici a Ginevra, a l'\u00c9cole de l'Oratoire. Venne consacrato pastore il 19 dicembre 1850, all'et\u00e0 di 23 anni. Nel 1848 il Sinodo della Chiesa Valdese (all'epoca francofona), dopo che nel Regno di Sardegna era stato emanato il 17 febbraio 1848 l'Editto di Emancipazione, che accordava ai valdesi tutti i diritti civili, e dopo la cacciata del Granduca dalla Toscana e la fuga del Papa a Gaeta, decise di iniziare l'evangelizzazione in Italia. Per questo mand\u00f2 4 pastori a Firenze per imparare l'italiano: Bartolomeo Malan, Bartolomeo Tron, Francesco Gay e Jean Pierre Meille. Dopo il rientro alle Valli Valdesi questi pastori avrebbero insegnato l'italiano e tenuto culti in lingua italiana per orientare la Chiesa Valdese verso l'Italia. A Geymonat - non ancora pastore \u2013 venne invece richiesto di recarsi a Roma per iniziare l'evangelizzazione. Non riuscendo a raggiungere Roma per l'assedio francese si rec\u00f2 a Firenze e raggiunse i 4 pastori. A Firenze partecip\u00f2 cos\u00ec all'evangelizzazione, anche lavorando col conte Guicciardini. Dopo la caduta della Repubblica Toscana nel 1849 e il ritorno del Granduca Leopoldo venne incarcerato (1851) ed espulso insieme al pastore Bartolomeo Malan.\nFu pastore a Torino (1851-1852) e a Genova (1851-1855). Dal 1855 al 1902 fu professore alla Scuola teologica valdese, prima a Torre Pellice, poi dal 1861 a Firenze, dove la Scuola venne trasferita dopo l'unit\u00e0 di Italia.\nA Firenze svolse anche una profonda attivit\u00e0 di evangelista, anche in conflitto col Comitato di Evangelizzazione della Chiesa Valdese. La polemica provoc\u00f2 anche la costituzione a Firenze di una seconda Chiesa Valdese, denominata Chiesa Valdese dell'Oratorio, che, seppure dall'interno, aveva una notevole autonomia.\nNel corso della sua vita Paolo Geymonat fu anche per 16 volte presidente del sinodo valdese.\nIl ruolo nel movimento evangelico.\nNell'Italia post Riforma, la presenza protestante si era ridotta solo ai Valdesi, nelle valli del Piemonte. La loro presenza costituisce in ponte con la seconda diffusione del protestantesimo, che si ha nell'800. Questa seconda diffusione non parte per\u00f2 dai valdesi, ma essenzialmente da gruppi di toscani, convertiti a Firenze anche a seguito della influenza della cultura svizzero-protestante in quella citt\u00e0.\nLa diffusione delle Chiese protestanti avvenne cos\u00ec in un clima di scissioni e divisioni, all'interno del quale si possono individuare sostanzialmente 3 componenti:\nIn questo ambito la figura di Paolo Geymonat si inquadra come paladino di un forte tentativo di unione, che lo porta nel corso del suo ministero di pastore valdese anche a posizioni di contrasto con il Comitato di Evangelizzazione della Chiesa Valdese, che propugnava una prassi centralizzante definita da alcuni storici come \u201cvaldesizzazione\u201d delle chiese sorte in Italia.Il Geymonat, svolgendo una sostanziale funzione di ponte fra le varie componenti, propugn\u00f2 l'unione delle varie chiese, soprattutto dei valdesi e dei fratelli. Ma il tentativo di unione fall\u00ec nel 1887 sul tema del nome da dare alla nuova chiesa: da una parte nel Sinodo Valdese prevalevano le componenti delle valli, molto attaccate alla tradizione \u201cvaldese\u201d ancorata alla Riforma alla quale si contrapponeva una componente che si richiamava alla necessit\u00e0 di tornare verso una chiesa primitiva evangelica, che non assumesse il nome e le forme di protestantesimo.\nIl Geymonat continu\u00f2 a svolgere il suo ministero di pastore a Firenze, di professore alla Scuola di Teologia nonch\u00e9 di promotore della unione fra gli evangelici italiani."}
{"id": "2808512", "revid": "380453", "url": "https://it.wikipedia.org/wiki?curid=2808512", "title": "Campionato nordamericano di pallavolo femminile Under-20", "text": "Il campionato nordamericano di pallavolo femminile Under-20 \u00e8 una competizione pallavolistica, organizzata dalla NORCECA, per squadre nazionali nordamericane, riservata a giocatrici con un'et\u00e0 inferiore di 20 anni."}
{"id": "2808518", "revid": "110157", "url": "https://it.wikipedia.org/wiki?curid=2808518", "title": "Mnichov (Cheb)", "text": "Mnichov (in tedesco \"Einsiedl\") \u00e8 un comune della Repubblica Ceca facente parte del distretto di Cheb, nella regione di Karlovy Vary.\nGeografia fisica.\nIl paese si trova a 10\u00a0km a nord-est dalla citt\u00e0 termale di Mari\u00e1nsk\u00e9 L\u00e1zn\u011b.\nI comuni limitrofi sono ad ovest Sitiny, a nord Louka, Kyselka, Becov nad Teplou, Nova Ves, Krasno e Dolni Hluboka, ad est Poutnov, Tisova e Rankovice, e a sud Popovice, Cihana, Babice, Hostec, Sluzetin, Horni Kramoli, Jankovice e Rajov.\nStoria.\nMnichov \u00e8 stata fondata il 10 luglio 1437. Jobst di Einsiedl divenne segretario di re Giorgio di Pod\u011bbrady, e poi cavaliere. Nel 1549 la cittadinanza si estinse quasi completamente: il paese doveva essere ripopolato. Nel 1727 Carlo VI inser\u00ec Mnichov sulla via del commercio da Cheb a Praga.\nEconomia.\nIndustria.\nGi\u00e0 nel medioevo, in citt\u00e0 era diffusa la produzione di birra. In aggiunta, furono creati diversi mulini. Attorno alla fine della seconda guerra mondiale, in citt\u00e0 furono edificate una birreria, una segheria ed una fabbrica produttrice di giocattoli."}
{"id": "2808520", "revid": "1977449", "url": "https://it.wikipedia.org/wiki?curid=2808520", "title": "Fudbalski Klub Rudar Prijedor", "text": "Il Fudbalski Klub Rudar Prijedor (cirillico: \u0424\u041a \u0420\u0443\u0434\u0430\u0440 \u041f\u0440\u0438\u0458\u0435\u0434\u043e\u0440) \u00e8 una societ\u00e0 calcistica bosniaca, con sede nella citt\u00e0 di Prijedor.\nStoria.\nFondata nel 1968 da alcuni minatori della citt\u00e0 di Prijedor, nel periodo jugoslavo ha sempre militato nelle serie inferiori. Ha raggiunto per la prima volta nella sua storia la massima serie piazzandosi al primo posto nel campionato 2008-2009 della \"Prva Liga RS\", il girone di seconda divisione bosniaca al quale partecipano le squadre della Republika Srpska."}
{"id": "2808523", "revid": "438678", "url": "https://it.wikipedia.org/wiki?curid=2808523", "title": "Einsiedl", "text": ""}
{"id": "2808533", "revid": "380453", "url": "https://it.wikipedia.org/wiki?curid=2808533", "title": "Campionato nordamericano di pallavolo maschile Under-21", "text": "Il campionato nordamericano di pallavolo maschile Under-21 \u00e8 una competizione pallavolistica, organizzata dalla NORCECA, per squadre nazionali nordamericane, riservata a giocatori con un'et\u00e0 inferiore di 21 anni."}
{"id": "2808537", "revid": "287204", "url": "https://it.wikipedia.org/wiki?curid=2808537", "title": "Vladimir Golubovic", "text": ""}
{"id": "2808540", "revid": "203463", "url": "https://it.wikipedia.org/wiki?curid=2808540", "title": "Yuri Bazlov", "text": ""}
{"id": "2808548", "revid": "380453", "url": "https://it.wikipedia.org/wiki?curid=2808548", "title": "Campionato nordamericano di pallavolo femminile Under-18", "text": "Il campionato nordamericano di pallavolo femminile Under-18 \u00e8 una competizione pallavolistica, organizzata dalla NORCECA, per squadre nazionali nordamericane, riservata a giocatrici con un'et\u00e0 inferiore di 18 anni."}
{"id": "2808555", "revid": "1442080", "url": "https://it.wikipedia.org/wiki?curid=2808555", "title": "Deposito locomotive di Sant'Erasmo", "text": "Il deposito locomotive di Sant'Erasmo \u00e8 stata la principale infrastruttura di servizio della linea Palermo-Corleone-San Carlo per la sosta, il rifornimento, la manutenzione e la riparazione delle locomotive ed automotrici, prima della Societ\u00e0 Anonima Ferrovie Siciliane e dal 1922 delle Ferrovie dello Stato.\nStoria.\nI lavori di costruzione della struttura, insieme a quelli della stazione e del tratto iniziale di ferrovia, ebbero inizio a met\u00e0 del 1883. L'anno dopo a causa dell'epidemia di colera scoppiata a Palermo si dovettero sospendere e ripresero due anni dopo. Alla fine del 1886 la struttura veniva completata assieme alla tratta ferroviaria a semplice binario e a scartamento ridotto da Palermo Sant'Erasmo fino ad Acqua dei Corsari, prima importante sezione della ferrovia. Negli stessi anni avanzavano i lavori per la realizzazione del rimanente tratto.\nIl Deposito locomotive era stato costruito all'interno dell'impianto di stazione di Sant'Erasmo sul lato ad est della stazione ferroviaria principale, immediatamente dopo il ponte in ferro che scavalcava il fiume Oreto. L'impianto venne attrezzato di tutto ci\u00f2 che era indispensabile all'esercizio a vapore nonostante la poca superficie disponibile; venne dotato di Piattaforma girevole, Torre dell'Acqua, carbonaia e colonne di rifornimento idrico. L'edificio della rimessa, fu munito di tre fosse da visita su tre binari passanti; vi trovarono posto anche i locali dell'officina le attrezzature e gli uffici. \nDal 1918 la gestione dell'impianto pass\u00f2 alle FS e nel dicembre del 1922 anche la propriet\u00e0. Alla fine degli anni venti venne realizzato un piccolo posto di rifornitura di gasolio in seguito all'arrivo di alcune automotrici sperimentali. Tra il 1936 e il 1938 l'officina dell'impianto dimostr\u00f2 la sua grande valenza tecnica ristrutturando sette delle locomotive P ex Parenzane costruite per la linea istriana con scartamento ridotto da 760\u00a0mm. Vennero modificate portandole alla misura di 950\u00a0mm; vennero inoltre modificate le testate con i respingenti a piatto rettangolare, i fumaioli e le casse dell'acqua laterali. L'impianto non sub\u00ec variazioni quando nel 1953 venne spostata la stazione terminale ad Acqua dei Corsari ma venne chiuso in seguito al decreto di dismissione della linea nel 1959. Rimasto in abbandono per molti anni venne ricuperato verso la met\u00e0 degli anni ottanta e ristrutturato apportandovi solo poche modifiche per altro uso.\nRotabili in dotazione.\n\"Gestione Societ\u00e0 Anonima Ferrovie Siciliane\" (fino al passaggio alle FS):&lt;br&gt;\nLocomotive a vapore:\n\"Gestione Ferrovie dello Stato\":&lt;br&gt;\nLocomotive a vapore:\nAutomotrici:"}
{"id": "2808560", "revid": "404338", "url": "https://it.wikipedia.org/wiki?curid=2808560", "title": "Jinz\u016b", "text": "Lo \u00e8 un fiume che scorre nell'Honsh\u016b, la maggiore e pi\u00f9 centrale isola del Giappone. Nel suo corso attraversa per 120 km le prefetture di Gifu, dove nel primo tratto \u00e8 chiamato , quindi sfociando nella baia di Toyama, nell'omonima prefettura, nel Mar del Giappone.\nBacino idrografico.\nLo Jinz\u016b, o Jinz\u016b-gawa in lingua giapponese, che letteralmente significa fiume Jinz\u016b, nasce sul Monte Kaore, nella provincia di Hida, scorrendo nel suo primo tratto verso nord ed assumendo il nome di Miya che mantiene fino a raggiungere la valle nei pressi di Inotani. Continua poi in un tratto tortuoso verso nord-ovest, in una serie di valli fino a sfociare nella pianura di Toyama, attraversandola verso nord e sfociando infine in un estuario nell'omonima baia.\nCollegamenti esterni.\n (mouth)"}
{"id": "2808561", "revid": "486946", "url": "https://it.wikipedia.org/wiki?curid=2808561", "title": "Jinzu (fiume)", "text": ""}
{"id": "2808562", "revid": "1442080", "url": "https://it.wikipedia.org/wiki?curid=2808562", "title": "Carlos Spadaro", "text": "Caratteristiche tecniche.\nGiocava come ala sinistra.\nCarriera.\nRicevette la sua prima convocazione nel 1930 in occasione del Mondiale, in cui debutta subentrando ad un suo compagno, in occasione della partita contro il Messico. A fine torneo risulta vicecampione.\nSubito dopo il Mondiale si \u00e8 trasferito dal Lan\u00fas all'Estudiantil Porte\u00f1o di Buenos Aires, con cui ha vinto un campionato argentino nel 1931."}
{"id": "2808563", "revid": "844563", "url": "https://it.wikipedia.org/wiki?curid=2808563", "title": "Fudbalski klub Sloboda Tuzla", "text": "Il Fudbalski Klub Sloboda Tuzla \u00e8 una societ\u00e0 calcistica bosniaca, della citt\u00e0 di Tuzla. Milita attualmente nella Premijer Liga, la massima divisione nazionale.\nStoria.\nLa squadra \u00e8 stata fondata nel 1919 come \"FK Gorkij\"; ci\u00f2 la rende una delle pi\u00f9 antiche societ\u00e0 della Bosnia ed Erzegovina. \"Sloboda\", in molte lingue di derivazione slava, significa \"libert\u00e0\". Durante il periodo jugoslavo, la societ\u00e0 disput\u00f2 diverse stagioni di massima serie, non riuscendo comunque mai a conquistare alcun titolo: il miglior risultato \u00e8 il terzo posto ottenuto nella stagione 1976-1977, alle spalle di e , con conseguente qualificazione alla successiva Coppa UEFA. Ai trentaduesimi lo Sloboda affront\u00f2 gli spagnoli del Las Palmas, che vinsero facilmente la gara d'andata in territorio spagnolo; 5-0 il risultato finale. Il ritorno in Jugoslavia si concluse con una vittoria per 4-3 dello Sloboda, che non serv\u00ec a ribaltare il pesante rovescio dell'andata.\nCon l'indipendenza della Bosnia ed Erzegovina, la squadra ha partecipato quasi ininterrottamente, pur con alterne fortune, a tutte le edizioni del massimo campionato nazionale. Non ha mai vinto il titolo ed ha come miglior risultato il terzo posto, ottenuto in due occasioni: nel 1995-1996 e nel 2008-2009. Oltre alla coppa UEFA cui partecip\u00f2 negli anni Settanta, vanta anche due apparizioni nella Coppa Intertoto, nel 2003 e 2004.\nCoppe nazionali.\nLo Sloboda ha raggiunto 4 finali di Coppa nazionale (1 Coppa di Jugoslavia, 3 Coppe di Bosnia), perdendo in tutte le occasioni: nel 1971 perse contro la ; nel 2000 arriv\u00f2 seconda in un girone finale alle spalle dello \u017deljezni\u010dar; nel 2008 fu sconfitta dallo Zrinjski Mostar e l'anno successivo dallo Slavija.\nLo Sloboda fu la squadra protagonista delle due edizioni della Kup prvoliga\u0161a, la Coppa di Lega jugoslava. Vinse nel 1971-72 battendo 1-0 in finale lo e fu finalista nel 1972-73 battuto dalla (0-0 al Tu\u0161anj e 0-2 al Marakana)."}
{"id": "2808564", "revid": "486946", "url": "https://it.wikipedia.org/wiki?curid=2808564", "title": "FK Sloboda Tuzla", "text": ""}
{"id": "2808567", "revid": "400694", "url": "https://it.wikipedia.org/wiki?curid=2808567", "title": "Learco Pignagnoli", "text": "Learco Pignagnoli \u00e8 uno scrittore immaginario, personaggio creato dallo scrittore Daniele Benati.\nPseudo biografia.\nLearco Pignagnoli sarebbe nato a Campogalliano e a San Giovanni in Persiceto e avrebbe scritto epigrammi, racconti brevissimi e paradossali, note autobiografiche, materiale poi raccolto dal Benati, che si presenta come curatore dell'opera di Pignagnoli.\nLe sue opere sarebbero state pubblicate in piccola parte gi\u00e0 nel 1995, su \"Il Semplice\", rivista edita da Feltrinelli. \nNel 2003 sarebbe stato organizzato un convegno su Pignagnoli al Festival Filosofia di Modena. Nel 2006 viene pubblicato \"Opere complete di Learco Pignagnoli\", asseritamente a cura del predetto Benati."}
{"id": "2808568", "revid": "767487", "url": "https://it.wikipedia.org/wiki?curid=2808568", "title": "Jerry Lynn Ross", "text": "Biografia.\nTalvolta chiamato Jerry L. Ross, \u00e8 un veterano dello spazio con ben 7 missioni Space Shuttle portate a termine."}
{"id": "2808575", "revid": "300067", "url": "https://it.wikipedia.org/wiki?curid=2808575", "title": "Djuro Ostojic", "text": ""}
{"id": "2808577", "revid": "486946", "url": "https://it.wikipedia.org/wiki?curid=2808577", "title": "Total Drama Island", "text": ""}
{"id": "2808579", "revid": "1444886", "url": "https://it.wikipedia.org/wiki?curid=2808579", "title": "Energia nucleare in Argentina", "text": "Nel 2011 l'energia nucleare in Argentina ha generato il 5% dell'energia elettrica prodotta in totale nel Paese.\nA marzo 2010, sono presenti in questa nazione 2 centrali nucleari in funzione (\"Embalse\" a C\u00f3rdoba e \"Atucha\" a Buenos Aires) che dispongono complessivamente di 2 reattori operativi e 1 in costruzione (il secondo reattore di \"Atucha\").\nNon vi sono centrali nucleari chiuse.\nLa produzione di energia elettrica da fonte nucleare e convenzionale in Argentina \u00e8 largamente privatizzata, l'ente regolatore per l'elettricit\u00e0 \u00e8 l'Ente Nacional Regulador de la Electricidad.\nStoria.\nL'Ente nazionale per l'energia atomica argentino (CNEA) fu istituito nel 1950 e ha portato ad un grande fervore di ricerca e sviluppo dell'energia nucleare nel paese sudamericano. Oggi sono in funzione 5 reattori di ricerca, operati dalla CNEA e da altri enti di ricerca.\nNel 1964 furono iniziati i primi studi per l'uso per elettrogenerazione dell'energia nucleare, dopo uno studio di fattibilit\u00e0 per un reattore ad acqua pesante ad uranio naturale da 300-500 MWe per la Provincia di Buenos Aires. L'impianto, costruito presso la citt\u00e0 di Lima \u00e8 quello di Atucha, iniziato a costruire nel 1968 ed operativo dal giugno 1974, composto da un unico reattore da 321 MW di tipologia PHWR canadese e tedesca, unite dalla societ\u00e0 Kraftwerk Union. Oggi il reattore \u00e8 stato potenziato a 335 MW e funziona ad uranio leggermente arricchito al 0,85%, questo ha permesso di raddoppiare il burnup e di conseguenza ridurre i costi operativi del 40%. Nel 1967 fu fatto un secondo studio di fattibilit\u00e0 per un impianto pi\u00f9 grande nella Provincia di C\u00f3rdoba, 500\u00a0km nell'entroterra. In questo caso fu scelto un reattore di tipologia CANDU 6 canadese della AECL per l'impianto di Embalse, la centrale \u00e8 stata costruita dalla societ\u00e0 italiana Italimpianti. La centrale \u00e8 stata iniziata nel 1974 ed \u00e8 entrata in produzione commerciale nel 1984.\nNel 1979 fu ordinato un terzo reattore presso la centrale di Atucha, a seguito della decisione governativa di avere 4 nuove unit\u00e0 in funzione nel decennio 1987-97. Il progetto prescelto \u00e8 stato quello della Siemens per una versione pi\u00f9 grande del reattore 1. I lavori furono iniziati nel 1981 da una joint venture di CNEA e Siemens-KWU. Tuttavia, il lavoro \u00e8 proceduto lentamente a causa della mancanza di fondi e fu sospeso nel 1994, con l'81% dell'impianto completo.\nNel 1994, \u00e8 stata creata la Nucleoel\u00e9ctrica Argentina SA (NASA) per rilevare le centrali nucleari dalla CNEA e supervisionare la costruzione di Atucha 2. Il design delle unit\u00e0 PHWR della Siemens ad Atucha \u00e8 unico nel suo genere, la NASA era alla ricerca di competenze da Germania, Spagna e Brasile per completare la seconda unit\u00e0. Nel 2003, i piani per il completamento del reattore furono presentati al governo. Nell'agosto 2006 il governo ha annunciato un piano strategico da 3,5 miliardi di $ per il settore dell'energia nucleare, che comprende sia il completamento del reattore che l'estensione della vita operativa degli altri due reattori in funzione. L'estensione di 25 anni della vita del reattore di Embalse, in con l'AECL dovrebbe costare 400 milioni di $. Il completamento del secondo reattore della centrale di Atucha (inaugurato il 28 settembre 2011) dovrebbe costare 600 milioni di dollari, compresi 400 milioni di $ per 600 tonnellate di acqua pesante degli Stati Uniti.\nProgramma nucleare militare.\nAd inizio giugno 2010 il Ministro della difesa argentino Nilda Garr\u00e9 ha annunciato che il paese sta valutando l'opzione di usare motori a propulsione nucleare per la sua marina militare. I reattori saranno realizzati con tecnologie argentine: le conoscenze in materia di energia nucleare saranno fornite dalla societ\u00e0 statale di tecnologia nucleare INVAP. Ha poi aggiunto: \u00abVogliamo recuperare le competenze scientifiche, industriali e tecnologiche che avevamo in passato. L'Argentina non pu\u00f2 rimanere tagliata fuori dagli sviluppi tecnologici e dal ruolo di leadership che avevamo nell'America Latina\u00bb. Il progetto \u00e8 attualmente al vaglio dell'CITEDEF e del CINAR. Il ministro ha anche aggiunto che il paese non intende dotarsi di armamenti nucleari ma intende solo usare l'energia nucleare per la propulsione navale.\nProgramma nucleare futuro.\n\u00c8 in corso la discussione per un ampliamento della capacit\u00e0 di generazione nucleare per soddisfare la crescente domanda, \u00e8 stato quindi compiuto uno studio di fattibilit\u00e0 per un quarto reattore, la cui costruzione dovrebbe essere avviata dopo il 2010 e per cui sono stati preventivati 2 miliardi di $. Nel luglio 2007, la NASA ha firmato un accordo con l'AECL per stabilire contratto e le condizioni di progetto per la costruzione di un reattore CANDU da 740 MWe, con un ulteriore reattore uguale al primo proposto. Tuttavia, nel mese di aprile 2010, il governo ha parlato anche con i fornitori dei reattori di Francia, Russia, Giappone e Stati Uniti, quindi il quarto e quinto reattore potrebbe anche essere di tipologia PWR.\nNel febbraio 2010, il governo argentino ha firmato un accordo con la Rosatom per condividere informazioni tecniche relative alla costruzione di centrali nucleari e valutare un eventualmente utilizzo di tecnologia russa nel paese; nell'aprile 2010 \u00e8 stato poi firmato un accordo di cooperazione nucleare Russia.\nReattore CAREM.\nNel 2006 \u00e8 stata decisa la costruzione di un prototipo di reattore CAREM, che dovrebbe essere costruito nella provincia di Formosa, nella parte nord-occidentale dell'Argentina. Il reattore \u00e8 stato sviluppato da Sviluppato da CNEA e INVAP, il reattore \u00e8 un sistema PWR semplificato da 100MW termici (sono allo studio anche potenziamenti fino a 300MW) progettato per la generazione di energia elettrica (27MW nella versione base) o come reattore di ricerca o sfruttato per la dissalazione dell'acqua. \u00c8 un disegno di adulti che potrebbero essere utilizzate entro un decennio. Il progetto finale potrebbe essere pronto entro la fine del decennio.\nCiclo del combustibile.\nL'Argentina possiede alcuni centri per la raffinazione e la purificazione dei minerali uraniferi. L'arricchimento per il reattore di Atucha avviene per\u00f2 negli Stati Uniti, visto che il proprio piccolo impianto di arricchimento per diffusione presso Pilcaniyeu ha operato per pochi anni a causa della sua inaffidabilit\u00e0 e dello scarso potere di arricchimento dell'impianto; nel 2006 la CNEA ha detto di voler riattivare l'impianto, i progressi dei lavori sono per\u00f2 al momento sconosciuti.\nL'acqua pesante \u00e8 prodotta dalla ENSI SE (Neuquina Empresa de Servicios de Ingenier\u00eda), che \u00e8 controllata congiuntamente da CNEA e la Provincia di Neuqu\u00e9n, questo impianto ha una capacit\u00e0 molto superiore al fabbisogno interno (pu\u00f2 sopperire al reattore 2 di Atucha e per i 3 seguenti reattori argentini), quindi \u00e8 sfruttato per l'esportazione.\nNon ci sono piani per il ritrattamento del combustibile utilizzato, anche se un impianto sperimentale \u00e8 stato in funzione nei primi anni 1970 a Ezeiza.\nReattori di ricerca.\nL'Argentina dispone anche di numerosi reattori usati a fini di ricerca ed esporta tecnologia nucleare.\nGestione dei rifiuti e depositi geologici.\nL'aprile 1997 \u00e8 stata promulgata una legge nazionale per la gestione da parte del CNEA dei rifiuti radioattivi e dello smantellamento degli impianti, finanziati tramite un fondo speciale finanziato dagli impianti operativi. I rifiuti di basso e medio livello (ed il carburante dei reattori di ricerca) sono gestiti presso lo stabilimento di Ezeiza. Il combustibile usato \u00e8 stoccato presso ogni impianto; presso la centrale di Embalse vi \u00e8 anche uno stoccaggio a secco del combustibile.\nProduzione di uranio.\nL'Argentina non \u00e8 un produttore di uranio, bench\u00e9 lo sia stato in passato, con 2513t totali di metallo estratte al 2006, l'ultima miniera fu chiusa per ragioni economiche. Ha modeste risorse uranifere, quantificate in 12.000t di Uranio a &lt;130$/kg nel \"Red Book\" del 2007. Il CNEA presume che si possa arrivare fino a 55.000t come obiettivo per le esplorazioni, sono anche in corso valutazioni per la riapertura di miniere chiuse in passato.\nCentrali nucleari.\nTutti i dati della tabella sono aggiornati a maggio 2018"}
{"id": "2808581", "revid": "287204", "url": "https://it.wikipedia.org/wiki?curid=2808581", "title": "Nikola Pekovic", "text": ""}
{"id": "2808582", "revid": "424816", "url": "https://it.wikipedia.org/wiki?curid=2808582", "title": "Kent Rominger", "text": "Ha partecipato a diverse missioni dello Space Shuttle, con il ruolo di pilota in STS-73, STS-80, STS-85 e poi assumendo il comando di STS-96 e STS-100."}
{"id": "2808584", "revid": "297059", "url": "https://it.wikipedia.org/wiki?curid=2808584", "title": "Kent V. Rominger", "text": ""}
{"id": "2808587", "revid": "287204", "url": "https://it.wikipedia.org/wiki?curid=2808587", "title": "Jinzu", "text": ""}
{"id": "2808592", "revid": "767487", "url": "https://it.wikipedia.org/wiki?curid=2808592", "title": "Destiny (personaggio)", "text": "Destiny, il cui vero nome \u00e8 Irene Adler, \u00e8 un personaggio dei fumetti creato da Chris Claremont (testi) e John Byrne (testi e disegni), pubblicato dalla Marvel Comics. Apparsa per la prima volta in \"Uncanny X-Men\" (vol. 1) n. 141 (gennaio 1981), durante la saga \"Giorni di un futuro passato\", \u00e8 stata la compagna della mutaforma Mystica. Bench\u00e9 tale relazione sia stata a lungo ostacolata dal Comics Code Authority, che impediva la rappresentazione esplicita di personaggi gay o bisessuali, nel corso della sua storia editoriale numerose situazioni e personaggi lo hanno lasciato intendere. Solo anni dopo la loro relazione \u00e8 stata resa pubblica. Il vero nome del personaggio \u00e8 una citazione dell'omonima Irene Adler della saga di Sherlock Holmes.\nBiografia del personaggio.\nOrigini.\nNata a Salisburgo, in Austria, prima dell'inizio del ventesimo secolo, Irene svilupp\u00f2 i propri poteri durante l'adolescenza ed a causa delle scarse informazione che circolavano all'epoca riguardo ai mutanti non seppe spiegarsi in alcun modo le visioni che costellavano la sua mente. Sconvolta, riport\u00f2 tutto ci\u00f2 in tredici volumi riguardanti gli ultimi decenni del ventesimo e i primi del ventunesimo secolo ed al termine di questa estenuante impresa perse la vista e divenne preda di alcune tormentose e inspiegabili visioni sul futuro. Nella speranza di comprendere il significato dei volumi si rec\u00f2 da Mystica, la quale in quel periodo lavorava come detective, e presto le due strinsero una forte amicizia trasformatasi poi in amore. Prefiggendosi come scopo quello di svelare il significato dei diari di Irene ed impedire che il loro nefasto contenuto si avverasse, le due cominciarono a tessere una fitta trama di relazioni sociali, politiche ed economiche. Intorno al 1946, assieme al Dr. Milbury (in realt\u00e0 Sinistro), Alexander Ryking (padre di Carter Ryking), Brian Xavier (padre di Charles), Kurt Marko (padre del Fenomeno) e Amanda Mueller, partecip\u00f2 allo sviluppo del \"Progetto: Grembo Nero\". Apparentemente finalizzato allo studio delle mutazioni ma che segretamente avrebbe permesso a Sinistro il raggiungimento della vita eterna tramite la clonazione e l'innesto del suo DNA nei figli dei suoi collaboratori. Molto anni dopo, assieme a Mystica adott\u00f2 Rogue.\nMorte.\nReclutati un gruppo di mutanti con cui condivisero le loro idee, lei e Mystica si posero alla guida della seconda incarnazione della Confraternita dei mutanti. Con l'obiettivo di uccidere il senatore Kelly irrupperro in una aula del senato ma vennero per\u00f2 fermati dagli X-Men e rinchiusi a Ryker's Island, da dove evasero non molto tempo dopo per poi essere nuovamente catturati dai Vendicatori e Donna Ragno. In questo periodo predisse a Mystica che un giorno Rogue l'avrebbe abbandonata.\nIn cambio del condono per i loro reati, i membri della Confraternita decisero di servire il governo sotto il nome di Freedom Force. Utilizzata soprattutto come membro di supporto nelle missioni, Destiny predisse la morte degli X-Men nell'evento ricordato come \"Caduta dei Mutanti\". Nel tentativo di fermare Legione (controllato dal Re delle Ombre) sull'isola Muir, per\u00ec per sua mano predicendo tuttavia a Mystica che si sarebbe innamorata di Forge e l'avrebbe dimenticata. Addolorata per la perdita dell'amata, la mutaforma ne disperse le ceneri in mare.\nPoteri e abilit\u00e0.\nLa mutazione di Destiny le consentiva di prevedere gli eventi futuri, interpretarli e di conseguenza manipolare il presente per farli o meno accadere. La mutazione compensava la sua cecit\u00e0, poich\u00e9 riusciva a vedere con esattezza ci\u00f2 che sarebbe accaduto di l\u00ec a poco. L'accuratezza delle sue visioni era direttamente proporzionale alla distanza temporale del loro contenuto.\nIn aggiunta alle sue abilit\u00e0, portava sempre con s\u00e9 una piccola balestra che le permetteva di difendersi.\nAltri media.\nDestiny appare in un paio di episodi nella serie animata \"\", dove viene presentata come la migliore amica di Mystica (sebbene il charcter designer e scrittore della serie Steven Gordon abbia affermato sul suo blog che era sua intenzione farle apparire come una coppia) e vera madre legale di Rogue. In questa sua rappresentazione non indossa un costume n\u00e9 fa parte della Confraternita."}
{"id": "2808594", "revid": "1573940", "url": "https://it.wikipedia.org/wiki?curid=2808594", "title": "Pseudacris maculata", "text": "Pseudacris maculata () \u00e8 una rana della famiglia Hylidae che vive in Nord America."}
{"id": "2808596", "revid": "1442080", "url": "https://it.wikipedia.org/wiki?curid=2808596", "title": "James Halsell", "text": ""}
{"id": "2808597", "revid": "297059", "url": "https://it.wikipedia.org/wiki?curid=2808597", "title": "James D. Halsell", "text": ""}
{"id": "2808600", "revid": "287204", "url": "https://it.wikipedia.org/wiki?curid=2808600", "title": "Convertitore buck-boost", "text": "Con il termine convertitore riduttore-elevatore o buck-boost ci si pu\u00f2 riferire a due diverse tipologie di convertitori DC-DC. Entrambe possono produrre una tensione maggiore (in valore assoluto) rispetto alla tensione di ingresso; possono altres\u00ec produrre una tensione di uscita che varia dal massimo valore possibile, fino quasi a zero.\nQuesta pagina si occupa di descrivere la topologia invertente.\nIl convertitore buck-boost \u00e8 una tipologia di convertitore DC-DC, che presenta una uscita continua di valore maggiore o minore del valore della tensione in ingresso. \u00c8 un alimentatore che ha una topologia circuitale simile a quella del convertitore buck e del boost. Il livello dell'uscita pu\u00f2 essere aggiustato agendo sul duty cycle del transistore che commuta. Uno dei possibili lati negativi di questo convertitore \u00e8 il fatto che l'interruttore non abbia uno dei terminali a terra: questo complica la circuiteria di pilotaggio; inoltre, la polarit\u00e0 dell'uscita \u00e8 opposta a quella dell'ingresso. Lo switch pu\u00f2 essere posto sia al lato della terra, o su quello dell'alimentazione.\nPrincipio di operazione.\nIl principio di base del buck-boost \u00e8 mostrato in figura 2:\nRispetto al convertitore buck e al boost, le caratteristiche del buck-boost sono principalmente:\nFunzionamento in modo continuo (CCM).\nSe la corrente nell'induttore L non giunge mai a zero durante un ciclo di commutazione, si dice che il convertitore opera in continua (\"continuous current mode\", CCM). Le forme d'onda di corrente e tensione in un convertitore ideale sono mostrate in figura 3.\nDa formula_5 a formula_6, il convertitore \u00e8 in stato ON, e lo switch \"S\" \u00e8 pertanto chiuso. La variazione di corrente nell'induttore (\"I\"L) \u00e8 data dalla relazione\nAl termine della fase ON, l'incremento di \"I\"L \u00e8:\n\"D\" \u00e8 il duty cycle: esso rappresenta la frazione del periodo di commutazione \"T\" in cui l'interruttore \u00e8 chiuso. \"D\" varia pertanto da 0 (interruttore sempre aperto) a 1 (interruttore sempre chiuso).\nDurante lo stato OFF, lo switch \u00e8 aperto, quindi la corrente dell'induttore fluisce verso il carico. Se si suppone pari a zero la caduta di tensione sul diodo e si suppone un condensatore grande abbastanza da poter considerare la sua tensione costante, l'evoluzione di \"I\"L \u00e8:\nLa variazione di \"I\"L durante lo stato OFF \u00e8 pertanto:\nConsiderando il fatto che il convertitore opera in regime statico, l'energia immagazzinata in ognuno dei componenti deve essere la stessa all'inizio ed alla fine del ciclo di commutazione. Dato che l'energia dell'induttore deriva dalla relazione\n\u00e8 ovvio che il valore di \"I\"L al termine dello stato OFF deve essere lo stesso di \"I\"L all'inizio dello stato ON, cio\u00e8 la somma delle variazioni di \"I\"L durante gli stati ON e OFF devono dare come risultato zero:\nSostituendo formula_13 e formula_14 con le loro espressioni, si ottiene:\nLa precedente espressione pu\u00f2 essere riscritta come:\nil che significa che:\nDalla precedente espressione, si pu\u00f2 notare che la polarit\u00e0 dell'uscita \u00e8 sempre negativa (dato che il duty cycle varia tra 0 e 1), e che il suo valore assoluto cresce con D, teoricamente fino a meno infinito, man mano che D tende a 1. A parte la polarit\u00e0, questo convertitore \u00e8 sia step-up (come un convertitore boost) che step-down (come un convertitore buck): questo \u00e8 il motivo per cui ha nome buck-boost.\nRegime discontinuo (DCM).\nIn alcuni casi il valore dell'energia richiesta dal carico \u00e8 bassa abbastanza da poter essere trasferita in un periodo di tempo minore dell'intero periodo di commutazione. In tal caso, la corrente che scorre nell'induttore raggiunge lo zero durante il periodo. L'unica differenza nel principio di funzionamento sopra descritto \u00e8 che l'induttore viene completamente scaricato al termine del ciclo di commutazione (vedi Fig.4); anche se lieve, la differenza ha un forte effetto sull'equazione della tensione di uscita, che pu\u00f2 essere calcolata come segue:\nDato che la corrente nell'induttore all'inizio del ciclo \u00e8 pari a zero, il suo valore massimo formula_18 (in formula_6) \u00e8\nDurante il periodo OFF, \"I\"L torna a zero dopo \u03b4.T:\nUtilizzando le due precedenti equazioni,\nLa corrente nel carico formula_23 \u00e8 uguale alla corrente media nel diodo (formula_24). Come si pu\u00f2 vedere dalla figura 4, la corrente del diodo \u00e8 pari a quella dell'induttore durante il periodo OFF; pertanto, si pu\u00f2 scrivere la corrente di uscita come\nSostituendo formula_18 e \u03b4 con le loro rispettive espressioni, si ha\nPertanto la tensione di uscita pu\u00f2 essere espressa come segue:\nComparando all'espressione dell'uscita per il modo continuo, questa espressione \u00e8 molto pi\u00f9 complicata. Inoltre, in regime discontinuo, la tensione di uscita non dipende solo dal duty cycle, ma anche dal valore dell'induttanza, dalla tensione di ingresso e dalla corrente di uscita.\nLimite tra CCM e DCM.\nCome gi\u00e0 detto, il convertitore opera in regime discontinuo quando il carico assorbe una bassa corrente, e in continua a pi\u00f9 alti livelli di corrente assorbita. Il limite tra modo continuo e discontinuo viene raggiunto quando la corrente dell'induttore raggiunge lo zero esattamente al termine del ciclo di commutazione. Con le notazioni in figura 4, questo corrisponde a:\nIn questo caso, la corrente di uscita formula_31 (corrente di uscita al limite tra regime continuo e discontinuo) \u00e8 data dalla relazione\nSostituendo formula_18 con l'espressione fornita per il modo discontinuo, si ha\nDato che formula_31 \u00e8 la corrente al limite tra CCM e DCM, essa soddisfa le equazioni di entrambi i modi di funzionamento. Pertanto, utilizzando l'espressione della tensione di uscita in CCM, la precedente espressione pu\u00f2 essere riscritta come\nSi introducano ora due ulteriori notazioni:\nUtilizzando queste notazioni, si ottiene:\nTali espressioni sono raffigurate in figura 5; si pu\u00f2 vedere chiaramente la differenza di andamento tra modo continuo (CCM) e modo discontinuo (DCM).\nCircuito non ideale.\nEffetto delle resistenze parassite.\nNell'analisi effettuata sopra, non sono stati considerati elementi dissipativi (resistori). Ci\u00f2 significa che la potenza viene trasmessa senza perdite dall'ingresso verso l'uscita. Tuttavia, le resistenze parassite esistono in ogni circuito, a causa della resistivit\u00e0 dei materiali con cui sono costruiti; pertanto, una frazione della potenza gestita dal convertitore \u00e8 dissipata attraverso gli elementi parassiti.\nPer semplicit\u00e0, si considera qui che l'unico elemento non ideale sia l'induttore, e che il suo equivalente reale sia pertanto rappresentato da un induttore ideale con una resistenza serie. Questa ipotesi risulta accettabile, in quanto un'induttanza \u00e8 realizzata tramite un lungo avvolgimento di filo, che mostra pertanto una resistenza parassita (\"R\"L) non trascurabile. Inoltre, la corrente scorre nell'induttore sia nello stato ON che nella fase OFF.\nUtilizzando la media, si pu\u00f2 scrivere:\nin cui formula_46 e formula_47 sono rispettivamente la tensione media che cade sull'induttore e sull'interruttore durante il ciclo di commutazione. Se si considera che il convertitore operi in regime stazionario, la corrente media attraverso l'induttore risulta costante; la tensione media, invece, \u00e8:\nQuando l'interruttore \u00e8 chiuso, formula_49; quando \u00e8 aperto, il diodo \u00e8 polarizzato in diretta (si considera di operare in CCM), pertanto formula_50. Quindi, la tensione media che cade sull'interruttore \u00e8:\nLa corrente di uscita \u00e8 opposta a quella dell'induttore durante la fase OFF; la corrente media dell'induttore \u00e8 quindi:\nSupponendo che la corrente e la tensione di uscita abbiano un \"ripple\" trascurabile, il carico del convertitore pu\u00f2 essere considerato puramente resistivo. Se \"R\" \u00e8 la resistenza del carico, l'ultima espressione diviene\nUtilizzando le precedenti equazioni, la tensione di ingresso diventa\nSi pu\u00f2 quindi riscrivere:\nSe la resistenza dell'induttore \u00e8 nulla, quest'ultima equazione torna ad essere uguale a quella del caso ideale. Al crescere di \"R\"L, per\u00f2, il guadagno di tensione del convertitore diminuisce rispetto al caso ideale. Inoltre, l'influenza di \"R\"L aumenta all'aumentare del duty-cycle; questo effetto \u00e8 raffigurato in figura 6."}
{"id": "2808601", "revid": "424816", "url": "https://it.wikipedia.org/wiki?curid=2808601", "title": "Curtis Brown", "text": "\u00c8 un veterano dei viaggi spaziali con ben 6 missioni dello Space Shuttle completate."}
{"id": "2808603", "revid": "297059", "url": "https://it.wikipedia.org/wiki?curid=2808603", "title": "Curtis L. Brown Jr.", "text": ""}
{"id": "2808607", "revid": "55935", "url": "https://it.wikipedia.org/wiki?curid=2808607", "title": "Kommunistische Partei Deutschlands", "text": ""}
{"id": "2808610", "revid": "30098759", "url": "https://it.wikipedia.org/wiki?curid=2808610", "title": "Lucio Arunculeio Cotta", "text": ""}
{"id": "2808611", "revid": "1444886", "url": "https://it.wikipedia.org/wiki?curid=2808611", "title": "Energia nucleare in Slovenia", "text": "Nel 2011 l'energia nucleare in Slovenia ha generato il 41,7% dell'energia elettrica prodotta in totale nel Paese.\nA marzo 2010, \u00e8 presente in questa nazione 1 centrale nucleare in funzione che dispone di 1 reattore operativo di tipo PWR da .\nNon vi sono centrali nucleari chiuse.\nStoria.\nLa Slovenia ha un reattore PWR Westinghouse da 666 MWe, presso la centrale nucleare di Kr\u0161ko, \u00e8 in propriet\u00e0 comune con la Croazia tramite la societ\u00e0 NEK. Questo reattore ad acqua pressurizzata \u00e8 stato il primo reattore occidentale ad essere costruito nell'Europa orientale. La costruzione \u00e8 iniziata nel 1975 ed \u00e8 stato collegato alla rete nel 1981, entrando in esercizio commerciale nel 1983. Nel 2001 i suoi generatori di vapore sono stati sostituiti e la potenza \u00e8 stata aumentata fino agli attuali 666 MW. La sua vita operativa \u00e8 stata progettata per essere di 40 anni, ma una proroga di 20 anni le viene richiesto.\nProgramma nucleare futuro.\nNel corso del 2007 \u00e8 stato deciso di costruire una seconda centrale nucleare, ultimamente per\u00f2 si sta pensando di espandere il sito di Kr\u0161ko tramite la costruzione di un secondo reattore, la cui potenza potrebbe essere fino a 1600 MW, il costo preventivato \u00e8 di circa 5 miliardi di \u20ac e l'impianto completato fra il 2020 ed il 2025, il governo decider\u00e0 in merito al nuovo reattore nel corso del 2010. Per l'espansione del sito di Kr\u0161ko si prospetta anche l'ipotesi di una partecipazione italiana per la costruzione e la propriet\u00e0, ipotesi che si rincorrono fra aperture e smentite.\nReattori di ricerca.\nLa Slovenia possiede un reattore TRIGA da 250\u00a0kW presso l'istituto Josef Stefan, operativo dal 1966.\nGestione dei rifiuti e depositi geologici.\nTutti i rifiuti sono conservati presso la centrale di Kr\u0161ko, la strategia per la gestione a lungo termine del combustibile esausto approvata nel 1996 raccomanda il suo smaltimento diretto, ma lascia aperta la possibilit\u00e0 di una decisione successiva inerente al riprocessamento. Un deposito permanente per i rifiuti di medio e basso livello \u00e8 in costruzione a Vrbina e dovrebbe essere aperto nel 2013; questo sito \u00e8 stato selezionato dopo 5 anni di studi ed \u00e8 previsto una compensazione per le popolazioni coinvolte di 5 milioni\u20ac all'anno. Il sito sar\u00e0 costituita da due silos di che conterranno 9.400\u00a0m\u00b3 di materiale, sufficienti per la quota slovena dei rifiuti di Kr\u0161ko pi\u00f9 altri materiali da smaltire.\nProduzione di uranio.\nLa Slovenia non \u00e8 un produttore di uranio, bench\u00e9 lo sia stato in passato, con 820t totali di metallo estratte. Ha modeste risorse uranifere, quantificate in 5500t di Uranio a &lt;130$/kg nel \"Red Book\" del 2007.\nCentrali nucleari.\nTutti i dati della tabella sono aggiornati a giugno 2010"}
{"id": "2808612", "revid": "447535", "url": "https://it.wikipedia.org/wiki?curid=2808612", "title": "Mosh\u00e9 dayan", "text": ""}
{"id": "2808613", "revid": "424816", "url": "https://it.wikipedia.org/wiki?curid=2808613", "title": "Steven Hawley", "text": "\u00c8 un veterano dei viaggi spaziali, con 5 missioni dello Space Shuttle all'attivo, come specialista di missione."}
{"id": "2808617", "revid": "297059", "url": "https://it.wikipedia.org/wiki?curid=2808617", "title": "Steven A. Hawley", "text": ""}
{"id": "2808624", "revid": "767487", "url": "https://it.wikipedia.org/wiki?curid=2808624", "title": "De vi", "text": "La locuzione de vi \u00e8 un termine legale latino, che vuol dire \"(accusato) di violenza\", \"di atti violenti\". Sul tema del \"cr\u00ecmen vis\" si legifer\u00f2 dapprima nella \"Lex Pl\u00e0utia de vi\" (80-70 a.C.) e in seguito nella \"Lex Iulia de vi publica et privata\" (17 a.C.).\nEsempi di accusa.\nNel 56 a.C. Cicerone, con l'orazione \"Pro Sestio\", difende abilmente il tribuno della plebe Publio Sestio, accusato \"de vi\" per aver organizzato delle bande armate da opporre a quelle di Clodio per favorire il rientro in patria dell'oratore stesso."}
{"id": "2808626", "revid": "173617", "url": "https://it.wikipedia.org/wiki?curid=2808626", "title": "Pro Sestio", "text": "La Pro Sestio \u00e8 un'orazione di Cicerone composta nel 56 a.C., nella quale il famoso oratore difende il tribuno della plebe Publio Sestio. Questo era accusato \"de vi\", per aver organizzato delle bande armate da opporre a quelle di Clodio per favorire il rientro in patria di Cicerone.\nContesto.\nGrazie alle sue abilit\u00e0 oratorie, Cicerone salva Sestio, sostenendo la tesi (apparentemente contraddittoria rispetto alle sue posizioni legalitarie) che il ricorso a mezzi illegali si \u00e8 reso necessario proprio per la difesa delle istituzioni, gravemente minacciate dai programmi eversivi dei Populares. Lancia inoltre un appello per il \"consensus omnium bonorum\", ossia per un'alleanza di tutti i cittadini moderati che miri alla salvaguardia degli interessi comuni."}
{"id": "2808628", "revid": "767487", "url": "https://it.wikipedia.org/wiki?curid=2808628", "title": "Edward Hidalgo", "text": "Biografia.\nFu il sedicesimo segretario della marina statunitense (United States Department of Defense) sotto il presidente degli Stati Uniti d'America Jimmy Carter. Inoltre fu anche assistente segretario della marina da aprile 1977 sino ad ottobre 1979."}
{"id": "2808630", "revid": "787565", "url": "https://it.wikipedia.org/wiki?curid=2808630", "title": "John Blaha", "text": "\u00c8 un veterano dello spazio, con 6 missioni dello Space Shuttle e una permanenza sulla stazione spaziale Mir."}
{"id": "2808631", "revid": "124836787", "url": "https://it.wikipedia.org/wiki?curid=2808631", "title": "Hall of Fame del calcio scozzese", "text": "La Hall of Fame del calcio scozzese \u00e8 situata al \"Scottish Football Museum\" di Glasgow. Essa celebra i principali artefici dei successi nel calcio scozzese.\nI personaggi papabili di introduzione nella Hall of Fame vengono scelti annualmente dai tifosi; un comitato ne seleziona otto, introdotti durante una cena."}
{"id": "2808632", "revid": "297059", "url": "https://it.wikipedia.org/wiki?curid=2808632", "title": "John E. Blaha", "text": ""}
{"id": "2808634", "revid": "121548166", "url": "https://it.wikipedia.org/wiki?curid=2808634", "title": "Misogi", "text": " \nIl \u00e8 un'antica pratica di abluzione dello Shintoismo che i fedeli effettuano lavando completamente il proprio corpo al fine di purificarsi da peccati, malasorte e di cui il corpo \u00e8 stato oggetto. \nPer le sue caratteristiche \u00e8 paragonabile alla cerimonia della lustratio che veniva eseguita nella Grecia antica.\nOltre che per la purificazione corporea, pu\u00f2 essere utilizzato per essere posseduti da uno spirito, invocandolo durante l'abluzione. Formando misogi e harae una sequenza concatenata di atti e idee, sono spesso riferiti come misogiharae, e pertanto a volte i due vocaboli vengono usati come sinonimi, sebbene in origine rappresentassero pratiche distinte.\nMitologia giapponese.\nSecondo la , tale rituale venne eseguito per la prima volta dal mitologico della creazione , che si immerse nel mare per purificarsi dalle scorie della morte dopo il suo ritorno dall'.\nModalit\u00e0 di esecuzione.\nViene eseguito preferibilmente prima di una cerimonia o durante una visita al e, tra i vari modi di bagnarsi, vi \u00e8 quello di mettersi sotto le acque di determinate cascate, alcune delle quali fanno parte del parco del santuario. Altro luogo dove viene effettuato \u00e8 sul fiume, in tal caso prende il nome . Prima di accedere alla cerimonia del misogi, il fedele deve compiere alcuni rituali che gli permettano di liberare la mente da condizionamenti esterni e di concentrarsi esclusivamente sull'abluzione.\nLa cerimonia ha generalmente luogo sotto l'acqua fredda, prima dell'alba, e il particolare abbigliamento da indossare prevede un kimono bianco con una per le donne, ed un perizoma con una fascia verticale anteriore, detto , per gli uomini, che hanno anche una bandana legata in fronte.\nInterazione con altri rituali.\nLa purezza viene ritenuta una caratteristica indispensabile per il contatto con il divino e per questo motivo le cerimonie di purificazione assumono un ruolo centrale nella liturgia scintoista. A tale scopo i fedeli sono tenuti a praticare anche altri rituali sacri, fra i quali la meditazione, il digiuno ed esercizi di respirazione. Il misogi \u00e8 spesso associato a queste forme di purificazione dette , e spesso con il termine \"misogiharae\" ci si riferisce all'insieme delle purificazioni, ma originariamente i due termini si riferiscono a rituali tra loro distinti.\nTra i vari gruppi e sette che praticano questa cerimonia, di particolare interesse \u00e8 la setta Misogi-kyo, composta da circa 100.000 adepti, che associa il misogi ad altre pratiche mirate ad ottenere la lucidit\u00e0 della mente mediante l'osservanza della sincerit\u00e0 e rettitudine secondo gli insegnamenti shinto associati a quelli del confucianesimo. Fra tali pratiche vi sono esercizi respiratori associati alla recitazione intensiva di particolari mantra, la sobriet\u00e0 nell'alimentazione, nell'abbigliamento e nel pensiero, la ricerca dell'armonia nell'ambito matrimoniale e la periodica astensione dal dormire.\nPer salvaguardare la purezza anche i santuari shinto vengono mantenuti perennemente in uno stato di totale pulizia ed ordine, tradizione a cui \u00e8 legata l'usanza di ricostruire ex novo i santuari ad intervalli prestabiliti di tempo. Il sale rappresenta un elemento primario nei riti di purificazione, ed \u00e8 una presenza stabile tra le offerte che vengono portate agli altari."}
{"id": "2808635", "revid": "124634460", "url": "https://it.wikipedia.org/wiki?curid=2808635", "title": "George Frederick Pinto", "text": "Biografia.\nLa madre Julia era figlia del violinista inglese Thomas Pinto, di origini napoletane. Lo stesso George fu inizialmente un bambino prodigio del violino, e all'et\u00e0 di otto anni and\u00f2 sotto la protezione dell'impresario teatrale Johann Peter Salomon. Pinto prese il cognome dalla madre ed esord\u00ec come concertista nel 1796 a Londra. Durante il resto della sua breve carriera tenne regolarmente concerti nella capitale e nelle province inglesi ed effettu\u00f2 due brevi tourn\u00e9e a Parigi.\nPinto cominci\u00f2 a suonare il pianoforte quando era ormai violinista di professione, ma il piano divenne presto il suo strumento di elezione. Scrisse dei pezzi - alcuni dei quali rimasti incompiuti - per entrambi gli strumenti. Altri, tra cui un concerto per violino, sono andati perduti. Mor\u00ec per cause ignote, a quanto pare da \"martire della dissipazione\", dopo aver dato un concerto per beneficenza a Birmingham e aver pernottato in una stanza umida. Alla sua morte, Salomon scrisse che \"se egli fosse sopravvissuto e avesse resistito alle tentazioni della societ\u00e0, l'Inghilterra avrebbe avuto l'onore di dare i natali a un secondo Mozart\". \nLe sue sonate per pianoforte sono state eseguite su CD dal pianista inglese Thomas Wakefield."}
{"id": "2808639", "revid": "287204", "url": "https://it.wikipedia.org/wiki?curid=2808639", "title": "Centrale nucleare di Krsko", "text": ""}
{"id": "2808641", "revid": "1442080", "url": "https://it.wikipedia.org/wiki?curid=2808641", "title": "Edmundo Piaggio", "text": "Carriera.\nSi mise in mostra nel Lan\u00fas, cos\u00ec fu convocato per la Copa Am\u00e9rica 1929, scendendo per\u00f2 in campo poche volte.\nL'anno seguente partecipa al Mondiale e si laurea vicecampione del mondo, pur avendo poco spazio."}
{"id": "2808645", "revid": "30099353", "url": "https://it.wikipedia.org/wiki?curid=2808645", "title": "Chistopol'", "text": ""}
{"id": "2808647", "revid": "1347902", "url": "https://it.wikipedia.org/wiki?curid=2808647", "title": "Lega della Giovent\u00f9 Comunista di Germania", "text": "La Lega della Giovent\u00f9 Comunista di Germania (in tedesco Kommunistischer Jugendverband Deutschlands, KJVD) \u00e8 stato un movimento giovanile tedesco, organizzazione dei giovani del Partito Comunista di Germania durante la Repubblica di Weimar.\nStoria.\nLa KJVD nacque nell'ottobre 1918 come \"Freie Sozialistische Jugend\" (Libera giovent\u00f9 socialista). Assunse il nome \"Kommunistischer Jugendverband Deutschlands\" nel 1925. Venne sciolta nel 1933 dai nazisti.\nLa KJVD \u00e8 stata ricostituita a Berlino il 27 aprile 2002 quale organizzazione giovanile del K.P.D. rifondato il 31 gennaio 1990 a Berlino est.."}
{"id": "2808648", "revid": "212348", "url": "https://it.wikipedia.org/wiki?curid=2808648", "title": "John Lehman", "text": "Biografia.\nFu il diciassettesimo segretario della marina statunitense (United States Department of Defense) sotto il presidente degli Stati Uniti d'America Ronald Reagan, si tratta di un parente di Grace Kelly.\nStudi\u00f2 al La Salle College High School e dopo all'universit\u00e0 della Pennsylvania. Lavor\u00f2 inizialmente alla Air Force Reserve Command per 3 anni. Fra gli altri incarichi quello di presidente del consiglio dell'OAO Technology Solutions Inc e membro onorario della First Troop Philadelphia City Cavalry."}
{"id": "2808650", "revid": "1386670", "url": "https://it.wikipedia.org/wiki?curid=2808650", "title": "Raskolnikov", "text": ""}
{"id": "2808656", "revid": "1005847", "url": "https://it.wikipedia.org/wiki?curid=2808656", "title": "KJVD", "text": ""}
{"id": "2808657", "revid": "110157", "url": "https://it.wikipedia.org/wiki?curid=2808657", "title": "Delligsen", "text": "Delligsen \u00e8 un comune mercato di 8.460 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL)."}
{"id": "2808659", "revid": "277393", "url": "https://it.wikipedia.org/wiki?curid=2808659", "title": "\u00c9mile N'Tamack", "text": ""}
{"id": "2808662", "revid": "110157", "url": "https://it.wikipedia.org/wiki?curid=2808662", "title": "Bevern (Bassa Sassonia)", "text": "Bevern \u00e8 un Comune mercato di abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bevern."}
{"id": "2808664", "revid": "287204", "url": "https://it.wikipedia.org/wiki?curid=2808664", "title": "Golmbach", "text": "Golmbach \u00e8 un Comune di 1.016 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bevern."}
{"id": "2808669", "revid": "287204", "url": "https://it.wikipedia.org/wiki?curid=2808669", "title": "Holenberg", "text": "Holenberg \u00e8 un Comune di 475 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bevern."}
{"id": "2808671", "revid": "72396", "url": "https://it.wikipedia.org/wiki?curid=2808671", "title": "Personaggi neutrali di Ben 10", "text": ""}
{"id": "2808672", "revid": "110157", "url": "https://it.wikipedia.org/wiki?curid=2808672", "title": "Negenborn", "text": "Negenborn \u00e8 un Comune di 703 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bevern."}
{"id": "2808674", "revid": "438678", "url": "https://it.wikipedia.org/wiki?curid=2808674", "title": "Tribunato della plebe", "text": ""}
{"id": "2808675", "revid": "110157", "url": "https://it.wikipedia.org/wiki?curid=2808675", "title": "Bodenwerder", "text": "Bodenwerder \u00e8 una citt\u00e0 di 5.762 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle.\nFu luogo di nascita e di residenza del Barone di M\u00fcnchhausen."}
{"id": "2808676", "revid": "1602064", "url": "https://it.wikipedia.org/wiki?curid=2808676", "title": "De probrum", "text": "La locuzione de probrum \u00e8 un termine legale latino, che vuol dire \"(accusato) di vita scostumata, di indegnit\u00e0\".\nI censori avevano la possibilit\u00e0 di cacciare dal Senato i membri che ritenevano colpevoli di crimini o atteggiamenti quali l'indegnit\u00e0, adottando questa locuzione.\nEsempi storici.\nNel 70 a.C. i censori Gneo Cornelio Lentulo Clodiano e Lucio Gellio Publicola accusarono 64 senatori \"de probrum\" e li cacciarono dal Senato. Tra questi senatori c'erano Publio Cornelio Lentulo Sura, congiurato e Gaio Antonio Ibrida, futuro console insieme a Cicerone. In seguito rientreranno in Senato facilmente.\nNel 50 a.C. anche Sallustio, dopo aver esercitato il tribunato della plebe, fu accusato \"de probrum\" e cacciato dal Senato per volere dei censori. Nel 49 a.C., grazie a Cesare, fu reintegrato."}
{"id": "2808679", "revid": "278830", "url": "https://it.wikipedia.org/wiki?curid=2808679", "title": "Lo starnuto di Fred Ott", "text": ""}
{"id": "2808680", "revid": "73843", "url": "https://it.wikipedia.org/wiki?curid=2808680", "title": "Circuito de Getxo", "text": "Il Circuito de Getxo \u00e8 una corsa in linea maschile di ciclismo su strada che si svolge nella cittadina di Getxo, nei Paesi Baschi spagnoli, ogni anno nel mese di luglio. Fondato nel 1924, dal 2005 fa parte circuito UCI Europe Tour con classe 1.1.\nStoria.\nLa corsa \u00e8 considerata una delle gare \"storiche\" della Spagna, essendo stata disputata per la prima volta nel 1924. A partire dal 2001 nella denominazione \u00e8 stata aggiunta la dicitura \"M\u00e9morial Ricardo Otxoa\", in onore al corridore basco deceduto in un incidente stradale nel marzo dello stesso anno.\nAlbo d'oro.\n\"Aggiornato all'edizione 2021.\""}
{"id": "2808681", "revid": "729019", "url": "https://it.wikipedia.org/wiki?curid=2808681", "title": "12. Panzer-Division (Wehrmacht)", "text": "La 12. Panzer-Division fu una formazione corazzata tedesca della seconda guerra mondiale creata a partire dalla 2. Infanterie-Division (mot). Partecip\u00f2 all'operazione Barbarossa nel 1941 e continu\u00f2 a combattere contro l'Armata Rossa sino alla fine del conflitto.\nTra i soldati appartenuti a questa divisione si ricorda Herbert-Ernst Vahl, membro del \"29. Panzer-Regiment\" (29\u00ba reggimento corazzato) e futuro comandante della divisione corazzata delle SS \"Das Reich\".\nStoria.\nLe origini con la 2. Infanterie-Division (motorisierte).\nIl nucleo originario della 12. Panzer-Division era costituito dalla 2. Infanterie-Division (motorisierte) (2\u00aa divisione di fanteria motorizzata), a sua volta derivata dalla 2. Infanterie-Division della Reichswehr e creata a Stettino il 1\u00ba ottobre 1934 con il nome di copertura \"Artillerief\u00fchrer II\" e posta agli ordini del \"generalleutnant\" Hubert Gercke, a cui succedette il 1\u00ba aprile 1937 il parigrado Paul Bader.\nAssunta la denominazione finale il 12 ottobre 1937, la divisione partecip\u00f2 all'occupazione della Cecoslovacchia come unit\u00e0 del XIV Armeekorps a fianco della 13. Infanterie-Division (motorisierte) e della 17. Infanterie-Division. Quindi nel settembre 1939 prese parte alla campagna di Polonia passando alla 4. Armee raggiungendo la Prussia Orientale attraverso il corridoio di Danzica, da dove support\u00f2 i panzer di Heinz Guderian mentre si spingevano fino a Brest-Litovsk.\nTerminati i combattimenti l'unit\u00e0 venne rimpatriata nell'Eifel per procedere nel maggio 1940 all'invasione della Francia entrando in linea tra Charleville-M\u00e9zi\u00e8res e Sedan sempre inquadrata nella 4\u00aa Armata. Un mese dopo combatt\u00e9 a Nouvion e Flixecourt, proseguendo poi verso Dieppe ed \u00c9vreux fino alla conquista di Brest.\nLe ultime avanzate avvennero verso sud attraversando i fiumi Loira e Garonna, e tra il luglio e l'agosto del 1940 la divisione di fanteria motorizzata venne trasferita prima in Germania e poi in Polonia per un periodo di riposo e riorganizzazione fino a quando venne convertita, il 5 ottobre 1940, nella 12. Panzer-Division.\nL'attacco all'Unione Sovietica.\nI 40 Panzer I, 33 Panzer II, 109 Panzer 38(t), 30 Panzer IV e 8 \"Panzerbefehlswagen\" (carri comando disarmati) della nuova 12. Panzer-Division iniziarono l'operazione Barbarossa nel giugno 1941 varcando il confine lettone sotto il Gruppo d'armate Centro. Il 26 giugno venne sfondata la linea Stalin senza che si verificassero combattimenti e il giorno successivo la divisione si oper\u00f2 per chiudere la sacca di Minsk, non riuscita al completo a causa del ritardo della 17. Panzer-Division.\nSuccessivamente venne impegnata nella battaglia di Smolensk e, nel settembre 1941, venne trasferita alla 16\u00aa Armata del Gruppo d'armate Nord con la quale si impegn\u00f2 negli scontri per il possesso della citt\u00e0 di Tichvin: insieme alla 250. Infanterie-Division, formata da volontari spagnoli, l'8 novembre la citt\u00e0 venne costretta alla resa lasciando ai tedeschi 20.000 prigionieri, 179 cannoni e 96 carri armati. Dopo qualche settimana comunque i sovietici sferrarono delle controffensive e il 7 dicembre la 12. Panzer-Division fu costretta a ritirarsi.\nIl secondo ciclo di combattimenti.\nProvata dai duri combattimenti dell'inverno 1941, la \"12\u00aa Panzer\" venne inviata a Pskov per riorganizzarsi e nell'aprile del 1942 i suoi effettivi rientrarono in linea a sud di Leningrado (oggi San Pietroburgo) combattendo lungo il Volchov e sul Ladoga con la 18\u00aa Armata e sul Neva con la 11\u00aa. Tre mesi dopo il parco carri armati si era ridotto a 48 Panzer III e 10 Panzer IV, ma la divisione corazzata rimase ugualmente sulla difensiva spostandosi solo a novembre, dietro ordine dei vertici militari tedeschi, di nuovo sotto il Gruppo d'armate Centro in seno alla 9\u00aa Armata, e subito ricominci\u00f2 a scontrarsi con i soldati sovietici a Roslavl' e Bjeloje.\nAl momento della battaglia di Kursk, avvenuta nel luglio 1943, la divisione poteva disporre di 36 Panzer III, 37 Panzer IV, 4 \"Panzerbefehlswagen\" e 6. dei totali 22 Panzer II J costruiti per la Wehrmacht (nel maggio 1942 aveva ricevuto anche alcuni Panzer I F). Nel corso della battaglia combatt\u00e9 al fianco della 4. Panzer-Division ma l'esito negativo degli scontri le impose di ripiegare a settembre a Or\u00ebl e Homel' (con la 2\u00aa Armata) subendo ingenti perdite e venendo continuamente spinta indietro dall'Armata Rossa, con cui avvennero feroci scontri sul Desna, a Mazyr e lungo il Pryp\"jat', raggiunto verso la fine del 1943.\nDal 1944 alla fine della guerra.\nNel febbraio del nuovo anno, il 1944, la \"12\u00aa Panzer\" ritorn\u00f2 nel Gruppo d'armate Nord, a Luga, con la 18\u00aa Armata ma gi\u00e0 un mese dopo fu costretta a ritirarsi presso Pskov (sotto la 16\u00aa Armata) dove venne messa a riposo. Alla fine di maggio i carri della divisione operativi erano solo 35 Panzer IV ma probabilmente arrivarono rinforzi prima di rientrare in prima linea a Babrujsk, verso la met\u00e0 di luglio, a causa della devastante operazione Bagration nemica.\nLe forze sovietiche obbligarono la formazione corazzata a ritirarsi fino a settembre riuscendo ad accerchiarla in Curlandia.\nProprio qui si consumarono gli ultimi combattimenti affrontati dalla divisione: logorata dai continui attacchi nemici, decimata negli effettivi e collegata alla Germania solo via mare, i suoi ultimi 63 Panzer IV (disponibili nel marzo 1945). combatterono fino all'8 maggio 1945.\nOrdine di battaglia.\n1940 - 1941: dalla creazione all'operazione Barbarossa\nEstate 1943: fronte orientale.\nDecorazioni.\nI soldati appartenenti alla 12. Panzer-Division ricevettero varie onorificenze nel corso del loro servizio nella Wehrmacht. Uno di essi, Rudolf Wilke, si vide appuntare il 20 aprile 1945 la Spilla per il Combattimento corpo a corpo in Oro; altri 131 furono insigniti della Croce Tedesca d'oro mentre due, Alexander Brosien-Bueschler il 22 aprile 1945 e Gerhard Friedrichsdorf il 21 febbraio 1945, si meritarono quella d'argento. I soldati che invece vennero premiati con la Spilla d'Onore dell'Esercito furono 42 e quelli con la Croce di Cavaliere della Croce di Ferro 54, sei delle quali erano con Fronde di Quercia.\nMartin Roekner, appartenente al 2\u00ba reggimento di artiglieria, venne insignito dell'Ordine di Michele il Coraggioso di terza classe il 31 marzo 1943.\nComandanti.\nDati tratti da:"}
{"id": "2808689", "revid": "298229", "url": "https://it.wikipedia.org/wiki?curid=2808689", "title": "Louis Vuitton Pacific Series", "text": "La Louis Vuitton Pacific Series \u00e8 stata una competizione velica di tipo match-race riservata a barche America's Cup Class (IACC), svoltasi dal 30 gennaio al 14 febbraio 2009 nelle acque antistanti Auckland, in Nuova Zelanda. La manifestazione venne concepita in seguito all'estenuante conflitto legale che ha preceduto la XXXIII America's Cup (poi tenutasi nel febbraio 2010), come un evento amichevole volto a mantenere vivo l'interesse per le regate di questa Classe.\nUno degli aspetti chiave che hanno consentito la relativamente rapida organizzazione della manifestazione \u00e8 stata la messa a disposizione da parte di Emirates Team New Zealand e BMW Oracle Racing di 4 loro barche AC5.0 (la tipologia con cui \u00e8 stata disputata l'America's Cup dal 1992 al 2007), usate da tutti e 10 i sindacati partecipanti, con conseguente notevole riduzione dei costi rispetto alle precedenti edizioni della Louis Vuitton Cup.\nAlla base del successo dell'evento vi \u00e8 stata anche la scelta di semplificare le regate, strutturandole su un elementare percorso andata-ritorno: in tal modo, approfittando anche di condizioni climatiche favorevoli (nessun rinvio dovuto alle bizze del vento), \u00e8 stato possibile svolgere ben 53 regate in soli 15 giorni, al termine delle quali Emirates Team New Zealand \u00e8 emerso vincitore, sconfiggendo in finale Alinghi.\nNel settembre 2009, i sindacati partecipanti, visto anche il perdurare delle dispute legali riguardo alla 33esima America's Cup edizione dell'America's Cup, hanno deciso di dare un seguito alla manifestazione con la creazione del Louis Vuitton Trophy.\nPartecipanti.\nOriginariamente, 14 sindacati espressero interesse nella partecipazione alle Serie, fra cui Alinghi, allora Defender dell'America's Cup, BMW Oracle Racing, suo irriducibile sfidante anche fuori dall'acqua, oltre ovviamente ai padroni di casa di Emirates Team New Zealand. 4 dei contendenti dichiararono per\u00f2 forfait alla vigilia della competizione, principalmente a causa della mancanza dei fondi necessari a supportare la sfida.\nFormato.\nPrima della competizione venne stabilito che New Zealand, in quanto organizzatore dell'evento, avrebbe avuto diretto accesso alla serie finale, ma avrebbe comunque partecipato alle regate di selezione, anche se i match da esso disputati non avrebbero assegnato punti. I 10 sindacati vennero dunque suddivisi in due gironi all'italiana di 5, denominati Pool A e B, al termine dei quali vennero formati altri due gironi all'italiana, uno di 6 team detto \"Gold Fleet\" cui avevano accesso i primi 3 dei due Pool, ed uno costituito dai rimanenti 4 sindacati, detto \"Silver Fleet\"; veniva assegnato un punto per ogni vittoria, e zero per ogni sconfitta.\nLe classifiche dei due gironi dovevano servire da base per la fase finale, ad eliminazione diretta, con la quale veniva selezionato lo sfidante di New Zealand nella serie finale del torneo.\nLe barche.\nA differenza della Louis Vuitton Cup, in cui ogni sindacato partecipante doveva provvedere alla costruzione della propria imbarcazione di gara, in questo caso vennero impiegate 4 barche prese a prestito da New Zealand (NZL-84 e NZL-92) e Oracle (USA-87 e USA-98), le quali avevano corso nella Louis Vuitton Cup 2007 e, nel caso di NZL-92, anche nella susseguente Coppa America. Le barche per l'occasione vennero estesamente modificate e semplificate, al fine di ottenere dei mezzi tecnici quanto pi\u00f9 livellati possibile, e cos\u00ec consentire a tutti gli equipaggi di competere ad armi pari.\nRisultati.\nPrima fase.\nLe regate dei Pool A e B si svolsero in contemporanea dal 30 gennaio al 3 febbraio.\nPool A.\nIn questo girone vennero impiegate le due imbarcazioni di Oracle, USA-87 e USA-98.\nPool B.\nPer le regate di questo gruppo furono utilizzate le barche di New Zealand, NZL-84 e NZL-92.\nSeconda fase.\nLe regate delle Gold e Silver Fleet hanno avuto luogo dal 5 al 9 febbraio.\nGold Fleet.\nIl vincitore di questo girone avanzava direttamente alla finale degli sfidanti, mentre New Zealand, indipendentemente dai propri risultati, sarebbe passato alla finalissima in quanto organizzatore. Gli altri team si sarebbero qualificati per le fasi eliminatorie, col loro piazzamento in classifica a determinare l'ordine degli incontri.\nspiegarono il loro comportamento sostenendo di non aver nulla da guadagnare in termini di classifica, mentre esisteva il rischio di danneggiare le barche - e comunque ricevere delle penalit\u00e0 - in caso di contatto.\nSilver Fleet.\nDei 4 sindacati partecipanti, i primi 2 avanzavano alle fasi eliminatorie, mentre gli ultimi 2 sarebbero stati eliminati dalla competizione.\nTerza fase.\nLe regate della fase eliminatoria si sono svolte in soli due giorni, 10-11 febbraio.\nParallelamente, venne disputato un incontro tra le due compagini relegate dalla Silver Fleet per determinare la classifica degli ultimi due posti.\nFinale degli sfidanti.\nOriginariamente prevista una serie al meglio delle 5 regate, a causa delle condizioni climatiche sfavorevoli essa venne ridotta al meglio delle 3 regate, per cui Alinghi pot\u00e9 prevalere con sole due vittorie, riportate l'11 e il 12 febbraio.\nSerie finale.\nAnche qui il meteo avverso ha determinato una riduzione della serie di regate da 7 a 5, con la vittoria finale dei padroni di casa neozelandesi, qualificati di diritto alla finale, per 3-1 su Alinghi. Le 4 regate svoltesi hanno avuto luogo anche qui in soli due giorni, il 13-14 febbraio."}
{"id": "2808696", "revid": "399", "url": "https://it.wikipedia.org/wiki?curid=2808696", "title": "San Valentino (festa)", "text": "La festa di san Valentino \u00e8 una ricorrenza dedicata agli innamorati, celebrata in gran parte del mondo (soprattutto in Europa, nelle Americhe e in Estremo Oriente) il 14 febbraio.\nLa festivit\u00e0 religiosa.\nL'originale festivit\u00e0 religiosa prende il nome dal santo e martire cristiano Valentino di Terni e venne istituita nel 496 da papa Gelasio I, andando a sostituirsi alla precedente festa pagana dei \"Lupercalia\", presumibilmente anche con lo scopo di cristianizzare la festivit\u00e0 romana. \nAlla sua diffusione, soprattutto in Francia e in Inghilterra, contribuirono i Benedettini, attraverso i loro numerosi monasteri, essendo stati affidatari della basilica di San Valentino a Terni dalla fine della seconda met\u00e0 del VII secolo.\nStoria della festa degli innamorati.\nNei giorni intorno alla met\u00e0 di febbraio, nell'Antica Roma era usanza celebrare i \"Lupercalia\", feste di radice arcaica legate al ciclo di morte e rinascita della natura, alla sovversione delle regole e alla distruzione dell'ordine per permettere al mondo e alla societ\u00e0 di purificarsi e rinascere. Queste feste erano accompagnate da vari rituali, mascherate, cortei, e giornate in cui i servi prendevano il posto dei padroni e viceversa, con l'intento di innescare un processo appunto di rinascita rimettendo in atto il caos primigenio. Parte di queste manifestazioni ritualistiche \u00e8 sopravvissuta fino a oggi, mediata dalla morale cristiana, nelle tradizioni del Carnevale. \nIn particolar modo, alcune pratiche arcaiche della fertilit\u00e0 prevedevano che le donne di Roma si sottoponessero, in mezzo alle strade, ai colpi vibrati da gruppi di giovani uomini nudi, armati di fascine di rami strette da spaghi. Attraverso le frustate di questi uomini, \"regrediti\" alla condizione ancestrale e divina della sessualit\u00e0 libera, impersonata dal dio agreste Fauno-Luperco, le donne ricevevano una benedizione che ne propiziava la fertilit\u00e0. \nQuesti riti, di natura ancestrale e legate alla sfera pi\u00f9 antica e primordiale della sessualit\u00e0 umana, furono definite deplorevoli gi\u00e0 nel tardo Impero Romano, e furono definitivamente bandite dai papi cristiani. In particolare, sembra che fu il papa Gelasio I a istituire, sul ceppo reciso dei Lupercali, una festivit\u00e0 dedicata all'amore, in questo caso romantico e privo di riferimenti espliciti alla sessualit\u00e0, ma, nel solco della tradizione biblica, comunque fertile e fruttuoso, finalizzato alla riproduzione, associandola idealmente alla protezione del santo Valentino. \nSebbene la figura di san Valentino sia nota anche per il messaggio d'amore portato da questo santo, l'associazione specifica con l'amore romantico e gli innamorati \u00e8 quasi certamente posteriore, e la questione della sua origine \u00e8 controversa. \n\u00c8 conosciuta, in ogni caso, la leggenda, secondo cui il santo avrebbe donato a una fanciulla povera una somma di denaro, necessaria come dote per il suo sposalizio, che, senza di questa, non si sarebbe potuto celebrare, esponendo la ragazza, priva di mezzi e di altro sostegno, al rischio della perdizione. Il generoso dono - frutto di amore e finalizzato all'amore - avrebbe dunque creato la tradizione di considerare il santo vescovo Valentino come il protettore degli innamorati. \nUna delle tesi pi\u00f9 note \u00e8 che l'interpretazione del giorno di san Valentino come festa degli innamorati si debba ricondurre al circolo di Geoffrey Chaucer, che nel \"Parlamento degli Uccelli\" associa la ricorrenza al fidanzamento di Riccardo II d'Inghilterra con Anna di Boemia; tuttavia, studiosi come Henry Kelly e altri hanno messo in dubbio questa interpretazione. In particolare, il fidanzamento di Riccardo II sarebbe da collocare al 3 maggio, giorno dedicato a un altro santo, omonimo del martire, san Valentino di Genova.\nPur rimanendo incerta l'evoluzione storica della ricorrenza, ci sono alcuni riferimenti storici, i quali fanno ritenere che la giornata di san Valentino fosse dedicata agli innamorati gi\u00e0 dai primi secoli del II millennio. Fra questi, c'\u00e8 la fondazione a Parigi, il 14 febbraio 1400, dell'\"Alto Tribunale dell'Amore\", un'istituzione ispirata ai princ\u00ecpi dell'amor cortese. Il tribunale aveva lo scopo di decidere su controversie legate ai contratti d'amore, ai tradimenti e alla violenza contro le donne. I giudici venivano selezionati in base alla loro familiarit\u00e0 con la poesia d'amore.\nLa pi\u00f9 antica \"valentina\" di cui sia rimasta traccia risale al XV secolo e fu scritta da Carlo d'Orl\u00e9ans, all'epoca detenuto nella Torre di Londra dopo la sconfitta alla battaglia di Agincourt (1415). Carlo si rivolge a sua moglie (la seconda, Bonne di Armagnac) con le parole: \"Je suis desja d'amour tann\u00e9, ma tres doulce Valentin\u00e9e\u2026\" (Sono gi\u00e0 malato d'amore, mia dolcissima Valentina).\nSuccessivamente, nell\"'Amleto\" di Shakespeare (1601), durante la scena della pazzia di Ofelia (scena V dell'atto IV), la fanciulla canta vaneggiando: \"Domani \u00e8 san Valentino e, appena sul far del giorno, io che son fanciulla busser\u00f2 alla tua finestra, voglio essere la tua Valentina\".\nInoltre, alla met\u00e0 di febbraio si riscontrano i primi segni di risveglio della natura; nel Medioevo, soprattutto in Francia e Inghilterra, si riteneva che in quella data cominciasse l'accoppiamento degli uccelli, quindi l'evento si prestava a essere considerato la festa degli innamorati.\nSan Valentino oggi.\nSoprattutto nei paesi di cultura anglosassone, e per imitazione anche altrove, il tratto pi\u00f9 caratteristico della festa di san Valentino \u00e8 lo scambio di \"valentine\", bigliettini d'amore spesso sagomati nella forma di cuori stilizzati o secondo altri temi tipici della rappresentazione popolare dell'amore romantico (la colomba, l'immagine di Cupido con arco e frecce, e cos\u00ec via). A partire dal XIX secolo, questa tradizione ha alimentato la produzione industriale e la commercializzazione su vasta scala di biglietti d'auguri dedicati a questa ricorrenza. La Greeting Card Association ha stimato che ogni anno vengono spediti il 14 febbraio circa un miliardo di biglietti d'auguri, numero che colloca questa ricorrenza al secondo posto, come numero di biglietti acquistati e spediti, rispetto al Natale.\nGi\u00e0 alla met\u00e0 del XIX secolo, negli Stati Uniti, alcuni imprenditori come Esther Howland (1828-1904) cominciarono a produrre biglietti di san Valentino su scala industriale; a sua volta, la Howland si ispir\u00f2 a una tradizione antecedente, originaria del Regno Unito. Fu proprio la produzione su vasta scala di biglietti d'auguri a dare impulso alla commercializzazione della ricorrenza e, al contempo, alla sua penetrazione nella cultura popolare. Il processo di commercializzazione della ricorrenza continu\u00f2 nella seconda met\u00e0 del XX secolo, soprattutto a partire dagli Stati Uniti. La tradizione dei biglietti amorosi cominci\u00f2 a diventare secondaria rispetto allo scambio di regali, come scatole di cioccolatini, mazzi di fiori o gioielli."}
{"id": "2808699", "revid": "169529", "url": "https://it.wikipedia.org/wiki?curid=2808699", "title": "De repetundis", "text": "La locuzione de repetundis \u00e8 un termine legale latino, che vuol dire \"(accusato) di concussione\". Questo tipo di reato era giudicato dalla \"Quaestio perpetua de repetundis\", una commissione statale preposta all'esame degli abusi dei magistrati romani.\nStoria.\nSpesso si macchiavano di questo reato i governatori delle province romane:"}
{"id": "2808701", "revid": "110157", "url": "https://it.wikipedia.org/wiki?curid=2808701", "title": "The Brand New Monty Python Bok", "text": "The Brand New Monty Python Bok \u00e8 il secondo libro pubblicato dal gruppo comico britannico Monty Python nel 1973. L'edizione fu curata da Eric Idle, e conteneva pi\u00f9 materiale comico del libro precedente, \"Monty Python's Big Red Book\".\nIl titolo della falsa copertina \u00e8 \"Tits 'n Bums\", che si proponeva di essere una rivista ecclesiastica con articoli come \"Sei ancora sagrestano?\". La foto di sfondo per la \"rivista\", invece, consisteva di parecchie donne nude intrecciate.\nIl libro contiene una fusione di materiali comici derivati dagli sketch del \"Monty Python's Flying Circus\".\nIl contenuto della prima edizione \u00e8 il seguente:"}
{"id": "2808704", "revid": "212348", "url": "https://it.wikipedia.org/wiki?curid=2808704", "title": "Ringo (biscotti)", "text": "I Ringo sono dei biscotti prodotti dalla Pavesi, nati alla fine degli anni sessanta. I Ringo sono composti da due biscotti (tradizionalmente uno alla vaniglia e uno al cacao), uniti fra loro da uno strato di crema al latte o al cioccolato, anche se negli anni seguenti ne sono state prodotte numerose varianti.\nStoria.\nL'idea dei Ringo venne a Mario Pavesi dopo un viaggio negli Stati Uniti. Mario Pavesi, infatti, intendeva lanciare un prodotto destinato a una fascia di pubblico pi\u00f9 adulto rispetto a quella a cui si rivolgeva l'altro prodotto di punta dell'azienda, i pavesini. Quindi il target di riferimento erano gli adolescenti, e, non a caso, il nome Ringo era preso in prestito da quello di Ringo Starr, componente del gruppo britannico \"The Beatles\", molto popolare fra i giovani. In seguito, le campagne pubblicitarie del prodotto punteranno soprattutto sul mondo dello sport e sul concetto di interrazzialit\u00e0, rappresentato in modo simbolico dal colore diverso dei due biscotti circolari.\nPromozione.\nLe prime campagne pubblicitarie dei Ringo risalgono ai primi anni sessanta e furono mandate in onda durante Carosello. Dagli anni ottanta la promozione fu concentrata sul concetto di sportivit\u00e0 del prodotto e nacque l'idea dei \"Ringo boys\", una squadra di volta in volta di sport diversi (football, baseball, calcio, pallacanestro ed hockey su ghiaccio), formata da giovanissimi atleti. Dal 2013 il testimonial \u00e8 Stephan El Shaarawy che ha preso il posto di Kak\u00e1.\nVarianti.\nAi \"tradizionali\" Ringo con crema alla vaniglia sono stati affiancati negli anni una serie di varianti:"}
{"id": "2808709", "revid": "438678", "url": "https://it.wikipedia.org/wiki?curid=2808709", "title": "Probri causa", "text": ""}
{"id": "2808718", "revid": "1714743", "url": "https://it.wikipedia.org/wiki?curid=2808718", "title": "Mir\u00f3 II di Cerdanya", "text": "Origine.\nMir\u00f3 era il figlio maschio terzogenito del Conte di Urgell, della Cerdanya, di Gerona, di Conflent, d'Osona, e di Barcellona, Goffredo il Villoso e di Guinidilda (\u2020 prima del 904), originaria delle Fiandre, sia secondo la \"Cr\u00f3nica de San Juan de la Pe\u00f1a\", che secondo l\"'Ex Gestis Comitum Barcinonensium\" (secondo la storica britannica Alison Weir, nel suo libro:Britain's Royal Families: The Complete Genealogy -latest edition, 2002-, era figlia di Baldovino I delle Fiandre e di Giuditta, la figlia del re dei Franchi occidentali, Carlo il Calvo). Mentre alcuni storici catalani sostengono che fosse d'origine catalana, forse figlia di Mir\u00f2 I (quindi nipote di Goffredo il Villoso) conte di Rossiglione, oppure di Borrell, Conte di Cerdagna, Urgell e Osona oppure ancora di Sunifredo. Quindi era fratello dei conti di Barcellona, Goffredo II Borrell I, Sunyer e del Conte di Urgell, Sunifredo II.\n&lt;br&gt;Le origini di Goffredo il Villoso sono incerte; secondo lo storico Ramon de Abadal y de Vinyals era il figlio primogenito di Sunifredo I, Conte d'Urgell, Cerdanya, Osona, Besal\u00fa, Narbona, B\u00e9ziers e N\u00eemes, duca di Settimania e marchese della marca di Spagna e di Ermessinda; il documento n\u00b0 I del \"Cartulaire Roussillonais\" inerente ad una donazione all'abbazia di Lagrasse, datato 865, conferma che Sunifredo ed Ermessinda erano sposati (\" quod Sunicfredo comiti fecit cum uxore Ermesinda\"), mentre il documento n\u00b0 31 del \"Recueil des chartes de l'Abbaye de La Grasse. T. I, 779-1119\" inerente ancora una donazione all'abbazia di Lagrasse, datato 878, conferma che Goffredo e i fratelli Sisenanda, Sunifredo, Rodolfo e Mir\u00f3 (\"Sesenanda, Sunicfredus, Wifredus comes, Radulfus comes, Miro comes\"), erano figli di Sunifredo ed Ermessinda (\"Sunicfredi genitoris nostri vel domn\u00e6 Ermesinde genititricis nostr\u00e6\").\nBiografia.\nRiguardo alla sua origine, gli \"Ex Gestis Comitum Barcinonensium\" menziona Mir\u00f3 assieme ai fratelli, Rodolfo, Goffredo II Borrell I e Sunyer, confermando che erano i figli di Goffredo e Guinidilde.Sempre secondo gli \"Ex Gestis Comitum Barcinonensium\" succedette a suo padre.\nNell'897, infatti, alla morte di suo padre, eredit\u00f2 unitamente ai fratelli Goffredo Borrell (che guidava i fratelli), Sunyer e Sunifredo, le contee di Barcellona, Gerona, Osona, Cerdanya e Urgell.In un secondo tempo si divisero le contee:\nNell'899, secondo la \"Colecci\u00f3n diplom\u00e1tica del Condado de Besal\u00fa, tomus XV\", Mirone presenzi\u00f2 in un giudizio in qualit\u00e0 di conte.\nVerso l'inizio del X secolo Mir\u00f2 spos\u00f2 Ava (?-prima del 26 febbraio 961, data in cui secondo lo storico catalano, Pr\u00f2sper de Bofarull i Mascar\u00f3, Ava risultava defunta), che, secondo alcune fonti era discendente dei conti di Ribagorza. Ava viene nominata, assieme ai figli legittimi, nel testamento di Mir\u00f2. Ava compare, assieme al figlio, Oliva, in un documento di compravendita del giugno del 936, poi, nel 938 fece una donazione assieme ai quattro figli maschi, e in quest'ultima data fu registrata una donazione degli esecutori testamentari di Ava; Ava viene nominata, assieme ai figli legittimi, nel testamento di Mir\u00f2. \n&lt;br&gt;Secondo la \"Marca Hispanica sive Limes Hispanicus\", Ava compare ancora in due documento di donazione: uno del 942 ed un secondo del 961, poco prima di morire.\nDurante il matrimonio Mir\u00f2 continu\u00f2 ad avere rapporti con l'amante: Virgilia, che, sempre secondo lo storico catalano Bofarull i Mascar\u00f3, era la figlia di Del\u00e0 conte di Empuries e di Cixilona di Barcellona. A sostegno della propria tesi il Bofarull cita un documento in cui la figlia del citato Del\u00e0, Ramlo (\u2020 960), badessa del Monastero di Santa Maria di Ripoll, nel 956, fa una donazione in cui cita la sorella Virgilia ( \"su hermana Virgilia\").\nNel 913 circa, alla morte dello zio, Rodolfo I (? -ca. 913), conte de Besal\u00fa, senza eredi, entr\u00f2 in possesso della contea di Besal\u00f9.Nel 914, secondo la \"Colecci\u00f3n diplom\u00e1tica del Condado de Besal\u00fa, tomus XV\", Mir\u00f3 ed il fratello, Sunyer presenziarono alla dichiarazione di fedelt\u00e0 degli abitanti della vallata alla badessa del monastero di Sant Joan de les Abadesses, vicino a Ripoll.\nSecondo il \"Gesta Comitum Barchinonensium\" Mir\u00f2 mor\u00ec nel 929 e gli succedette il figlio primogenito, Sunifredo. Mir\u00f2 fu sepolto nel monastero di Ripoll. Secondo il \"Chronicon alterum Rivipullense\", invece mor\u00ec nel 928, data confermata dal Bofarull, che riferisce che il testamento di Mir\u00f2 fu del 926.\nDiscendenza.\nMir\u00f2 da Ava ebbe quattro (o forse cinque) figli:\nMir\u00f2 ebbe cinque figli anche da Virgilia:"}
{"id": "2808727", "revid": "599013", "url": "https://it.wikipedia.org/wiki?curid=2808727", "title": "Bernard Hopkins (cestista)", "text": ""}
{"id": "2808732", "revid": "879070", "url": "https://it.wikipedia.org/wiki?curid=2808732", "title": "Neophascogale", "text": ""}
{"id": "2808736", "revid": "729019", "url": "https://it.wikipedia.org/wiki?curid=2808736", "title": "H\u00f6kar\u00e4ngen (metropolitana di Stoccolma)", "text": "H\u00f6kar\u00e4ngen \u00e8 una stazione della metropolitana di Stoccolma.\n\u00c8 geograficamente posizionata presso l'omonimo quartiere, a sua volta compreso all'interno della circoscrizione di Farsta. Si trova sul tracciato della linea verde della rete metroviaria locale, tra le fermate Gubb\u00e4ngen e Farsta.\nApr\u00ec ufficialmente il 1\u00ba ottobre 1950, giorno in cui divenne operativo l'intero tratto compreso tra Slussen e la stessa H\u00f6kar\u00e4ngen. La stazione \u00e8 stata un capolinea della linea verde T18 fino al 19 novembre 1958, quando fu inaugurata la successiva stazione di Farsta.\nLa piattaforma, situata in superficie, \u00e8 accessibile da due distinte entrate: una \u00e8 ubicata presso il viale \"\u00d6rbyleden\", mentre l'altra \u00e8 ubicata tra le strade \"Lingv\u00e4gen\" e \"Sirapsv\u00e4gen\". Progettata dall'architetto Peter Celsing, la stazione di H\u00f6kar\u00e4ngen ospita al suo interno contributi artistici dell'artista Hanns Karlewski datati 1995.\nL'utilizzo medio quotidiano durante un normale giorno feriale \u00e8 pari a 4.900 persone circa."}
{"id": "2808739", "revid": "767487", "url": "https://it.wikipedia.org/wiki?curid=2808739", "title": "Robert Gibson", "text": ""}
{"id": "2808742", "revid": "2048388", "url": "https://it.wikipedia.org/wiki?curid=2808742", "title": "An Qi", "text": "Carriera.\nClub.\nIn Cina giocava titolare fin dai 21 anni.\nL'anno successivo il nuovo allenatore del Dalian Shide lo consider\u00f2 un rincalzo, cos\u00ec venne mandato in prestito al Dalian Changbo, squadra di categoria inferiore, che gli permise di giocare con una discreta continuit\u00e0.\nPassa poi allo Xiamen Lanshi, dove viene considerato un titolare, giocando tutto il campionato.\nData la retrocessione di quest'ultima, Qi rescinde il suo contratto e viene ingaggiato dal Changchun Yatai. Qui subisce una rottura dei legamenti del ginocchio che lo costringe a stare fermo per tutta la stagione. Fa il suo debutto con la nuova maglia il 12 settembre 2009, nella partita contro lo Shenzhen Asia Travel FC\nNazionale.\nQi ha giocato i Mondiali di calcio Under 20 del 2001.\n\u00c8 stato anche inserito nella rosa dei 23 giocatori che avrebbero disputato il Mondiale per la prima volta nella loro storia, un anno pi\u00f9 tardi.\nVita privata.\nIl 14 agosto 2005 Qi \u00e8 stato arrestato con accusa di stupro. Tuttavia, dopo diversi interrogatori la polizia ha deciso di rilasciarlo, per mancanza di prove."}
{"id": "2808743", "revid": "297059", "url": "https://it.wikipedia.org/wiki?curid=2808743", "title": "Robert L. Gibson", "text": ""}
{"id": "2808745", "revid": "110157", "url": "https://it.wikipedia.org/wiki?curid=2808745", "title": "Pieces of Me", "text": "Pieces of Me \u00e8 un brano musicale pop/rock della cantante statunitense Ashlee Simpson, pubblicato come primo singolo estratto dal suo album di debutto, \"Autobiography\". La canzone, che \u00e8 stato co-scritto dalla Simpson, Kara DioGuardi e John Shanks (e prodotto da Shanks), \u00e8 una miscela di pop e rock con testi di trovare conforto e felicit\u00e0 in un rapporto con un nuovo fidanzato. \"Pieces of Me\" ha raggiunto la posizione numero 5 nella Billboard Hot 100, e ha contribuito al notevole successo di \"Autobiography\", che \u00e8 stato classificato triplo disco di platino negli USA. Al di fuori degli Stati Uniti, la canzone ha avuto un certo successo nelle classifiche, raggiungendo la top ten in un certo numero di paesi. A partire dal 2009, esso rimane la canzone di maggior successo della Simpson, solo per aver raggiunto la top ten della \"Billboard\" Hot 100 e nella UK Singles Chart.\nLa canzone appare nel gioco Karaoke Revolution Party.\nComposizione.\nLa registrazione di \"Pieces of Me\" caratteristica nel quarto episodio della prima stagione del reality show di Ashlee Simpson, The Ashlee Simpson Show, \u00e8 stata ispirata dal rapporto di Simpson con il musicista Ryan Cabrera, un amico con il quale si leg\u00f2 sentimentalmente. Come ha detto, \"\u00c8 stato davvero bello stare con qualcuno che mi piacesse veramente e che \u00e8 bello, \u00e8 una brava persona. Cos\u00ec ho scritto qualcosa di lui, e quando ho finito, ero cos\u00ec eccitata e anche lui.\" In un'altra intervista, ha detto \"\u00c8 una buona canzone, \u00e8 facile da ascoltare e ogni volta che l'ascolto penso a lui\".\nJeff Rothschild ha suonato la batteria in pista, Shanks suonato chitarra e basso, e la Simpson e DioGuardi i cori.\nSuccesso commerciale.\n\"Pieces of Me\" ha iniziato a ricevere richieste per le radio come la radio Play Radio che \u00e8 stata diffusa negli Stati Uniti nel maggio 2004, ben prima della pubblicazione dell'album il 20 luglio. Secondo un articolo del Los Angeles Times 97 stazioni radio aggiunsero il brano alla loro playlist nella settimana del 17 maggio, affermando che quella \u00e8 stata la settimana pi\u00f9 forte di un singolo in radio di tutto l'anno. La canzone ha debuttato nella Billboard Hot 100 al numero 61 nel giugno 2004 ed ha raggiunto la top ten in agosto, con un aumento dal numero 13 al numero nove. E poi \u00e8 salito al numero poi per due settimane si piazza al quinto posto della Hot 100 nel settembre 2004. Dopo aver trascorso una settimana alla numero cinque, \u00e8 sceso al numero sei e poi al numero sette. \"Pieces of Me\" \u00e8 rimasto nella top 50 della Hot 100 Chart fino al novembre 2004. Ha inoltre raggiunto il numero uno della Billboard Top 40 Tracks. \u00c8 stato certificato oro nel mese di ottobre 2004 e platino nel gennaio 2005. \"Pieces of Me\" \u00e8 stato al numero 39 di Billboard nel 2004 alla fine dell'anno alla Hot 100 Singles &amp; Tracks chart e al numero 36 alla fine dell'anno alla Hot 100 Singles Sales.\nNegli Stati Uniti il CD singolo \u00e8 stato pubblicato dalla Geffen Records il 29 giugno 2004, e ha debuttato al numero tre con quasi 8.000 copie vendute. L'album del singolo include la canzone in versione strumentale.\nIl singolo \u00e8 stato pubblicato nel Regno Unito il 27 settembre 2004, su due CD: il primo comprende un David Garcia &amp; High Spies Remix, e il secondo include un altro remix, un medley di frammenti di canzoni da \"Autobiography\" ( \"Shadow\", \"Autobiograpghy\", \"La La\" e \"Better Off\"), e il video musicale di \"Pieces Of Me\". \"Pieces of Me\" ha debuttato al numero quattro nella UK Singles Chart. La Simpson ha descritto la sua emozione quando ha sentito la canzone alla radio:\n\"Ero a Los Angeles e mia sorella mi ha sentito alla radio ed \u00e8 stato bellissimo, mi ha chiamato cos\u00ec ho acceso la radio in casa mia con i miei due migliori amici e cominciava a saltare intorno felicissima.\"\nIn Australia, \"Pieces of Me\" ha fatto il suo debutto sul ARIA Singles Chart al numero 14, e ha raggiunto per due settimane il numero 7 nel mese di settembre."}
{"id": "2808748", "revid": "481666", "url": "https://it.wikipedia.org/wiki?curid=2808748", "title": "Paul Powell", "text": "Attivo nel cinema muto, \u00e8 conosciuto soprattutto per aver diretto film interpretati da Mary Pickford."}
{"id": "2808750", "revid": "114024895", "url": "https://it.wikipedia.org/wiki?curid=2808750", "title": "Jim Webb", "text": "Biografia.\nFiglio di Henry James Webb, ufficiale della United States Air Force e Vera Lorraine Hodges, vanta origini scozzesi. Frequent\u00f2 diverse scuole a causa del lavoro del padre che lo portava a continui spostamenti, non solo negli Stati Uniti ma anche in Inghilterra. Diplomatosi a Bellevue nello stato del Nebraska, ha poi continuato gli studi presso la University of Southern California.\nRepubblicano, fu Assistente Capo del Segretario alla Difesa e poi il 18 Segretario della Marina degli Stati Uniti d'America (United States Department of Defense) sotto il Presidente Ronald Reagan. Nel 2006 Webb si candid\u00f2 al Senato come democratico contro il repubblicano in carica George Allen. Webb riusc\u00ec a sconfiggere Allen e venne eletto senatore, carica che mantenne fino al 2013, quando decise di non chiedere un altro mandato e venne succeduto da Tim Kaine.\nWebb si \u00e8 sposato 3 volte: la prima con Barbara Samorajczyk, da cui divorzi\u00f2 nel 1979 quando la figlia Amy aveva 8 anni; la seconda con Jo Ann Krukar, sposata nel 1981 e da cui ebbe i figli Sarah, Jimmy e Julia; la terza con Hong Le Webb, sposata nel 2006.\nNel 2008 il suo nome \u00e8 tra i papabili pi\u00f9 accreditati come Vicepresidente degli Stati Uniti d'America in ticket con Barack Obama che alla fine sceglier\u00e0 di nominare Joe Biden.\nIl 15 giugno 2015 si candida alle Primarie democratiche come Presidente degli Stati Uniti viaggiando intorno al 1-2% dai sondaggi. Il 20 ottobre 2015 annuncia il suo ritiro dalla corsa annunciando di appoggiare un possibile candidato indipendente. \u00c8 il primo a ritirarsi dalla corsa democratica alla Casa Bianca il 20 ottobre."}
{"id": "2808754", "revid": "62004", "url": "https://it.wikipedia.org/wiki?curid=2808754", "title": "Johan Van Der Velde", "text": ""}
{"id": "2808759", "revid": "94315212", "url": "https://it.wikipedia.org/wiki?curid=2808759", "title": "Romfaia", "text": "La romfaia \u00e8 un'arma inastata da taglio utilizzata inizialmente dai Bastarni, popolo di stirpe germano-sarmatica stanziatosi dalla fine del III secolo a.C. lungo il Danubio inferiore. \u00c8 costituita da una lama ricurva affilata sul lato interno e si poteva utilizzare sia con una impugnatura a una mano che con una a due mani. Il danno che procurava era inflitto con un movimento a strappo e poteva mutilare un arto e decapitare l'avversario anche con un solo colpo.\nProprio a causa della potenza devastante di quest'arma, i Romani si videro costretti a modificare leggermente le loro armature quando si scontrarono con i Bastarni durante la conquista della Dacia. Altri popoli che usarono la romfaia, anche se in misura minore, furono i Daci, i Geti e i Traci, popoli stanziati nei Balcani settentrionali e confinanti con i Bastarni.\nRispetto alla falce da guerra in uso presso i Traci ed i Daci, la romfaia ha una curvatura meno pronunciata della lama.\nRiferimenti biblici.\nViene citata nella Bibbia come l'arma brandita dal quarto cavaliere, \"Morte\", nell'Apocalisse di Giovanni, ed \u00e8 la spada utilizzata da Re Davide per recidere la testa di Golia."}
{"id": "2808760", "revid": "297059", "url": "https://it.wikipedia.org/wiki?curid=2808760", "title": "Steven L. Smith", "text": ""}
{"id": "2808763", "revid": "113908660", "url": "https://it.wikipedia.org/wiki?curid=2808763", "title": "Dolomiti Settentrionali di Zoldo", "text": "Le Dolomiti Settentrionali di Zoldo sono un gruppo montuoso dolomitico appartenente alle Dolomiti di Zoldo. Si trova in Veneto (Provincia di Belluno) e principalmente a nord della Val di Zoldo.\nClassificazione.\nLa SOIUSA vede le Dolomiti Settentrionali di Zoldo come un supergruppo alpino e vi attribuisce la seguente classificazione:\nDelimitazioni.\nA nord sono delimitate dalla Val Fiorentina, la Forcella Forada ed il torrente Boite; ad est dal fiume Piave; a sud dalla Val di Zoldo e dal Passo Duran e ad ovest dal torrente Cordevole.\nSuddivisione.\nSecondo la SOIUSA le Dolomiti Settentrionali di Zoldo sono suddivise in quattro gruppi e tredici sottogruppi:\nSi osserva che il \"Gruppo del Pelmo\" ed il Gruppo del Bosconero insieme formano un settore di supergruppo detto \"Dolomiti Cadorine Meridionali\" (oppure \"Dolomiti Nord-orientali di Zoldo\") e vengono considerati parte delle Dolomiti Cadorine intese in senso ampio. Si nota inoltre che il \"Gruppo del Civetta\" ed il \"Gruppo della Moiazza\" costituiscono un secondo settore di supergruppo detto \"Dolomiti Agordine\" (oppure \"Dolomiti Nord-occidentali di Zoldo\").\nMontagne.\nLe montagne principali sono:"}
{"id": "2808765", "revid": "1781168", "url": "https://it.wikipedia.org/wiki?curid=2808765", "title": "Francesco Bassani", "text": "Prima a Milano, collaboratore di Antonio Stoppani al Museo di storia naturale, poi a Napoli, docente di geologia, si \u00e8 interessato, in modo particolare, allo studio delle principali ittiofaune cretaciche dell'Europa e dell'Asia Minore.\nBiografia.\nFormazione e carriera.\nDopo i primi studi compiuti a Vicenza, nel 1875 si \u00e8 laureato all'Universit\u00e0 degli Studi di Padova, dove \u00e8 stato allievo e assistente di Giovanni Omboni nel corso di mineralogia e geologia. Nel triennio 1877-1879 si \u00e8 perfezionato all'estero, e in particolare a Parigi con Albert Gaudry, a Vienna con Melchior Neumayr e Eduard Suess e, infine, a Monaco di Baviera con Karl Alfred von Zittel.\nNel 1880, una volta rientrato in Italia, ha vinto il concorso per l'insegnamento secondario, ottenendo la cattedra di professore di storia naturale nell'istituto tecnico di Padova e l'abilitazione alla libera docenza di geologia presso l'ateneo della stessa citt\u00e0. Nel 1883 si \u00e8 trasferito al liceo Beccaria di Milano e ha collaborato con l'abate Stoppani nel museo civico ambrosiano. Nel 1887 ha vinto il concorso per la cattedra di Geologia dell'Universit\u00e0 degli Studi di Napoli Federico II, dove sarebbe rimasto per tutta la vita, insegnando anche paleontologia e dedicandosi all'incremento del Museo annesso alla cattedra.\nInsignito dell'onorificenza di commendatore dell'Ordine della Corona d'Italia (1914), Bassani \u00e8 stato socio di numerose accademie ed istituzioni scientifiche, sia italiane che straniere, fra le quali l'Accademia dei Lincei, l'Accademia Nazionale delle Scienze, l'Accademia delle Scienze di Torino, l'Accademia Pontaniana, l'Accademia di Scienze, Lettere e Arti di Padova, l'Accademia Gioenia di Catania, l'Accademia degli Zelanti di Acireale, nonch\u00e9 dell'Istituto geologico di Vienna. \u00c8 stato presidente dell'Accademia delle Scienze di Napoli, della Societ\u00e0 dei Naturalisti in Napoli e, nel 1898, della Societ\u00e0 Geologica Italiana, alla cui fondazione ha contribuito nel 1881, a Bologna, durante lo svolgimento del secondo Congresso internazionale di geologia. In suo onore \u00e8 stato dato il nome di \"bassanite\" a un minerale rinvenuto, nel 1906, all'interno di una tefrite leucitica del Vesuvio.\nUno dei suoi allievi e colleghi, Giovanni Battista Alfano, che ne scrisse una \"Commemorazione\", lo ha ricordato nei termini seguenti:\n\u00ab\"Il Prof. Francesco Bassani era uno di quegli uomini che destano venerazione e stima al solo accostarli. Egli esercitava negli alunni un fascino speciale, per cui gli si rimaneva legati da vincolo indissolubile di profondo rispetto e di alta considerazione. Il suo aspetto era di quelli che sembrano fatti appositamente per accompagnare gli uomini di scienza. Il prof. Bassani era un bel uomo; la fronte alta; lo sguardo espressivo, indagatore, a volte fiero, spesso scintillante, soggiogava. Una bella barba gli adornava il volto, e rendeva la sua figura ancor pi\u00f9 seria e veneranda; la persona alta, che egli manteneva eretta durante la lezione, e portava un po' curva quando camminava da solo, il vestire semplice, ma eletto; la pronunzia chiara, scandente, qualche motto arguto, tutto concorreva a rendere di lui una figura cara, paterna, indimenticabile. Francesco Bassani fu un dotto geologo, e paleontologo, e fu un profondo ittiologo\"\u00bb\nAttivit\u00e0 scientifica.\nDalla sua vasta produzione a stampa, si desume come Bassani si sia occupato pi\u00f9 volte, sistematicamente, di geologia e, soprattutto, di paleontologia. Egli ha pubblicato, infatti, numerose memorie di stratigrafia e di eruzioni e fenomeni vulcanici, in particolare sulle aree di Pozzuoli e di Pompei, cos\u00ec come sui calcari cretacici di Pignataro Maggiore, di Pietraroja e della penisola sorrentina. Ha illustrato i molluschi della dolomia di Mercato San Severino e ha descritto una zanna di \"Elephas meridionalis\". Nel 1910, peraltro, ha condotto una serie di importanti scavi nell'Isola di Capri, con lo scopo di verificare la corrispondenza, in termini di et\u00e0 geologica, tra i resti di mammiferi e i manufatti di selce e quarzite col\u00e0 rinvenuti.\nTuttavia, la sua principale attivit\u00e0 di ricerca scientifica \u00e8 stata rivolta allo studio dei pesci fossili. In tal senso ha studiato la fauna ittiologica sparsamente ritrovata in Italia, a partire dal triassico e contribuendo a specifici approfondimenti del giurassico superiore, veronese e trentino. Con i suoi scritti, originati dall'esame critico di numeroso materiale, proveniente tanto dalla Sicilia, quanto dall'Istria e dalla Dalmazia, ha consentito ulteriori sviluppi negli storia degli studi relativi alla fauna cretacica. Riguardo, poi, all'eocene, ha scritto svariate note sui pesci del Veneto, con particolare riferimento ai fisostomi. Si \u00e8 interessato anche dei pesci fossili di Chiavon, di quelli del periodo pliocene della Basilicata e della Toscana, nonch\u00e9 degli ittioliti del miocene sardo. \nBassani ha recitato e scritto, infine, numerose commemorazioni e note biografiche di diversi scienziati, geologi e naturalisti, fra le quali si ricordano quelle dedicate a Giuseppe Meneghini, Achille de Zigno, Gaetano Giorgio Gemmellaro, Jean Albert Gaudry e, non ultimo, Giuseppe Mercalli, al quale Bassani aveva sovente messo a disposizione il proprio Gabinetto di geologia, anche per tenervi alcune conferenze di vulcanologia.\nPubblicazioni.\nOpere diverse.\nA questi lavori, e oltre alle numerose Commemorazioni svolte, bisogna aggiungere la stesura dei verbali e dei rapporti che Bassani fece, in qualit\u00e0 di segretario, delle adunanze della Societ\u00e0 Geologica Italiana per il 1884 e dei lavori dell'Accademia delle Scienze fisiche e matematiche di Napoli per gli anni 1885-1897 e 1902-1904."}
{"id": "2808768", "revid": "297059", "url": "https://it.wikipedia.org/wiki?curid=2808768", "title": "David A. Wolf", "text": ""}
{"id": "2808769", "revid": "1924342", "url": "https://it.wikipedia.org/wiki?curid=2808769", "title": "Irresistible (album Jessica Simpson)", "text": "Irresistible \u00e8 il secondo album della cantante pop americana Jessica Simpson.\nTracce.\n\"Irresistible\" (Hex Hector Club Mix) - 8:53"}
{"id": "2808775", "revid": "1801546", "url": "https://it.wikipedia.org/wiki?curid=2808775", "title": "Nisa (paroliere)", "text": "Biografia.\nDopo essersi trasferito a Milano nella seconda met\u00e0 degli anni trenta, inizi\u00f2 la carriera come disegnatore, illustrando spartiti e libri per l'infanzia, dopodich\u00e9, assunto lo pseudonimo di \"Nisa\", inizi\u00f2 la carriera di paroliere con la quale avrebbe avuto successo per tre decenni, scrivendo, tra i primi brani, soprattutto in collaborazione con Gino Redi: \"La bambola rosa\" (1937), \"Tango del mare\" (1939), \"Oi Mar\u00ec\" (1941), \"La strada del bosco\" (1943) e \"Notte e d\u00ec\" (1943).\nNel dopoguerra Nisa assecond\u00f2 la sua inclinazione per un filone pi\u00f9 divertito e il primo brano di successo a provarlo fu \"Eulalia Torricelli\" (1946). La canzone narrava in tono scherzoso l'amore sfortunato di una ricca ragazza di Forl\u00ec per un tale Giosu\u00e8. Nisa trov\u00f2 anche il modo di citare s\u00e9 stesso e gli altri autori al termine della canzone, nominandoli come eredi della bella Eulalia: \"Un castello lo d\u00e0 a Nisa, un castello lo d\u00e0 a Redi, un castello, ma il pi\u00f9 bello, al maestro Olivieri lo d\u00e0\".\nNisa fu anche autore di classici degli anni cinquanta come \"Acque amare\" (1953), \"Accarezzame\" (1954), Tre rundinelle (1954), seconda classificata al Festival di Napoli 1954, e \"Guaglione\", canzone vincitrice del Festival di Napoli del 1956.\nNel 1955 il direttore delle Edizioni musicali Radio Record Ricordi, Mariano Rapetti (il padre di Mogol), propose a Nisa e Renato Carosone una collaborazione in vista di un concorso radiofonico. Nisa si present\u00f2 a Carosone con tre testi da musicare, uno dei quali si intitolava \"Tu vu\u00f2 fa' l'americano\". Il pezzo ispir\u00f2 subito Carosone, che si mise a comporre un boogie-woogie al pianoforte. In appena un quarto d'ora nacque la canzone pi\u00f9 famosa di Carosone, che divenne poi un successo planetario.\nFu l'inizio di una felice e prolifica collaborazione. La loro intesa era perfetta: bastava un piccolo spunto di Carosone, e sulle sue battute Nisa ricamava una storiella divertente e arguta. Citiamo solo alcuni dei loro brani pi\u00f9 famosi: \"O suspiro\", \"Torero\", \"Caravan petrol\", \"Pigliate 'na pastiglia\", \"O sarracino\".\nNel decennio successivo, Nisa ebbe dei grandi trionfi con le partecipazioni a Sanremo di \"\u00c8 vero\" (1960), \"Non ho l'et\u00e0 (Per amarti)\" (1964) (vincitrice del festival e dell'Eurovision Song Contest di Copenaghen) e \"La musica \u00e8 finita\" (1967). Nel 1960 partecipa allo Zecchino d'Oro con il brano \"Pupazzetti\" (su musica di Arturo Casadei).\nNisa mor\u00ec prematuramente il 22 maggio 1969, nel pieno della sua carriera.\nIl figlio Alberto Salerno \u00e8 a sua volta un noto paroliere e produttore musicale."}
{"id": "2808776", "revid": "297059", "url": "https://it.wikipedia.org/wiki?curid=2808776", "title": "Guion S. Bluford", "text": ""}
{"id": "2808777", "revid": "110157", "url": "https://it.wikipedia.org/wiki?curid=2808777", "title": "This Is the Remix (Jessica Simpson)", "text": "This Is the Remix \u00e8 un album di remix della cantante Jessica Simpson."}
{"id": "2808780", "revid": "297059", "url": "https://it.wikipedia.org/wiki?curid=2808780", "title": "Guion S. Bluford Jr.", "text": ""}
{"id": "2808781", "revid": "287204", "url": "https://it.wikipedia.org/wiki?curid=2808781", "title": "Nenad Canak", "text": ""}
{"id": "2808783", "revid": "115171118", "url": "https://it.wikipedia.org/wiki?curid=2808783", "title": "Hasan Predojevi\u0107", "text": "Durante il regno del sultano Murad III (1574-1595), Hasan Predojevi\u0107 divenne \"Bey\" del \"Sandjak\" di Seghedino. Mantenne la carica fino al giugno del 1591, quando divenne il quinto \"Beylerbey\" (governatore generale) della Bosnia.\nLa scalata al potere di Hasan coincise con il riaccendersi delle tensioni tra la Sublime Porta e gli Asburgo. Queste tensioni, destinate ad evolversi nella Lunga Guerra scatenata dall'imperatore Rodolfo II d'Asburgo, maturarono in una guerra aperta proprio nei Balcani.\nNel 1592 Hasan Predojevi\u0107 conquist\u00f2 la citt\u00e0 di Biha\u0107, facendone la roccaforte pi\u00f9 occidentale dell'Impero ottomano. Nel 1593 il \"Beylerbey\" guid\u00f2 una massiccia scorreria in territorio asburgico. L'esercito di Hasan attacc\u00f2 il castello di Sisak, protetto da una guarnigione austriaca al comando del conte Ruprecht von Eggenberg. Lo scontro, noto ai posteri come Battaglia di Sisak termin\u00f2 con una netta vittoria cristiana.\nHasan Predojevi\u0107 mor\u00ec mentre tentava di fuggire dal campo di battaglia: intento a guadare la Kupa, mor\u00ec annegato. Le truppe cristiane strapparono le sue vesti dal cadavere e le portarono come trofeo di guerra a Lubiana, dove i panni vennero trasformati in una veste cerimoniale per il vescovo.\nFonti turche hanno recentemente sviscerato i retroscena della spedizione di Predojevi\u0107 a Sisak. Lungi dal connaturarsi come un episodio isolato, l'attacco del \"beylerbey\" Hasan sarebbe stato uno dei tanti saccheggi organizzati dai bellicosi \"sipahi\" bosniaci. Queste operazioni erano condotte con una certa autonomia dai cavalieri originari delle province pi\u00f9 periferiche dell'impero, in disaccordo con le direttive del governo centrale di Costantinopoli."}
{"id": "2808785", "revid": "767487", "url": "https://it.wikipedia.org/wiki?curid=2808785", "title": "In This Skin", "text": "In This Skin \u00e8 il terzo album della cantante pop americana Jessica Simpson."}
{"id": "2808786", "revid": "360299", "url": "https://it.wikipedia.org/wiki?curid=2808786", "title": "Ganymede", "text": ""}
{"id": "2808787", "revid": "599013", "url": "https://it.wikipedia.org/wiki?curid=2808787", "title": "Tim Thomas", "text": ""}
{"id": "2808798", "revid": "83531", "url": "https://it.wikipedia.org/wiki?curid=2808798", "title": "Giro di Svizzera 1954", "text": "Il Giro di Svizzera 1954, diciottesima edizione della corsa, si svolse dal 7 al 14 agosto 1954, per un percorso totale di 1\u00a0477\u00a0km con partenza e arrivo dalla citt\u00e0 di Zurigo. Il corridore italiano Pasquale Fornara si aggiudic\u00f2 la corsa concludendo in 41h28'37\".\nAl via si presentarono 70 atleti. I ciclisti arrivati al traguardo finale furono 50, mentre 20 si ritirarono, con una percentuale di arrivi pari al 71%."}
{"id": "2808803", "revid": "697352", "url": "https://it.wikipedia.org/wiki?curid=2808803", "title": "A Public Affair", "text": "A Public Affair \u00e8 il quarto album della cantante pop americana Jessica Simpson.\nVideo.\nNel video appaiono attrici molto conosciute, come Christina Applegate, Maria Menounos ed Eva Longoria, oltre alla cantante dance pop Christina Milian."}
{"id": "2808808", "revid": "767487", "url": "https://it.wikipedia.org/wiki?curid=2808808", "title": "Christopher Dickson", "text": "Biografia.\n\u00c8 nato in Inghilterra da padre ghanese e madre giamaicana.\nCarriera.\nDal 2008 milita nella Nazionale di calcio del Ghana. Ha finora collezionato 2 presenze."}
{"id": "2808810", "revid": "1784492", "url": "https://it.wikipedia.org/wiki?curid=2808810", "title": "Nogometni Klub Travnik", "text": "Il Nogometni Klub Travnik, meglio noto come Travnik, \u00e8 una societ\u00e0 calcistica bosniaca, con sede nella citt\u00e0 di Travnik. Il miglior risultato nel campionato bosniaco \u00e8 il quinto posto ottenuto nella stagione 2004-2005. Ha vinto due campionati di \"Prva Liga FBiH\", seconda divisione, nel 2003 e nel 2007."}
{"id": "2808811", "revid": "1941276", "url": "https://it.wikipedia.org/wiki?curid=2808811", "title": "Do You Know", "text": "Do You Know \u00e8 il quinto album della cantante pop americana Jessica Simpson."}
{"id": "2808814", "revid": "1522738", "url": "https://it.wikipedia.org/wiki?curid=2808814", "title": "Movie Surfers", "text": "Movie Surfers \u00e8 un mini-show in onda dal giugno 1997, prodotto da Disney Channel e trasmesso dalla stessa emittente e, dal 2009, anche da Disney XD.\nI protagonisti del programma, trasmesso sotto forma di pubblicit\u00e0, sono quattro ragazzi che vanno dietro le quinte dei film di Walt Disney prossimi dell'uscita nei cinema."}
{"id": "2808821", "revid": "1543377", "url": "https://it.wikipedia.org/wiki?curid=2808821", "title": "Convocazioni all'European League femminile 2009", "text": "Elenco delle giocatrici convocate per l'European League 2009."}
{"id": "2808822", "revid": "31886", "url": "https://it.wikipedia.org/wiki?curid=2808822", "title": "Tempio di Iside (Pompei)", "text": "Il tempio di Iside \u00e8 un tempio di epoca romana, sepolto dall'eruzione del Vesuvio del 79 e ritrovato a seguito degli scavi archeologici dell'antica Pompei. L'esplorazione della struttura sacra ha fornito un gran numero di reperti e pitture a soggetti religiosi, esposti nella maggior parte nel Museo archeologico nazionale di Napoli.\nStoria.\nLa costruzione del tempio di Iside risale al II secolo a.C. ma a seguito del terremoto di Pompei del 62, l'intera struttura fu ricostruita per volere di Numerio Popidio Ampliato, attribuendone il merito al figlio di appena sei anni Celsino, per avviarlo ad una fortunata carriera politica. Pochissimi anni dopo, la costruzione fu seppellita sotto una fitta coltre di ceneri e lapilli a seguito dell'eruzione vulcanica del Vesuvio, nel 79; fu in seguito esplorato nel XVIII secolo, precisamente tra il 1764 ed il 1766, risultando uno degli edifici meglio conservati dell'antica Pompei: il ritrovamento di numerosi oggetti sacri e decorazioni pittoriche di uno dei migliori templi di stampo egiziano, produsse un notevole interesse in tutta Europa, rendendolo uno dei pi\u00f9 visitati: tra gli ospiti pi\u00f9 illustri Wolfgang Amadeus Mozart, da cui trasse ispirazione per la sua opera, il flauto magico.\nDescrizione.\nIl tempio sorge nella zona dei teatri, nei pressi della Palestra Sannitica, che fu ristretta proprio per consentire i lavori di ampliamento della struttura sacra: l'ingresso principale \u00e8 posto sulla strada omonima e sul portale era posta un'epigrafe, oggi conservata al museo archeologico nazionale di Napoli, che ne attribuiva la costruzione al giovane Celsino, la quale cos\u00ec recita\nSi notano inoltre due nicchie, nelle quali probabilmente erano poste le statue di Arpocrate ed Anubi. La corte interna \u00e8 pavimentata con lastre di tufo e presenta un porticato, il quale era interamente decorato con pitture in quarto stile: tutta la decorazione \u00e8 stata staccata e trasportata al museo napoletano ed \u00e8 caratterizzata nella zona bassa da scomparti con patere e bucrani, coppe di leonesse e sfingi e draghi e delfini, nella zona mediana sono posti dei quadretti a tema nilotico o di battaglie navali, che si alternano a vignette di sacerdoti e paesaggi egizi, segue poi un fregio e una zona superiore decorata con paesaggi e nature morte, oltre a figure sospese in aria. \nAl centro della corte, su un alto podio, \u00e8 posta una cella, a cui si accede tramite una scalinata ed preceduta da un pronao: la stanza, nella quale si entrava tramite un ampio portale, ha pareti interne ed esterne completamente rivestiti da stucchi in opera quadrata, mentre sulla parete di fondo, \u00e8 posto un banco in laterizio, sul quale poggiano due basi in tufo che ospitavano le statue di Osiride ed Iside: l'intera pavimentazione era a mosaico; sul retro del podio si trova una nicchia che ospitava una statua di Dioniso con pantera. Nel cortile inoltre sono presenti due piccoli altari dedicati alle stesse divinit\u00e0 presenti nelle nicchie d'ingresso. Nella parte sinistra della gradinata \u00e8 posto l'altare principale, che al momento dell'esplorazione conservava le ceneri e le ossa, tra cui due crani, dei sacrifici effettuati; nell'angolo est del cortile si apre un'edicola, con forme simili ad un tempietto, nel quale era posta l'acqua sacra, probabilmente proveniente dal Nilo, utilizzata dai cittadini di Pompei per le cerimonie domestiche: presenta delle decorazioni in stucco a fondo azzurro, giallo e rosso e raffigurazioni di Arpocrate, figure isiache in processione e sacerdotesse egiziane ed ancora Venere e Marte, Perseo ed Andromeda ed una coppia di amanti tra eroti.\nNella parte ovest si apre un\"'ekklesiasterion\", riservato alle riunione e ai banchetti e presentava una pavimentazione a mosaico in bianco e nero ed una notevole decorazione pittorica in quarto stile, oggi al museo nazionale di Napoli, con raffigurazioni di santuari egizi e scene del mito della ninfa Io; nelle vicinanze di questa stanza fu inoltre ritrovata una testa in marmo di Iside. Nella parte sud \u00e8 presente il \"sacrarium\", utilizzato come deposito per i paramenti sacri, con affreschi pi\u00f9 modesti rispetto al resto della struttura: su un fondo bianco sono disegnate il bue Apis, Osiride sul trono ed il navigium Isidi. All'interno del complesso \u00e8 inoltre presente un \"pastophorion\", ossia l'appartamento dei sacerdoti, una cucina, un triclinio ed un cubicolo."}
{"id": "2808823", "revid": "1285442", "url": "https://it.wikipedia.org/wiki?curid=2808823", "title": "Dolomiti Bellunesi", "text": ""}
{"id": "2808827", "revid": "24443", "url": "https://it.wikipedia.org/wiki?curid=2808827", "title": "Dolomiti ampezzane", "text": ""}
{"id": "2808829", "revid": "873537", "url": "https://it.wikipedia.org/wiki?curid=2808829", "title": "Homo", "text": "Homo () \u00e8 un genere di primati della famiglia degli ominidi, comprendente numerose specie estinte e un'unica esistente senza sottospecie: l'\"Homo sapiens\", cio\u00e8 l'uomo moderno.\nQuesto genere fa la sua comparsa a partire da progenitori della linea degli australopitechi all'incirca 2,5 milioni di anni fa come \"Homo habilis\", la specie pi\u00f9 arcaica ascrivibile al genere fino alla scoperta di \"Homo gautengensis\", ritenuto un diretto discendente di \"Australopithecus garhi\".\nL'avvento del genere \"Homo\" coincide con la comparsa nei giacimenti fossili di utensili in pietra (Olduvaiano) e perci\u00f2, per definizione, con l'inizio del Paleolitico inferiore. Gli appartenenti al genere mostrano un'accresciuta capacit\u00e0 cranica rispetto agli altri ominidi ( di \"H. habilis\" contro 450\u00a0cm\u00b3 di \"A. garhi\"), con un aumento particolarmente significativo nei reperti databili a anni fa ( in \"H. heidelbergensis\").\nAl genere vengono ascritte una ventina di specie diverse, tutte estinte con l'eccezione dell'\"Homo sapiens\". Fra esse \"Homo neanderthalensis\", considerato l'ultima specie congenere sopravvissuta, scomparsa in un periodo collocato tra i e i anni fa. Pi\u00f9 recenti scoperte suggeriscono che un'altra specie, \"Homo floresiensis\", potrebbe essere sopravvissuta fino a anni fa.\nNel marzo 2010 l'analisi del DNA mitocondriale, eseguita sul resto di un dito ritrovato sui monti Altaj in Siberia, ha aperto la possibilit\u00e0 che sia esistita un'ulteriore specie, denominata \"Homo di Denisova\". Il DNA mitocondriale del \"Denisova\" risulta differente da quelli di \"Neanderthal\" e \"Sapiens\".\nTassonomia.\nIl nome del genere deriva dal sostantivo latino \"homo\", con il significato di \"essere umano\", indipendentemente dal genere, derivato con tutta probabilit\u00e0 dalla radice protoindoeuropea \"*dh\u01f5hem-\", che significa \"terra\".\nIl nome \"Homo\" per indicare il genere venne utilizzato per la prima volta da Linneo nel suo \"Systema Naturae\", quando ancora non si sapeva della possibile esistenza di altre specie umane e pertanto esso conteneva un'unica specie, \"Homo sapiens\".\nLinneo, in realt\u00e0, era inizialmente propenso ad ascrivere al genere anche le altre scimmie antropomorfe, in particolare le due specie di scimpanz\u00e9, cosa peraltro fatta sia nella prima stesura, edizione 1758, che nella seconda, come \"Homo troglodytes\" e nella terza del 1771 come \"Homo lar\"; tuttavia, in successive stesure del libro prefer\u00ec classificare queste ultime come appartenenti a generi differenti, forse per non sollevare problemi di natura etica e, pertanto, avere problemi con la censura dell'epoca.\nAttualmente \u00e8 stimato che la linea umana si sia distaccata da quella degli scimpanz\u00e9 circa cinque milioni di anni fa e da quella dei gorilla circa otto milioni di anni fa. Tuttavia, un cranio ominide rinvenuto in Ciad nel 2001, classificato come \"Sahelanthropus tchadensis\", risale approssimativamente a sette milioni di anni fa, la qual cosa potrebbe indicare una divergenza precedente; anche studi del 2009 su \"Ardipithecus ramidus\" portano a 5,4-7,4 milioni di anni la probabile divergenza. Queste minime differenze genetiche hanno portato alcuni scienziati, il pi\u00f9 noto dei quali al vasto pubblico \u00e8 Jared Diamond, a ipotizzare una riunificazione di uomini e scimpanz\u00e9 sotto lo stesso genere \"Homo\", come appunto nell'originale schema di Linneo. Ci\u00f2 implicherebbe conseguentemente anche una revisione totale, almeno dei generi \" Pan\", \"Ardipithecus\", \"Kenyanthropus\", \"Australopithecus\" e \"Homo\".\nAl genere vengono finora ascritte o proposte le seguenti specie:\nQuestioni aperte.\nL'effettivo status di specie per \"Homo antecessor\", \"H. cepranensis\", \"H. ergaster\", \"H. floresiensis\", \"H. georgicus\", \"H. rhodesiensis\" e \"H. rudolfensis\" \u00e8 tuttora oggetto di dibattito, cos\u00ec come la sussistenza della sottospecie \"H.idaltu\". Tra i reperti problematici ricordiamo la calotta cranica OH 9.\n\"H. heidelbergensis\" e \"H. neanderthalensis\" sono tra loro abbastanza vicine e in passato sono state da alcuni considerate come sottospecie dell'\"H. sapiens.\" Nel 2021 \u00e8 stato proposto il nome \"Homo bodoensis\" per riunire in una unica specie \"H. heidelbergensis\" e \"H. rhodesiensis\".\n\"Homo sapiens\" e \"Homo neanderthalensis\" condividono il 30% di alleli derivati, il che starebbe a indicare un elevato flusso genico durante la separazione delle due popolazioni e, sempre su basi di impronta genetica, si ipotizzano ulteriori reincroci in epoche pi\u00f9 recenti (vedi anche paragrafo successivo). In ogni caso, si dibatte variamente su quest'argomento, che, assieme al mistero della scomparsa della popolazione neandertaliana, \u00e8 forse uno dei pi\u00f9 controversi della scienza paleoantropologica.\nIl Neanderthal.\nNella scala evolutiva del genere \"Homo\", una delle scoperte pi\u00f9 importanti avvenne nel 1856, tre anni prima della pubblicazione de \"L'origine delle specie\" di Charles Darwin. Nella valle di Neander, situata presso l'attuale citt\u00e0 di D\u00fcsseldorf, furono scoperte ossa umane sensibilmente differenti da quelle dell'uomo moderno. A questa prima segnalazione di \"Uomo di Neandertal\" ne sarebbero seguite altre ancora nel corso dell'Ottocento, dimostrando l'esistenza di una forma umana \"europea\" con caratteristiche scheletriche primitive.\nUna delle scoperte chiave dell'analisi del genoma del Neanderthal \u00e8 che esso condivide pi\u00f9 varianti genetiche con i non-africani che con gli africani. Questa osservazione \u00e8 in linea con due ipotesi alternative:\nQueste ipotesi possono fare previsioni diverse sull'epoca dell'ultimo scambio di geni tra gli antenati di Neanderthal e gli umani moderni non africani. Gli autori stimano questo evento misurando il grado di linkage disequilibrium tra il genoma degli attuali europei e trovano che l'ultimo flusso genico da Neanderthal agli europei si \u00e8 verificato - fa (BP) e pi\u00f9 probabilmente - anni fa. Ci\u00f2 supporta l'ipotesi di un incrocio recente verificatosi quando gli esseri umani moderni, portatori delle tecnologie del Paleolitico superiore, incontrarono i Neanderthal a seguito della loro espansione fuori dall'Africa."}
{"id": "2808837", "revid": "729019", "url": "https://it.wikipedia.org/wiki?curid=2808837", "title": "International Air Carriers Association", "text": "L'International Air Carriers Association (IACA) \u00e8 un'organizzazione non-profit che comprende diverse compagnie aeree attive soprattutto nel settore del traffico \"leisure\"."}
{"id": "2808838", "revid": "6923", "url": "https://it.wikipedia.org/wiki?curid=2808838", "title": "Red Dead Redemption", "text": "Red Dead Redemption \u00e8 un videogioco di avventura dinamica del 2010 sviluppato da Rockstar San Diego e pubblicato da Rockstar Games per PlayStation 3 e Xbox 360. Si tratta del secondo capitolo della saga di videogiochi \"Red Dead\" cominciata nel 2004 con \"Red Dead Revolver\".\nIn seguito ai premi e alle vendite ottenute nel corso del 2010 (\u00e8 stato vincitore di oltre 106 premi per il miglior videogioco dell'anno) \u00e8 stata pubblicata un'edizione speciale del gioco chiamata ' contenente tutti i DLC rilasciati fino a quel momento. Il 29 maggio 2010 ne \u00e8 stato tratto un cortometraggio (realizzato con la stessa tecnologia del gioco) intitolato ' diretto dal regista australiano John Hillcoat e mandato in onda su Fox.\nNel 2012 \"Red Dead Redemption\" \u00e8 stato eletto da IGN come il terzo miglior videogioco dell'era moderna.\nTrama.\nAmbientazione.\nIl gioco \u00e8 ambientato nel 1911 lungo la frontiera tra gli Stati Uniti e il Messico. In questo periodo le terre selvagge, prive di ordine e di legge, iniziano a cedere il passo alle mire espansionistiche del governo e all'avvento della rivoluzione industriale. L'antico West \u00e8 in via di estinzione.\nLa mappa del gioco \u00e8 divisa in tre stati fittizi: \"New Austin\", \"West Elizabeth\", e \"Nuevo Para\u00edso\". Il New Austin e il West Elizabeth sono adiacenti e confinano con il Nuevo Para\u00edso. Il Nuevo Para\u00edso \u00e8 uno Stato messicano ed \u00e8 separato dal territorio americano dal fiume San Luis. Ogni stato \u00e8 caratterizzato da un'ambientazione unica che la distingue dalle altre.\nIl New Austin \u00e8 formato da quattro contee: Cholla Springs, R\u00edo Bravo, Gaptooth Ridge e Hennigan's Stead. Questo territorio si basa sui paesaggi classici del far west e la sua flora e fauna sono molto particolari. Abbondano le pianure deserte, i villaggi, ranch o animali come coyote, lupi, armadilli o puma, tra gli altri.\nIl Nuevo Para\u00edso \u00e8 il classico Stato messicano caratterizzato da un clima caldo e secco, terra arida e rossastra, villaggi e edifici costruiti con una pietra bianca e una fauna simile a quella del New Austin. Questo Stato \u00e8 diviso in tre regioni: Punta Orgullo, Perdido e Diez Coronas.\nIl West Elizabeth \u00e8 lo Stato pi\u00f9 industrializzato del gioco, in cui la civilt\u00e0 moderna \u00e8 pi\u00f9 evidente. Infatti la citt\u00e0 principale dello Stato, Blackwater, presenta edifici moderni, veicoli motorizzati, parchi e strade asfaltate. Il clima del territorio \u00e8 opposto a quello degli altri, infatti sono presenti praterie, boschi e montagne innevate. La fauna, inoltre, include specie uniche come il bisonte e l'orso grizzly. Questo Stato \u00e8 diviso in due contee: Tall Trees e Great Plains.\nLa reale trasposizione topografica verte in particolare sui territori del Texas e del Nuovo Messico che si affacciano sul Rio Grande per il \"New Austin\" mentre, per quanto riguarda il \"Nuevo Para\u00edso\", il gioco si ispira ai territori di Coahuila, Durango, Nuevo Le\u00f3n e Tamaulipas. La regione del \"West Elizabeth\" \u00e8 basata principalmente sullo Stato del Colorado.\nStoria.\nJohn Marston \u00e8 un ex bandito della banda di Dutch van der Linde, una gang che da anni semina il terrore nel Paese. \u00c8 entrato nel gruppo da giovanissimo, dopo essere fuggito dall'orfanotrofio dove era stato rinchiuso a 8 anni a causa della morte del padre, avvenuta dopo una rissa in un saloon (la madre, una prostituta, era invece deceduta nel darlo alla luce). Durante una rapina Marston viene ferito gravemente e abbandonato dai suoi compagni, ma sopravvive. Decide cos\u00ec di fuggire e cominciare una nuova vita con la sua compagna, Abigail, conosciuta proprio durante la sua militanza con la gang di criminali, e con il loro figlio, Jack. Purtroppo per la coppia, che nel frattempo ha anche comprato un ranch, la tranquillit\u00e0 di una vita normale viene interrotta dalla neonata \"Bureau of Investigation\" (B.O.I.), la futura F.B.I.\nIl leader della sede locale di Blackwater, Edgar Ross, ha intenzione di ripulire la regione dalla presenza di fuorilegge; nell'America che sta nascendo non c'\u00e8 pi\u00f9 spazio per gang e rapinatori, a cominciare dai vecchi membri della banda pi\u00f9 famosa, quella di Dutch van der Linde. Ross fa una proposta-ricatto a Marston: o John lo aiuta a catturare i suoi ex compagni o per lui, la moglie e il figlio, che nel frattempo vengono presi e portati in un luogo segreto, sar\u00e0 per sempre negata la libert\u00e0. Marston \u00e8 cos\u00ec costretto ad accettare l'accordo e a vagare per la frontiera ancora una volta, per salvare la sua famiglia. Scortato nella cittadina di Armadillo, viene subito indirizzato dagli uomini del Bureau a Fort Mercer, un vecchio fortilizio dove uno dei membri della sua vecchia banda, Bill Williamson, si \u00e8 rifugiato. Ma le cose non vanno come immaginato e John rimane gravemente ferito.\nSalvato da una donna di nome Bonnie MacFarlane, che lo ospita nel suo ranch, John trascorre parecchio tempo nella fattoria e nei suoi dintorni, sia per rimettersi in sesto, sia per ripagare Bonnie e il padre dell'aiuto. Tra una cavalcata per portare la mandria nei pascoli e la cattura di cavalli selvatici, Marston ritrova le forze e prende contatto con lo sceriffo di Armadillo, Leigh Johnson, per riprendere la caccia a Williamson. Inoltre fa amicizia con alcuni personaggi un po' strambi, come il vecchio cacciatore di tesori e tombarolo Seth Briars, un irlandese ubriacone e il venditore ambulante Nigel West Dickens. Grazie al loro aiuto, John e lo sceriffo riescono, dopo varie vicissitudini e scontri, ad avere la meglio sugli uomini di Bill Williamson, che per\u00f2 si d\u00e0 alla fuga con l'aiuto di un altro ricercato della banda van der Linde, Javier Escuella.\nLe tracce dei due criminali portano a sud, in Messico, nella regione di Nuevo Para\u00edso. John ci arriva sopra una zattera, attraverso il fiume San Luis che delimita il confine con gli Stati Uniti, trovandosi subito nel bel mezzo della guerra civile. Da una parte, infatti, ci sono i militari del governo guidati dal capitano Vincente De Santa e dal governatore provinciale, il colonnello Augustin Allende; dall'altra un gruppo di rivoluzionari comandati da Abraham Reyes, che dice di voler liberare il popolo dall'oppressione di uno Stato corrotto e sanguinario. Per raggiungere i suoi obiettivi, John si ritrover\u00e0 ad agire al fianco di entrambe le fazioni, prima con quella dei soldati, poi, dopo essere stato tradito da questi ultimi che proteggono in realt\u00e0 Bill Williamson e Javier Escuella, con quella dei rivoltosi.\nGrazie ai ribelli, al suo leader Abraham Reyes e a Landon Ricketts, un noto pistolero del West emigrato in Messico per vivere in tranquillit\u00e0, John Marston riesce, dopo aver partecipato a diversi scontri, a catturare Escuella (o uccidere, dipende dalla scelta compiuta dal giocatore), all'interno del forte El Presidio. Successivamente \u00e8 il turno di Williamson, eliminato dopo un sanguinoso attacco a Escalera, la cittadina dove Allende ha la sua dimora, e una rocambolesca fuga del colonnello e del suo \"ospite\" a bordo di un calesse corazzato. Con Escuella e Williamson che non costituiscono pi\u00f9 una minaccia, John pu\u00f2 tornare a Blackwater per discutere con gli agenti Edgar Ross e Archer Fordham della sua liberazione e di quella dei suoi cari. Ma il debito dell'ex bandito con la giustizia non \u00e8 stato ancora del tutto saldato.\nSecondo gli agenti del B.O.I., c'\u00e8 infatti da catturare ancora il terzo membro dell'ex banda van der Linde, ovvero il capo, Dutch, l'uomo che anni addietro aveva accolto nel suo gruppo John, per il quale era stato una figura paterna: egli si era preso cura di lui e gli aveva insegnato anche a leggere, oltre a maneggiare bene la Colt. Dutch van der Linde rappresenta una figura particolare: un uomo che inizialmente si considerava una sorta di Robin Hood, un campione del popolo, simbolo del romanticismo del selvaggio West, che con le sue gesta, anche violente, si opponeva al controllo del Governo e all'egoismo dei potenti in favore delle libert\u00e0 individuali, ma che poi, pian piano, aveva preso coscienza dell'inutilit\u00e0 delle sue azioni ai fini dei suoi ideali utopistici, sprofondando in una sorta di disillusione e depressione. Un malessere interiore sfociato nella follia e in una rabbia cieca che lo avrebbe portato a compiere violenze e brutalit\u00e0 gratuite.\nL'incontro tra John e Dutch avviene alla First National Bank di Blackwater, mentre van der Linde e la sua nuova gang, composta da giovani nativi americani, stanno tentando di rapinarla. \u00c8 uno scontro che per\u00f2 non porta a nulla, in quanto Dutch riesce a fuggire dall'assedio degli agenti del B.O.I. Dopo per\u00f2 una serie di ricerche e vicissitudini, con l'aiuto di Nastas, un nativo americano che collabora coi federali, Marston individua il covo dell'ex mentore sulle montagne di Cochinay, e con il supporto dell'esercito e del Bureau of Investigation riesce a sbaragliare gli uomini di Dutch. Quest'ultimo, dopo un rocambolesco inseguimento, verr\u00e0 a sua volta catturato da John. Ma quella del pistolero si riveler\u00e0 una vittoria di Pirro, perch\u00e9 dopo aver avvisato il suo ex compagno di avventura di non fidarsi dei federali, Dutch van der Linde si lancer\u00e0 nel vuoto, uccidendosi.\nPer John Marston sembra arrivato finalmente il momento di appendere le pistole al chiodo e di dedicarsi alla sua nuova vita di ranchero e agricoltore. Congedatosi da Ross, il pistolero torna a casa dove lo aspettano Abigail, Jack e \"Zio\", un vecchio alcolizzato a cui John d\u00e0 cibo e riparo in cambio di lavoro. Nella sua mente rimbombano ancora le parole di Dutch a proposito dei federali e della loro continua ricerca di \"mostri\" da combattere ed eliminare, anche per giustificare la loro presenza e il loro stipendio agli occhi dell'opinione pubblica. Ma non c'\u00e8 tempo per pensare a queste cose: in sua assenza il ranch \u00e8 andato in malora. I ladri di bestiame hanno infatti rubato la mandria e gli affari vanno decisamente male. John non si abbatte e pian piano inizia a risollevarne le sorti: comincia ad allevare bovini, comprati dalla vecchia amica Bonnie MacFarlane, a catturare e vendere cavalli selvatici per guadagnare qualche dollaro e a coltivare la terra. Inoltre rinsalda il rapporto col figlio ormai adolescente, col quale in passato non andava molto d'accordo.\nTutto sembra andare per il verso giusto e per la famiglia Marston si prospetta un futuro di \"normale\" serenit\u00e0 come quello di migliaia di altre in quell'angolo di mondo. Purtroppo per\u00f2, Edgar Ross non \u00e8 un uomo leale e capace di mantenere la parola data. Insieme al collega Fordham e all'esercito americano si presenta al ranch dei Marston deciso a eliminare l'ultimo superstite della vecchia banda di Dutch van der Linde, ovvero lo stesso John Marston, costi quel che costi. Nel finale, lo zio e John tentano di opporre resistenza all'assedio; mentre il primo muore colpito al petto durante le prime fasi dello scontro, Marston resiste e cade solo dopo essere riuscito a mettere in salvo la moglie e il figlio. La morte di John \u00e8 epica, degna di un uomo coraggioso come lui: uscito dal fienile dove aveva trovato riparo, affronta con la sua Colt in pugno l'esercito e i federali, prima di morire crivellato di colpi. John Marston verr\u00e0 vendicato tre anni dopo, nel 1914, dal figlio Jack Marston, divenuto adulto, che rintraccia l'ex agente federale in pensione Edgar Ross in Messico e vendica il padre abbattendolo in duello.\nModalit\u00e0 di gioco.\n\"Red Dead Redemption\" \u00e8 un gioco \"open world\" con una visuale in terza persona.\nIl gioco offre un territorio vasto che pu\u00f2 essere esplorato liberamente. Il giocatore pu\u00f2 interagire in molti modi con l'ambiente circostante e pu\u00f2 ingaggiare un combattimento con qualsiasi persona o animale, usando un vasto arsenale di armi da fuoco. I cavalli sono i mezzi di trasporto pi\u00f9 comuni. Essi sono divisi in diverse razze che variano per la loro velocit\u00e0 e resistenza. Il giocatore ha la possibilit\u00e0 di rubarli, domare dei cavalli selvaggi o comprarli in un emporio. Il giocatore pu\u00f2 possedere solo un cavallo per volta, questo risponder\u00e0 sempre al fischio del protagonista e lo raggiunger\u00e0 dovunque egli si trovi. Inoltre per spostarsi velocemente attraverso la mappa, il giocatore pu\u00f2 utilizzare i treni e le diligenze. Marston possiede anche un kit, con il quale pu\u00f2 accamparsi nelle terre selvagge. Nell'accampamento il giocatore pu\u00f2 salvare i progressi di gioco, cambiarsi l'abito e viaggiare velocemente in un'altra zona. Il protagonista non ha la possibilit\u00e0 di nuotare e annegher\u00e0 se prova a immergersi nell'acqua.\nLa progressione della storia principale \u00e8 gestita nello stesso modo dei vari capitoli della serie \"Grand Theft Auto\". Il giocatore deve svolgere una serie di missioni affidate da diversi personaggi. Le missioni si avviano dopo che il protagonista raggiunge un determinato punto della mappa contrassegnato da una lettera che solitamente indica il nome del datore di lavoro o in generale il personaggio che affider\u00e0 a Marston la missione. Ogni missione principale \u00e8 preceduta da un filmato di lunghezza variabile, dove il protagonista interloquisce con il datore di lavoro. Sulla scena ci possono essere anche altri personaggi pi\u00f9 o meno importanti ai fini della missione. I compiti sono piuttosto vari e possono spaziare da una violenta sparatoria a una corsa a cavallo, da un assalto a un treno fino alla difesa di una diligenza.\nOltre alle missioni principali, il giocatore pu\u00f2 intervenire in molti eventi casuali, svolgere lavori e attivit\u00e0 secondarie, aiutare gli \u201csconosciuti\u201d e completare le sfide ambientali. Gli eventi casuali si attivano casualmente sulla mappa durante gli spostamenti del giocatore. Questi eventi includono impiccagioni, abusi, richieste di assistenza e di scorta, piccole scommesse con sconosciuti, aggressioni e altri ancora. Il giocatore \u00e8 libero di scegliere se intervenire o andare avanti.\nPer quanto riguarda le attivit\u00e0 secondarie, \u00e8 possibile cacciare diverse specie di animali per scuoiarli e vendere le loro pelli e la loro carne, raccogliere piante, comprare piccoli appartamenti, domare cavalli, svolgere ronde notturne nei villaggi, bere nei saloon, attaccare covi di bande criminali, catturare banditi ricercati, combattere in duello, derubare i passanti, rapinare banche, guardare alcuni filmati muti nei cinema e prendere parte a giochi d'azzardo come poker, dadi bugiardi, blackjack, cinque dita, braccio di ferro e ferri di cavallo. Il giocatore pu\u00f2 anche aiutare alcune persone, gli \u201csconosciuti\u201d, le quali storie rappresentano delle vere e proprie sottotrame che consentono di delineare il clima e il pensiero del periodo. Svolgendo alcune tra queste attivit\u00e0 o altri determinati obiettivi, il giocatore ha la possibilit\u00e0 di sbloccare 14 abiti (che diventano 18 con i vari DLC) con cui personalizzare il protagonista. Alcuni di questi vestiti forniscono bonus e poteri speciali al giocatore. Infine, il giocatore pu\u00f2 cimentarsi nelle quattro sfide ambientali. Le sfide riguardano la caccia e lo scuoiamento di determinati animali, la raccolta di determinate piante, la ricerca di alcuni tesori e l'abilit\u00e0 e la precisione con le armi da fuoco. Ogni sfida presenta una serie di dieci obiettivi da portare a termine con relativi premi. Completando tutte le sfide il protagonista diventer\u00e0 una \"Leggenda del West\" e sbloccher\u00e0 l'omonimo abito.\nSvolgendo queste attivit\u00e0, il giocatore pu\u00f2 guadagnare dollari, che possono essere spesi nei vari negozi per comprare molti oggetti come medicine, tabacco, mappe, munizioni, armi, capi d'abbigliamento e cavalli; ma anche bonus sull'onore e sulla fama del protagonista. Infatti, \"Red Dead Redemption\" usa un sistema di moralit\u00e0 che consente di incrementare la fama e l'onore del personaggio, in maniera positiva o negativa. Per esempio, se il giocatore cattura i banditi vivi o salva una donna da una rapina, incrementer\u00e0 l'onore positivamente. Se invece commette dei crimini come l'omicidio o il furto incrementer\u00e0 l'onore negativamente. Questo sistema insieme a quello della fama, determina come le altre persone si comportano con il protagonista. Se Marston ha un onore negativo, verr\u00e0 disprezzato dagli altri cittadini o incuter\u00e0 timore in essi. Se invece egli ha un onore positivo, i cittadini gli saranno grati e spesso lo ricompenseranno, ricever\u00e0 sconti nei negozi e le persone chiuderanno un occhio sui suoi piccoli crimini. Marston pu\u00f2, comunque, preservare il suo onore indossando una bandana, con la quale diventer\u00e0 irriconoscibile e i suoi valori di fama e onore si bloccheranno.\nSistema di combattimento.\nI combattimenti e le sparatorie sono gli elementi principali del gioco. Il sistema di combattimento usa una visuale in terza persona. Il giocatore pu\u00f2 prendere copertura dietro un muro o un oggetto per proteggersi dal fuoco nemico, mirare e sparare ad una persona specifica o sparare alla cieca. Si possono colpire anche specifiche parti del corpo per disarmare un nemico e renderlo non letale, in modo da catturarlo vivo. John Marston ha a disposizione un vasto arsenale di armi: rivoltelle, pistole, fucili a pompa, fucili bolt-action, fucili di precisione, coltelli, dinamite, molotov, un lazo, tomahawk e armi fisse come il cannone e la mitragliatrice Gatling.\nUn'importante caratteristica del sistema di combattimento \u00e8 il \"Dead Eye\". Questo \u00e8 una specie di bullet time che permette ai giocatori di rallentare il tempo in modo da mirare con pi\u00f9 precisione o di contrassegnare varie parti del corpo di uno o pi\u00f9 nemici. In questo modo, quando la sequenza ha termine, Marston sparer\u00e0 in rapida successione sui bersagli contrassegnati con estrema precisione.\nIl sistema di ricercato in \"Red Dead Redemption\" \u00e8 sensibilmente modificato rispetto a quello della serie \"Grand Theft Auto\". Quando il giocatore commette un crimine vicino a dei testimoni, qualcuno di essi correr\u00e0 verso l'ufficio di uno sceriffo pi\u00f9 vicino per avvertire i tutori della legge. Il giocatore pu\u00f2 corrompere i testimoni o ucciderli prima che raggiungano l'ufficio. Se il crimine viene commesso in presenza di un tutore della legge, comparir\u00e0 immediatamente la scritta \"Wanted\" insieme a una cifra in dollari che corrisponde alla taglia del protagonista. Questa taglia aumenta con ogni crimine commesso e, man mano che aumenta, i tutori della legge diventano pi\u00f9 aggressivi e numerosi. Per riuscire a seminare gli uomini, il giocatore deve correre lontano da essi in modo da uscire dalla zona rossa contrassegnata nella mappa, e aspettare che l'indicatore \"Wanted\" sparisca. \u00c8 anche possibile cercare di uccidere tutti gli uomini di legge nella citt\u00e0 finch\u00e9 la scritta non sia scomparsa. Anche quando la cattura \u00e8 fallita, la taglia sulla testa del protagonista rimane e lo sceriffo assolder\u00e0 dei cacciatori di taglie per dare la caccia al giocatore nelle terre selvagge. Non \u00e8 possibile arrendersi a questi cacciatori di taglie, e quindi se il giocatore rinfodera la sua arma e resta fermo verr\u00e0 comunque ucciso senza piet\u00e0. Solo gli sceriffi e i tutori della legge nelle citt\u00e0 accetteranno la resa. Gli uomini di legge continueranno a dare la caccia al giocatore finch\u00e9 non paga la sua taglia o presenta una lettera di grazia. \u00c8 anche possibile diminuire la taglia svolgendo dei lavori socialmente utili come la ronda notturna o la cattura di banditi ricercati. Il giocatore pu\u00f2 anche corrompere un uomo della legge se ha abbastanza fama, onore e denaro. Se invece il giocatore decide di arrendersi durante un combattimento, verr\u00e0 portato in prigione dove dovr\u00e0 scontare la sua pena.\nMultigiocatore.\n\"Red Dead Redemption\" include una modalit\u00e0 multigiocatore per un massimo di 16 giocatori a sessione. L'utente dispone di un personaggio sbloccabile e con ogni azione egli potr\u00e0 aumentare il proprio livello d'esperienza. In questo modo il giocatore pu\u00f2 ottenere nuove armi, sfide, equipaggiamento, nuove cavalcature e nuovi personaggi.\nEsistono due tipi di modalit\u00e0: libera e competitiva. La modalit\u00e0 \"Libera\" \u00e8 il punto d'ingresso alla modalit\u00e0 multigiocatore, nella quale ogni giocatore (per un totale di 16) \u00e8 libero di andare pressoch\u00e9 ovunque e di fare ci\u00f2 che vuole. I giocatori possono riunirsi in piccoli team, chiamate \u201cbrigate\u201d, di otto membri e partecipare ad attivit\u00e0 come assalti a bande controllate dal computer o ad altre brigate, battute di caccia o partecipare come una squadra a una modalit\u00e0 competitiva. Le modalit\u00e0 competitive disponibili sono (incluse anche quelle aggiunte con i diversi pack scaricabili): \"Sparatoria\", \"Corsa all'Oro\", \"Difendi il Bottino\", \"Afferra il Bottino\", \"Gi\u00f9 le Mani\", \"Roccaforte\", \"Assalto dei Non Morti\", \"Corse a Cavallo\" e \"Gioco d'Azzardo\".\nQuasi tutte le modalit\u00e0 iniziano con un \"Mexican standoff\" ovvero un duello in cui tutti i giocatori si trovano faccia a faccia. I giocatori che sopravvivono al duello hanno il vantaggio di poter esplorare il campo di battaglia alla ricerca di armi e bonus nel mentre aspettano che i nemici ricompaiono. \"Sparatoria\" \u00e8 un classico \"deathmatch\" (a squadre o tutti contro tutti), in cui vince chi uccide il maggior numero di giocatori possibile. In \"Corsa all'Oro\" i giocatori devono cercare di raccogliere il maggior numero di bottini e bauli possibili. In \"Difendi il Bottino\" ogni squadra deve proteggere un bottino dai tentativi di furto degli avversari. Mentre in \"Afferra il Bottino\" entrambe le squadre vanno a caccia di un solo bottino. \"Gi\u00f9 le Mani\" \u00e8 una modalit\u00e0 dove vari giocatori si contendono un territorio. I giocatori che hanno posseduto il territorio per pi\u00f9 tempo guadagnano punti esperienza. In \"Roccaforte\" due squadre a turno attaccano o difendono dei punti strategici sulla mappa con numerosi obiettivi da completare. Vince la squadra che porta a termine il maggior numero di obiettivi allo scadere del tempo. \"Assalto dei Non Morti\" \u00e8 una modalit\u00e0 in cui un gruppo di 2-4 giocatori deve resistere all'assalto di infinite ondate di non morti. Infine i giocatori possono cimentarsi nelle versioni multigiocatori di poker e dadi bugiardi e competere nelle corse a cavallo fino a un numero massimo di sei giocatori.\nSviluppo.\nUn teaser trailer del progetto viene mostrato per la prima volta a una conferenza Sony nel 2005 per una piccola selezione di persone. Il trailer era una sorta di tech demo per mostrare il motore grafico di nuova generazione RAGE in un'ambientazione western.\nLo sviluppo del gioco vero e proprio inizi\u00f2 nel 2008 quando i lavori su \"Manhunt 2\" e \"Bully: Scholarship Edition\" terminarono. Il gioco era inizialmente chiamato \"RDR2\" (\"Red Dead Revolver 2\") ed era previsto per PlayStation 2 e Xbox.\nMa solo il 3 febbraio 2009, Rockstar Games annuncia ufficialmente il gioco per Xbox 360 e PlayStation 3 con il primo trailer ufficiale.\nIl 6 maggio 2009, il trailer di debutto diventa disponibile sul sito IGN e sul sito ufficiale della Rockstar Games.\nIl cofondatore della Rockstar, Dan Houser, ha affermato che \"Red Dead Redemption\" \u00e8 stato un \"incubo\" da creare e che lo sviluppo del gioco dal punto di vista tecnico fu un \"gran malditesta\". Rockstar stessa ha dichiarato che \"Red Dead Redemption\" \u00e8 \"pi\u00f9 ambizioso\" di \"Grand Theft Auto IV\" e che sarebbe diventato il \"gioco open world definitivo\".\nUn secondo trailer, intitolato \"My name is John Marston\", che d\u00e0 nuove informazioni sul protagonista del gioco viene distribuito il 1\u00ba dicembre 2009. Con questo trailer Rockstar rivela l'iniziale data d'uscita del gioco: il 27 aprile 2010.\nUn altro trailer, \"Gameplay Series: Introduction\", viene distribuito durante la seconda settimana di dicembre. Esso ci d\u00e0 una dettagliata descrizione delle meccaniche del gioco.\nIl secondo video, \"Gameplay Series: Weapons and Death\", viene distribuito il 28 gennaio 2010. Il video ci mostra il sistema di combattimento e la fisica delle morti.\nIl video \"La Legge\", distribuito l'11 febbraio 2010, ci presenta alcuni personaggi che hanno il compito di far rispettare la legge nel gioco come Leigh Johnson (lo Sceriffo), i Vice e l'agente Edgar Ross.\n\"Le Donne - Peccatrici, Sante e Sopravvissute\" viene distribuito il 24 febbraio 2010. Questo video ci mostra come sono caratterizzate le figure femminili nel Far West del gioco.\nIl video \"Gameplay Series: Vita nel West\" viene distribuito il 17 marzo 2010. In questo video possiamo vedere che il protagonista pu\u00f2 cacciare animali per vendere le loro pelli, catturare cavalli selvatici, giocare a poker, bere, comprare giornali, accamparsi alla fine di una giornata (per salvare la partita) o unirsi a un altro campo per ricevere notizie su quello che accade nel mondo del gioco. Il 24 marzo 2010, Rockstar posticipa l'uscita del gioco a maggio.\nIl quarto video \"Gameplay Series: Vita nel West - Parte 2\" viene distribuito il 1\u00ba aprile 2010. Questo video ci mostra le meccaniche dei duelli (simili a quelli di Red Dead Revolver), alcune missioni e incontri accidentali che il giocatore pu\u00f2 avere durante il gioco.\nInfine \u00e8 stato distribuito, a pochi giorni dal lancio ufficiale, uno spot che illustrava le ultime sequenze di gioco.\nIl gioco \u00e8 stato pubblicato sia per Xbox 360 che per PlayStation 3, con la sostanziale differenza che la versione del gioco per Xbox 360 ha una risoluzione nativa a 720p, mentre quella della versione PlayStation 3 \u00e8 di 1152x640p. Lo sviluppo di \"Red Dead Redemption\" ha richiesto 800 persone e quasi sei anni per essere completato, con un costo totale stimato approssimativamente a 100 milioni di dollari, diventando cos\u00ec uno dei giochi pi\u00f9 costosi che siano mai stati sviluppati.\nL'11 aprile 2018 viene avanzata la retrocompatibilit\u00e0 di \"Red Dead Redemption\" e della sua espansione \"Undead Nightmare\" per Xbox One X. I benefici dell'aggiornamento comprendono il supporto al 4K nativo della console, un miglioramento dei filtri antialiasing e anisotropici, e della qualit\u00e0 generale delle texture.\nColonna sonora.\nLa colonna sonora ufficiale del gioco \u00e8 stata pubblicata dalla Rockstar il 18 maggio 2010.\nEspansioni e patch.\nSono state distribuite sei espansioni su PlayStation Network e Xbox Live. I pacchetti sono: \"Fuorilegge per sempre\", \"Leggende e killer\", \"Bari e bugiardi\", \"Vestito per caccia e commercio\", \"\" e \"Miti e ribelli\". Oltre a ci\u00f2 furono pubblicate anche diverse patch, atte a correggere alcuni problemi legati all'avventura principale, delle espansioni e dei vari DLC assieme ai tempi d'attesa ridotti, l'eliminazione dei bug presenti in alcune missioni e diverse migliorie apportate alle modalit\u00e0 multigiocatori.\n\"Fuorilegge per sempre\".\nQuesto pacchetto, gratuito, \u00e8 disponibile dal 22 giugno 2010 e aggiunge i seguenti contenuti:\n\"Leggende e killer\".\nQuesto pacchetto, dal costo di 9,99 euro sul PlayStation Network o 800 Microsoft Points su Xbox Live, \u00e8 disponibile dal 10 agosto 2010 e aggiunge i seguenti contenuti:\n\"Bari e bugiardi\".\nQuesto pacchetto, dal costo di 9,99 euro sul PlayStation Network o 800 Microsoft Points su Xbox Live, \u00e8 disponibile dal 21 settembre 2010 e aggiunge i seguenti contenuti:\n\"Vestito per caccia e commercio\".\nQuesto pacchetto, gratuito, \u00e8 disponibile dal 12 ottobre 2010 e aggiunge i seguenti contenuti:\n\"Terrore dall'Oltretomba\".\nQuesto pacchetto, dal costo di 9,99 euro sul PlayStation Network o 800 Microsoft Points su Xbox Live, \u00e8 disponibile dal 26 ottobre 2010 e aggiunge i seguenti contenuti:\nIl 26 novembre 2010 \u00e8 uscito \"\", un disco stand-alone contenente tutte le espansioni del gioco (tranne \"Miti e Ribelli\" e \"Vestito per caccia e commercio\") ma senza l'avventura principale di \"Red Dead Redemption\".\n\"Miti e ribelli\".\nQuesto pacchetto, gratuito, \u00e8 disponibile dal 13 settembre 2011 e aggiunge i seguenti contenuti:\nEdizioni speciali.\n\"Limited Edition\".\nIl giorno del lancio fu resa disponibile anche un'edizione speciale chiamata \"Limited Edition\", che aggiunge al gioco i seguenti elementi:\n\"Red Dead Redemption: Game of the Year Edition\".\nNell'ottobre 2011 \u00e8 stata pubblicata un'edizione speciale del gioco chiamata \"Red Dead Redemption: Game of the Year Edition\", contenente oltre al gioco originale tutte le sei espansioni, inclusi i contenuti speciali della Limited Edition, e una nuova modalit\u00e0 \"Hardcore\" per il singleplayer.\nNella versione per PlayStation 3 il tutto \u00e8 contenuto in un unico Blu-ray, mentre nella versione per Xbox 360 il gioco \u00e8 suddiviso in due dischi:\nInoltre nella versione per Xbox 360 \u00e8 stato incluso il covo dei banditi a \"Solomon's Folly\" e un vestito fino ad allora esclusivi della versione per PlayStation 3.\nVendite e riconoscimenti.\nAgli Spike Video Game Awards 2010, il gioco vince i premi \"Game of the Year\", \"Best Song in a Game\" (per \"Far Away\" di Jos\u00e9 Gonz\u00e1lez), \"Best Original Score\" e \"Best DLC\" (per \"Undead Nightmare\"). Dopo poco pi\u00f9 di un anno dalla sua uscita, \"Red Dead Redemption\" ha gi\u00e0 ricevuto oltre 106 premi come miglior gioco del 2010.\nAppena dopo due mesi dall'uscita il gioco vende oltre 5 milioni di copie, diventando il gioco pi\u00f9 venduto dell'anno e anche un best seller negli Stati Uniti con 1,5 milioni di copie vendute. Nel settembre 2011 il gioco \u00e8 arrivato a vendere oltre 12 milioni di copie in tutto il mondo. A met\u00e0 2020 sono stimate oltre 16 milioni di copie vendute.\nInoltre il gioco ha ricevuto ottimi voti dalla maggior parte di riviste e siti web che si occupano di videogiochi: il sito statunitense Game Informer ha recensito Red Dead Redemption dandogli un voto di ben 9,75 su scala di 10, mentre il sito web IGN l'ha votato con 9,8/10. GameSpy (altro sito web) e la rivista GamePro votano il gioco con 5 punti su 5, mentre GameSpot l'ha giudicato con un punteggio di 9,5 su 10.\nMetacritic, raccogliendo i voti di altre riviste e siti web, ha calcolato una percentuale del 95% di apprezzamento per \"Red Dead Redemption\". Allo stesso modo, GameRankings ha calcolato una percentuale del 94,67%.\nLa rivista \"Play Generation\" lo classific\u00f2 come l'undicesimo migliore titolo d'avventura e sesto miglior online del 2010. La stessa testata valut\u00f2 l'edizione speciale \"Game of the Year Edition\", assegnandole un 97/100, trovandola una delle migliori esperienze videoludiche degli ultimi anni, ora completa di tutte le espansioni, definendola imperdibile.\nRiferimenti.\nIn quanto seguito spirituale di \"Red Dead Revolver\", il gioco \u00e8 ricco di citazioni o riferimenti al predecessore, oltre che a personaggi ed elementi tipici del genere western. Eccone alcuni:\n\"Red Dead Redemption: The Man from Blackwater\".\nIl 29 maggio 2010 \u00e8 stato mandato in onda su Fox un cortometraggio intitolato \"Red Dead Redemption: The Man from Blackwater\", realizzato con la stessa tecnologia del videogioco (alcune scene sono infatti prese direttamente da delle scene di \"Red Dead Redemption\", mentre altre sono state realizzate appositamente per il film).\nPrequel.\nIl 18 ottobre 2016 viene ufficialmente annunciato da Rockstar Games \"Red Dead Redemption II\" e il 20 ottobre viene mostrato il primo trailer del videogioco. Il secondo trailer viene pubblicato il 28 settembre 2017 e il 2 Maggio 2018 esce il terzo, confermando che il gioco \u00e8 un prequel che racconta la storia del fuorilegge Arthur Morgan e della banda di Van Der Linde.. Il gioco \u00e8 uscito il 26 ottobre 2018."}
{"id": "2808839", "revid": "1784492", "url": "https://it.wikipedia.org/wiki?curid=2808839", "title": "Nogometni Klub Zvijezda", "text": "Il Nogometni Klub Zvijezda \u00e8 una societ\u00e0 calcistica bosniaca, con sede nella citt\u00e0 di Grada\u010dac. Milita oggi nella Premijer Liga, la massima divisione nazionale, che ha raggiunto per la prima volta vincendo il campionato di \"Prva Liga FBiH\" (seconda divisione) nella stagione 2007-2008."}
{"id": "2808845", "revid": "1305772", "url": "https://it.wikipedia.org/wiki?curid=2808845", "title": "Beatrice del Portogallo (disambigua)", "text": "Con il nome di Beatrice del Portogallo si identificano:"}
{"id": "2808848", "revid": "767487", "url": "https://it.wikipedia.org/wiki?curid=2808848", "title": "Steve Harley &amp; Cockney Rebel", "text": " \nI Cockney Rebel sono uno storico gruppo rock inglese, che raggiunse l'apice della propria carriera negli anni settanta. La loro musica spazia dal pop al rock progressivo, tuttavia sono generalmente considerati un gruppo glam rock. Dal 1975 hanno preso il nome di Steve Harley &amp; Cockney Rebel.\nStoria.\nSteve Harley (nato come Steven Malcolm Ronald Nice a Deptford, Londra, il 27 febbraio 1951) inizi\u00f2 la sua carriera musicale suonando nei locali folk di Londra (\"Les Cousins\", \"The Troubadour\", \"Bunjie's\"); pi\u00f9 tardi fond\u00f2 una folk band chiamata \"Odin\", nella quale entr\u00f2 a suonare come chitarrista e violinista John Crocker (conosciuto anche come Jean-Paul Crocker). I due decisero di fondare i Cockney Rebel e, dopo una serie di audizioni, entrarono nel gruppo il batterista Stuart Elliott, il bassista Paul Jeffreys ed il tastierista Milton Reame-James; dopo essere stati scritturati dalla EMI pubblicarono nel 1973 un primo singolo, \u201cSebastian\u201d, che raggiunse subito la vetta delle classifiche nei Paesi Bassi e in Belgio. Il loro primo album, \"The Human Menagerie\", fu distribuito lo stesso anno senza per\u00f2 ottenere un grande successo commerciale.\nIl secondo album della band, \"The Psychomodo\", usc\u00ec nel 1974 e i due singoli tratti da esso, \"Judy Teen\" e \"Mr. Soft\", entrarono entrambi nella top ten delle classifiche del Regno Unito.\nL'atteggiamento scontroso di Harley provoc\u00f2 per\u00f2 lo scioglimento del gruppo alla fine del tour seguito alla pubblicazione del disco: dei membri iniziali della band rimase il solo Elliott. Da questo momento il gruppo divenne in pratica un progetto del solo Harley, che a suggello della situazione rinomin\u00f2 la band Steve Harley &amp; Cockney Rebel.\nIl successivo album, \"The Best Years Of Our Lives\", venne pubblicato nel 1975 e prodotto dall'ingegnere del suono dei Beatles, Alan Parsons. Una traccia del disco, \"Make Me Smile (Come Up and See Me)\", pubblicata come singolo nel febbraio del 1975, raggiunse la vetta delle classifiche britanniche e vendette nel mondo oltre un milione di copie, diventando il pezzo pi\u00f9 conosciuto della band.\nPassato il successo commerciale di \"Make Me Smile\" il declino fu piuttosto veloce; dopo il 1975 Harley non riusc\u00ec pi\u00f9 a raggiungere il successo con i successivi dischi. Cant\u00f2 nel brano \"The Voice\" di Alan Parsons, contenuto nell'album I Robot, e raggiunse le posizioni alte delle classifiche solo con una cover di \"Here Comes The Sun\" nel 1976 e con una canzone tratta dal musical Il Fantasma dell'Opera, di Andrew Lloyd Webber, nel 1980. Dal 1979 us\u00f2 il suo solo nome, ad eccezione dell'album del 2005, \"The Quality of Mercy\", pubblicato ancora sotto il nome di Steve Harley &amp; Cockney Rebel.\nLa canzone \"Make Me Smile (Come Up and See Me)\" \u00e8 stata inclusa nelle colonne sonore dei film The Full Monty del 1997, Velvet Goldmine del 1998, e L'erba di Grace del 2000.\nIl bassista della prima formazione dei Cockey Rebel, Paul Jeffreys, mor\u00ec il 21 dicembre 1988 nel disastro aereo del Volo Pan Am 103 sui cieli di Lockerbie. Era insieme alla moglie in luna di miele."}
{"id": "2808849", "revid": "767487", "url": "https://it.wikipedia.org/wiki?curid=2808849", "title": "Il giglio e la rosa", "text": "Il giglio e la rosa (\"The Lily and the Rose\") \u00e8 un film del 1915 diretto da Paul Powell e interpretato da Lillian Gish. Il ruolo di Rose, la danzatrice esotica, venne affidato a Rosie Dolly, una delle due famose Dolly Sisters le cui danze furono coreografate da Ruth St. Denis.\nTrama.\nMary Randolph, una bella ragazza di cui \u00e8 senza speranza innamorato Allison, il suo vicino di casa, conosce un affascinante giocatore di football. I due si sposano, ma il matrimonio non durer\u00e0 a lungo. Jack, infatti, lascia la moglie per andare a vivere con Rose, una danzatrice esotica che, ben presto, comincia a tradirlo con altri uomini.\nJack, totalmente infatuato della donna, finisce per uccidersi.\nDavanti alla sua tomba, Mary lo perdona per essere stata abbandonata da lui. Allison, diventato nel frattempo un famoso scrittore, le chiede di sposarlo e lei, finalmente, accetta.\nProduzione.\nIl film fu prodotto dalla Fine Arts Film Company, con le riprese che durarono dal luglio 1915 al settembre 1915. Venne girato ai Fine Arts Studios, al 4516 di Sunset Blvd., a Hollywood.\nDistribuzione.\nDistribuito dalla Triangle Distributing, il film usc\u00ec nelle sale statunitensi il 7 novembre 1915. Alcuni anni dopo, la Triangle fu venduta e il film venne rieditato e distribuito il 15 febbraio 1920 con il titolo \"The Tiger Girl\". In Italia, distribuito dalla Parravicini, prese il titolo di \"Il giglio e la rosa\" e usc\u00ec con il visto di censura 12609 in una versione di 1.436 metri nel 1917."}
{"id": "2808854", "revid": "466539", "url": "https://it.wikipedia.org/wiki?curid=2808854", "title": "Shannon Lucid", "text": "Ad oggi \u00e8 l'astronauta americana che detiene il record di permanenza nello spazio con pi\u00f9 di 223 giorni in orbita.\nBiografia.\nLucid \u00e8 nata a Shanghai, Cina, figlia di un missionario Battista, \u00e8 cresciuta a Bethany, Oklahoma dove si \u00e8 diplomata. Ha frequentato l'Universit\u00e0 dell'Oklahoma dove ha ottenuto un dottorato in biochimica nel 1973.\nSposata con Michael F. Lucid, ha tre figli (due femmine e un maschio) e cinque nipoti.\nCarriera alla NASA.\nLucid \u00e8 stata selezionata nel corpo astronauti NASA nel 1978. Delle sei donne appartenenti a questo gruppo con le prime donne, Lucid \u00e8 l'unica ad avere gi\u00e0 un figlio al momento della selezione. Il primo volo nello spazio di Lucid \u00e8 stato nel giugno del 1985 sullo Space Shuttle Discovery nella missione STS-51-G. Vol\u00f2 poi anche nelle missioni STS-34 nel 1989, STS-43 nel 1991, STS-58 nel 1993.\nLucid \u00e8 conosciuta soprattutto per il suo quinto volo, quando trascorse 188 giorni nello spazio, dal 22 marzo al 26 settembre del 1996, di cui 179 giorni a bordo della Mir, la stazione spaziale russa. Raggiunse la Mir con lo Space Shuttle Atlantis, nella missione STS-76, e fece il ritorno sulla terra con STS-79. Durante la missione si occup\u00f2 di numerosi esperimenti scientifici e fisici. Con la sua lunga permanenza stabil\u00ec il record di permanenza continuativa nello spazio per un astronauta non russo e per una donna, record superato da Sunita Williams sulla International Space Station nel 2007.\nDal 2002 al 2003, Lucid ha lavorato alla NASA come capo degli scienziati e dal 2005 come CAPCOM (capsule communicator) per molte missioni dello Space Shuttle, tra cui: STS-114, STS-116, STS-118, STS-120, STS-122, STS-124, STS-126, STS-125, STS-127, STS-128, STS-129, STS-130. A gennaio 2008 Lucid \u00e8 stata assegnata all'ufficio di gestione astronauti presso il Johnson Space Center a Houston. Il 31 Gennaio 2012 ha annunciato il suo ritiro dalla NASA."}
{"id": "2808855", "revid": "297059", "url": "https://it.wikipedia.org/wiki?curid=2808855", "title": "Shannon W. Lucid", "text": ""}
{"id": "2808856", "revid": "443105", "url": "https://it.wikipedia.org/wiki?curid=2808856", "title": "Cockney Rebel", "text": ""}
{"id": "2808863", "revid": "111433", "url": "https://it.wikipedia.org/wiki?curid=2808863", "title": "Bonnie Dunbar", "text": ""}
{"id": "2808864", "revid": "297059", "url": "https://it.wikipedia.org/wiki?curid=2808864", "title": "Bonnie J. Dunbar", "text": ""}
{"id": "2808865", "revid": "767487", "url": "https://it.wikipedia.org/wiki?curid=2808865", "title": "Saukrates", "text": "\u00c8 anche membro del collettivo Gilla House di Redman.\nCarriera.\nNel 1994, il suo primo brano intitolato \"Still Caught Up\", ottiene una nomination come Best Rap Recording agli Juno Awards del 1996. Ottiene anche un'altra nomination per lo stesso premio nel 2000 con il brano \"Money or Love\". Nel 2001, Saukrates produce il brano \"Uh-Huh\" per l'album Malpractice di Redman, ed appare nel brano \"Enjoy Da Ride\". Ha anche fatto un brano chiamato \"Fine Line\" per la colonna sonora del film How High di Method man e Redman. Nel 2002, Saukrates collabora con il collega produttore canadese Agile dei BrassMunk per produrre il brano \"Heaven\" per l'album God's Son di Nas, con featuring di Jully Black.\nNel 1996, firma per la Warner Bros. Records, rescindendo nel 1998, un anno prima dell'uscita del suo album di debutto The Underground Tapes. Entro il 2000, Saukrates raggiunge un grande affare con la Def Jam Records e la Gilla House Records (di propriet\u00e0 di Redman). Alla fine, per\u00f2, viene abbandonato dalla Def Jam, ma rimase con Gilla House. Egli appare in due brani del pi\u00f9 recente album di Redman Red Gone Wild, pubblicato nel marzo 2007.\nNel 2004, ha completato un secondo album, Bad Addiction, ma che ha fatto difficolt\u00e0 ad essere pubblicato da una major. Nel frattempo ha prodotto materiale per Big Black Lincoln e per la cantante R&amp;B Andreena Mill.\nNel 2009 collabora con Method Man e Redman al singolo A-yo, dal loro album Blackout! 2."}
{"id": "2808868", "revid": "479905", "url": "https://it.wikipedia.org/wiki?curid=2808868", "title": "Pier Augusto Stagi", "text": "Biografia.\nHa lavorato in passato per l'Unit\u00e0 e La Notte, testate per le quali ha seguito i mondiali di calcio (Italia \u201990 e Usa \u201994), Giri d\u2019Italia e Tour de France.\nDal 2000 scrive di ciclismo per il Giornale, Avvenire e Il Sole 24 ORE. Dal 2007 \u00e8 la voce ciclistica di Radio 24.\nDal 1995 al 1997, sotto la presidenza di Raffaele Carlesso, \u00e8 stato capo ufficio stampa della Federazione Ciclistica Italiana.\nDal maggio 1995 dirige il mensile specializzato tuttoBICI (da gennaio 2014 in formato digitale). Dirige inoltre i siti specializzati tuttobiciweb.it (nato nel marzo del 2004) e tuttobicitech.it (nato nel marzo del 2014).\nRiconoscimenti:\nPenna d\u2019oro societ\u00e0 ciclistiche della Brianza, 1992;\nGiornalista dell\u2019anno ACCPI (Associazione Corridori Ciclisti Professionisti Italiani), 1998;\nPremio Giornalistico Carlo Bianchi a.m. 2001;\n\u201cLa Torretta\u201d per lo sport, 2005;\nAmbasciatore della Sicurezza \u2013 Giornata della Scorta, 2009;\nPremio giornalistico \u201cDante Ronchi\u201d, Palio del Recioto, 2010;\n\u201cBici al Chiodo\u201d, giornalista dell\u2019anno, 2011;\nCaveja d\u2019oro, 2012;\nGiornalista dell\u2019anno, premio Pietro Rodella, 2012;\nXVI Premio Giornalistico Amico del Ciclismo, San Giorgio del Sannio, 2015;\nAmbasciatore della Sicurezza \u2013 Giornata della Scorta, 2020;\nPremio Internazionale \u201cVincenzo Torriani\u201d, 2021"}
{"id": "2808871", "revid": "767487", "url": "https://it.wikipedia.org/wiki?curid=2808871", "title": "Riso integrale", "text": "Il riso integrale \u00e8 quel tipo di riso al quale viene rimosso lo strato fibroso pi\u00f9 esterno (detto lolla). A differenza del riso bianco, al riso integrale non vengono eliminati anche gli strati sottostanti.\nLa procedura di raffinazione del riso integrale, che viene chiamata sbramatura, consiste nella rimozione della lolla. Ci\u00f2 che rimane \u00e8 l'endosperma amidaceo, al quale si applica un processo di lucidatura."}
{"id": "2808872", "revid": "619191", "url": "https://it.wikipedia.org/wiki?curid=2808872", "title": "Discografia dei The Stooges", "text": "Questa pagina comprende tutta la discografia degli Stooges, un gruppo proto-punk originario di Detroit. Nel dicembre del 2007, loro hanno ufficialmente pubblicato quattro album di studio, ventiquattro singoli, quattro album live e tre box set.\nCanzoni inedite e/o non pubblicate su alcuno dei quattro album di studio.\n1969\n1970\n1971\n1972\n1973\n1974\n2005\n2008\nBrani mai pubblicati:\n1967\n1968\n1969\n1970\n1972\n2008\n2009"}
{"id": "2808875", "revid": "2095505", "url": "https://it.wikipedia.org/wiki?curid=2808875", "title": "Vita Sancti Wilfrithi", "text": "La Vita Sancti Wilfrithi (\"Vita di San Vilfrido\") \u00e8 un testo agiografico dell'VIII secolo in cui \u00e8 narrata la vita del vescovo Vilfrido di York. Sebbene si tratti di un'agiografia, in essa poco spazio \u00e8 riservato alla trattazione dei miracoli del santo, mentre vengono approfondite maggiormente le tematiche politiche riguardanti la chiesa di Northumbria e la storia dei monasteri di Ripon e di Hexham. La Vita Sancti Wilfrithi fa parte di una collezione di fonti storiche scritte fra la fine del VII secolo e l'inizio dell'VIII, insieme all'anonima \"Vita Sancti Cuthberti\", i lavori di Beda il Venerabile e la \"Vita Sancti Columbae\" di Adamnano. In questa e nelle altre opere \u00e8 trattata dettagliatamente la cristianizzazione della Gran Bretagna e viene documentato il periodo storico antecedente al regno di Alfredo il Grande.\nAttribuzione e datazione.\nNella prefazione della Vita Wilfrithi, l'autore rivela di essere un prete e di chiamarsi Stephen. Gli scrittori moderni talvolta lo chiamano \"Eddius Stephanus\", secondo un'attribuzione risalente al XVII secolo; ad oggi, numerosi storici smentiscono tale attribuzione ritenendola impropria.\nL'erronea attribuzione \u00e8 dovuta al fatto che nella Vita Wilfrithi \u00e8 narrato che talvolta fra il 666 ed il 669, Vilfrido condusse due maestri di canto da Kent a Ripon, \u00c6dde ed \u00c6ona.\n\u00c6dde \u00e8 menzionato anche da Beda, il quale afferma che \"\u00c6dde, noto anche come Stephen\", era stato condotto in Northumbria da Vilfrido ed era stato il primo cantore presso le genti di quel paese. Tale indizio non \u00e8 tuttavia ritenuto una vera prova da molti storici moderni, mentre molti altri fattori, come ad esempio l'et\u00e0, rendono tale identificazione molto improbabile.\nLa Vita Wilfrithi \u00e8 datata attorno al 709, l'anno della morte di Vilfrido, ed il 720 circa. Quest'ultima data, \u00e8 un'approssimazione della data della Vita Sancti Cuthberti, un testo in cui sono presenti dei riferimenti alla Vita Wilfrithi. Altre fonti ne indicano come anno di scrittura il 716.\nTrama.\nLa Vita Wilfrithi narra la vita e la carriera ecclesiastica di Vilfrido, dalla sua giovinezza fino alla morte, con delle brevi digressioni riguardo ai due monasteri principali del santo, Ripon ed Hexham. Nel testo si riferisce nel dettaglio la scelta adolescenziale di Vilfrido d'essere un uomo di chiesa, le sue liti con Teodoro, arcivescovo di Canterbury, oltre a numerose figure secolari, i suoi viaggi fra l'Inghilterra e Roma, la sua partecipazione ai sinodi e la sua morte.\nIl testo dedica oltre un terzo del proprio contenuto ai \"successi di Northumbria\" ad opera di Vilfrido, mentre molto meno spazio \u00e8 dato dall'autore al periodo di tempo in cui il santo ha ricoperto il ruolo di vescovo di York (686-691) ed alle sue attivit\u00e0 nella Mercia. Come in molte altre agiografie scritte mentre il protagonista \u00e8 sul punto di morire, anche nella Vita Wilfrithi sono presenti pochi miracoli, ma come per Beda ed Eusebio di Cesarea, vi sono incorporati interi documenti che ne testimoniano la storia."}
{"id": "2808879", "revid": "767487", "url": "https://it.wikipedia.org/wiki?curid=2808879", "title": "Aurora sul mare", "text": "Aurora sul mare \u00e8 un film del 1935 diretto da Giorgio Simonelli."}
{"id": "2808880", "revid": "599013", "url": "https://it.wikipedia.org/wiki?curid=2808880", "title": "Richard Scott", "text": ""}
{"id": "2808886", "revid": "1543377", "url": "https://it.wikipedia.org/wiki?curid=2808886", "title": "Risalto", "text": "RisAlto \u00e8 una mostra internazionale d'arte contemporanea che si svolge annualmente nel castello medievale di Camino, in provincia di Alessandria, a partire dal 2001. RisAlto \u00e8 l'unica esposizione di mosaici d'artista realizzati con riso.\nTecnica.\nLa realizzazione del mosaico \u00e8 un processo lungo e complesso che richiede notevole precisione e pazienza. Ogni artista invitato procede all'ideazione del proprio progetto. Il disegno, ricavato dal bozzetto realizzato dagli artisti stessi, viene ingrandito e riportato sul supporto di realizzazione. Si procede con la colorazione del riso nelle varie sfumature necessarie mediante un bagno in anilina, in colori acrilici o smalti. Talvolta risulta necessario utilizzare coloranti straordinari per aderire esattamente alla progettualit\u00e0 dell'artista (carbone, polvere di madreperla, glitter).\nIl riso asciugato e protetto da apposite vernici viene quindi incollato sul supporto, quindi si aggiungono ritocchi e sfumature con pennello e aerografo, talvolta con colori speciali.\nStoria.\nLa mostra \"RisAlto\" nasce nel 2001 da un'idea di Mari Brignolo e Marco Porta.\nHanno partecipato gli artisti:\n2001: Antonella Bersani, Corrado Bonomi, Enrico Colombotto Rosso, Omar Galliani, Marco Lodola, Aldo Mondino, Marco Porta, Antonio Riello, Mauro Staccioli, Vittorio Valente.\n2002: Jessica Carroll, Gianni Cella, Enzo Cucchi, Lucio Del Pezzo, Giorgio Griffa, Ugo Nespolo, Alex Pinna, Emilio Tadini, Ben Vautier, Gilberto Zorio.\n2003: Sergio Fermariello, Piero Fogliati, Robert Gligorov, Trevor Gould, Luigi Mainolfi, Florencia Martinez, Marcello Morandini, Hidetoshi Nagasawa, Franco Rasma, Luigi Stoisa.\n2004: Alberto Biasi, Daniele Galliano, Horacio Garcia Rossi, Julio Le Parc, Emanuele Luzzati, Davide Nido, Concetto Pozzati, Franco Vaccari.\n2005: Maurizio Galimberti, Riccardo Licata, Ulrike Lienbacher, Carlo Pasini, Luca Pignatelli, Giovanni Rizzoli, Tino Stefanoni, Icon Tada.\n2006: Nicola Carrino, Marco Gastini, Ugo Giletta, Emilio Isgr\u00f2, Bruno Peinado, Lucia Pescad\u00f2r, Salvo, Francisco Sobrino.\n2007. Questa edizione \u00e8 stata interamente dedicata agli artisti del gruppo Fluxus: A.yo, Philip Corner, Al Hansen, Geoffrey Hendricks, Ben Patterson, Takako Saito, Ben Vautier, Emmett Williams.\n2008: Valerio Berruti, Mirco Marchelli, Gino Marotta, Simone Pellegrini, Carol Rama, Pino Spagnulo, Silvio Wolf, Michele Zaza.\n2009: Getulio Alviani, Eugenio Carmi, Ch\u00e9ri Cherin, Nunzio, Antonio Paradiso, Luca Maria Patella, Piero Pizzi Cannella, Antonio Recalcati.\n2010: Gianni Caravaggio, Enrico Castellani, Hsiao Chin, Tamara Ferioli, Giuseppe Gallo, Marco Tirelli, Walter Valentini, Grazia Varisco."}
{"id": "2808888", "revid": "466539", "url": "https://it.wikipedia.org/wiki?curid=2808888", "title": "Jacob Dissius", "text": " \nSi ricorda soprattutto per la sua collezione, comprendente 21 dipinti di Vermeer, che alla sua morte furono messi all'asta, ad Amsterdam, nel 1696.\nBiografia.\nRilegatore, membro della Gilda di San Luca, gestiva una libreria, la \u00abHet Gulden ABC\u00bb (Dorata ABC), al 32 del Markt a Delft, acquistata dal padre Abraham nel 1651. Nel 1680, spos\u00f2 la figlia e unica erede del ricco Pieter Van Ruijven, Magdalena. Alla morte della moglie, avvenuta nel 1682 a soli 26 anni, eredit\u00f2 i beni dei Van Ruijven (anche se stranamente decise di condividerli con il padre Abramo). Un inventario dei beni Dissius, redatto l'anno dopo la morte di Magdalena, comprendeva venti Vermeer, che Dissius aveva presumibilmente ereditato da lei. Secondo questo documento, vi erano undici Vermeer nella solotto della casa di Dissius sul Markt, quattro nella stanza sul retro, uno in cucina, che a quanto pare serviva anche da camera da letto, due in un locale seminterrato e due nel soggiorno.\nSecondo Montias, la maggior parte della collezione Dissius proveniva da quella del ricco suocero Pieter van Ruijven, che aveva comprato i dipinti direttamente da Vermeer. Un artista come Vermeer, sostiene lo studioso, visto il tempo necessario a dipingere le sue raffinate e meticolose scene di genere, avrebbe potuto rivolgersi solo a specifici clienti, piuttosto che al mercato libero. Van Ruijven, d'altra parte, potrebbe aver pensato di emulare un sostenitore delle arti come Pieter Spiering, detto Silvercroon. Silvercroon era il mecenate di Gerrit Dou, uno dei pittori meglio pagati del secolo XVII: Dou riceveva la somma di 500 fiorini l'anno per il diritto di prelazione sui suoi ricercati lavori. Phillip Angel, nel suo \"Elogio della pittura\" del 1642, scrive dell'accordo di Spiering con Dou. Nel suo racconto, tra i mitici mecenati dell'antichit\u00e0 e del Rinascimento, come il re Attalo, Alessandro, Cesare, l'Imperatore Massimiliano, Giulio II e Francesco I, il solo nome olandese \u00e8 quello di Spiering. Emulando lui, Van Ruijven sperava di migliorare il suo status sociale legando il suo nome a quello di un locale talento eccezionale - Vermeer - e, pi\u00f9 in generale, raccogliendo una scelta collezione d'arte.\nJacob Dissius mor\u00ec nel 1695.\nL'asta Dissius.\nSei mesi dopo la sua morte, nel mese di ottobre 1695, un annuncio su un quotidiano di Amsterdam pubblicizzava un'asta di \u00abeccellenti artificiose\u00bb opere, tra le quali \u00ab21 pezzi di straordinaria forza e deliziosamente dipinti dal compianto J. Vermeer di Delft, che rappresentano diverse composizioni, le migliori che abbia mai fatto\u00bb, provenienti tutti dalla collezione Dissius. Non si sa come il numero dei Vermeer sia passato da venti a ventuno tra il 1683 ed il 1695. \u00c8 possibile che si tratti di un errore accidentale di falsa attribuzione di uno dei dipinti di un artista diverso, oppure pu\u00f2 darsi che Dissius abbia acquistato un altro Vermeer in seguito.\nIl 16 maggio 1696, ad Amsterdam, si tenne la cosiddetta asta Dissius, evento fondamentale per l'arte di Vermeer. Il ricavo della vendita dei 21 Vermeer assomm\u00f2 a un totale di 1.503 fiorini e 10 centesimi, quindi una somma considerevole. Tuttavia, di gran lunga pi\u00f9 importante, per gli storici dell'arte, \u00e8 il catalogo dell'asta, che costituisce una delle poche solide basi storiche che gli studiosi hanno per determinare quali siano gli autentici Vermeer.\nAlcune delle descrizioni sono troppo vaghe per essere di qualche utilit\u00e0, e alcuni dei dipinti sono spariti. Ma circa 16 dipinti sono stati identificati ormai all'unanimit\u00e0. Se non fosse stato per l'asta, non ci sarebbe stata nessuna traccia dei quadri, perch\u00e9 questo catalogo rappresenta l'ultimo documento descrittivo dei dipinti, prima di riemergere dal nulla dopo quasi duecento anni. La storia di alcuni di questi dipinti pu\u00f2 essere ricostruita attraverso quegli anni bui, di solito dalle vendite, spesso attribuiti di volta in volta a Metsu, De Hoogh o Ter Borch, e sovente acquistate per importi irrisori; pi\u00f9 di rado da voci isolate di quando in quando, tracce e brandelli che si ritrovano nei diari e nei taccuini, come l'accenno di Sir Joshua Reynolds alla \"Lattaia\" come a uno dei suoi dipinti preferiti, durante un viaggio nei Paesi Bassi nel 1781."}
{"id": "2808892", "revid": "158030", "url": "https://it.wikipedia.org/wiki?curid=2808892", "title": "Orchestra Rossa", "text": "L'Orchestra Rossa (\"die Rote Kapelle\") \u00e8 il nome dato dalla Gestapo a reti di spionaggio a favore dell'Unione Sovietica che operavano durante la seconda guerra mondiale nell'Europa occupata dai nazisti o in Svizzera, o a gruppi di resistenza antinazista in Germania che non svolgevano necessariamente attivit\u00e0 di spionaggio.\nGeneralit\u00e0.\nIl nome \"Rote Kapelle\" (Orchestra Rossa) fu dato dalla RSHA, il controspionaggio nazista. Nel gergo dei servizi segreti tedeschi, il gestore di una rete era il \"direttore d'orchestra\": coordinava e dirigeva l'attivit\u00e0 dei \"pianisti\" (gli operatori radio) e dei loro \"strumenti musicali\" (le radio trasmittenti). La Gestapo includeva nell'\"Orchestra Rossa\" tre gruppi che non avevano connessioni tra loro:\nLa storia dell'Orchestra Rossa fu conosciuta nel periodo della Guerra fredda solo in base alle informazioni della Gestapo. Solo con la caduta del muro di Berlino e l'accesso ai documenti degli archivi del KGB \u00e8 stato possibile capire che i gruppi berlinesi di Schulze-Boysen e di Harnack erano indipendenti da quelli di Trepper, essendo composti da resistenti antinazisti talora critici verso l'Unione Sovietica di Stalin.\nLa risposta tedesca all'attivit\u00e0 di spionaggio in favore dell'Unione Sovietica, come pure all'attivit\u00e0 di resistenza sospettata di svolgere attivit\u00e0 di spionaggio in favore dell'Unione Sovietica, consistette nella creazione di un gruppo di lavoro dedicato alla sua distruzione, il \"Sonderkommando Rote Kapelle\" (\"Distaccamento speciale Orchestra Rossa\"): costituito all'inizio del 1942 da personale della Gestapo, del Abwehr, e del Sicherheitsdienst, dipendeva direttamente da Hitler.\nIl gruppo Trepper.\nL'organizzazione diretta da Leopold Trepper, un polacco marxista di religione israelita, era una rete spionistica che lavorava per la GRU sovietica. La rete, che operava con la copertura di una societ\u00e0 commerciale, raccoglieva informazioni economiche, politiche e militari in Germania, Francia, Belgio, Paesi Bassi, Svizzera e nei paesi scandinavi.\nLa rete venne creata nei primi mesi del 1939 su richiesta del generale Berzin, capo dei servizi segreti dell'Armata Rossa. Trepper venne inviato a Bruxelles, con la copertura di un imprenditore canadese dirigente della \"Foreign Excellent Raincoat Company\", una societ\u00e0 di esportazione con sede a Bruxelles e filiali in alcuni grandi citt\u00e0 portuali europee. Oltre che da copertura, la societ\u00e0 commerciale avrebbe dovuto servire anche da fonte di finanziamento della rete spionistica. Obiettivo primario dell'organizzazione era la raccolta di informazioni sulle capacit\u00e0 militari e sulle risorse produttive tedesche, nonch\u00e9 tutte le altre informazioni utili per individuare i piani militari della Germania nazista.\nDopo la caduta del Belgio (maggio 1940) Trepper si trasfer\u00ec a Parigi alla guida delle societ\u00e0 \"Simex\" (a Parigi) e \"Simexco\" (a Bruxelles). Entrambe le societ\u00e0 realizzavano profitti vendendo merci al mercato nero. Alla testa di queste societ\u00e0 Trepper, che si far\u00e0 chiamare anche \"Adam Milker\", pose uomini reclutati in segreto nei movimenti di resistenza francesi, belgi, olandesi e tedeschi. Tutti i membri della rete, non necessariamente comunisti, agivano mossi principalmente dalle loro convinzioni antinaziste. Attraverso i contatti commerciali con gli industriali tedeschi, Trepper fu in grado di raccogliere informazioni importanti sul morale e sulle opinioni dei militari tedeschi, sui movimenti di truppe, e su piani militari per il fronte orientale. Inoltre, i contatti tra la societ\u00e0 \"Simex\" e il suo principale cliente, l'Organizzazione Todt, mettevano Trepper in grado di ottenere informazioni anche sulle fortificazioni militari tedeschi e sui movimenti delle truppe dell'Asse. Un ulteriore vantaggio proveniva dalla facolt\u00e0, data ad alcuni agenti di Trepper, di potersi muovere liberamente nelle aree occupate dai tedeschi.\nL'organizzazione di Trepper forn\u00ec all'Unione Sovietica informazioni militari, politiche ed economiche di alto livello (piani di attacchi da parte della Wehrmacht in Unione Sovietica, attivit\u00e0 delle truppe tedesche nei territori occupati, dati sulla produzione industriale di carri armati o aerei, analisi sulla situazione politica interna in Germania, Italia e nei paesi occupati, ecc.) Fra i successi di questa rete vi fu l'annuncio dell'Operazione Barbarossa, il piano di invasione dell'URSS da parte della Germania nazista, e il progetto del Panzer VI Tiger I, il carro armato pesante tedesco.\nI servizi di controspionaggio tedeschi conobbero l'esistenza della rete di Trepper in seguito all'intercettazione di alcuni messaggi radio provenienti dall'NKVD, il servizio segreto sovietico. Il 14 luglio 1942 la stazione tedesca di monitoraggio intercett\u00f2 un messaggio in codice, proveniente da Mosca, che lasciava trapelare maldestramente i nomi e gli indirizzi di alcuni aderenti. L'Abwehr, attraverso la triangolazione radio fu in grado di localizzare una trasmittente di Bruxelles. Dopo aver sottoposto a tortura gli arrestati, il controspionaggio tedesco fu in grado di distruggere la rete entro la primavera del 1943. La maggior parte degli agenti furono giustiziati. Lo stesso Trepper fu arrestato il 5 dicembre 1942 a Parigi, ma pi\u00f9 tardi riusc\u00ec a fuggire e a rifugiarsi presso una formazione della resistenza francese dove rimase fino alla liberazione di Parigi nel 1944.\nIl gruppo Schulze-Boysen e Harnack.\nGli appartenenti alla rete di Berlino erano guidati da Harro Schulze-Boysen, un ufficiale dell'aviazione, e da Arvid Harnack, un funzionario del ministero tedesco dell'economia. Il gruppo era rappresentativo della societ\u00e0 tedesca: vi erano aderenti di tutte le et\u00e0 (da 16 a 86 anni), sesso (il 40% erano donne), religione (protestanti, cattolici, ebrei e atei), opinioni politiche (conservatori, liberali e comunisti), accomunati dalla partecipazione alla lotta contro il nazismo. Fra gli aderenti: Alexander Erdberg, Adam Kuckhoff (un produttore teatrale), sua moglie Grete Kuckhoff (che lavorava nel dipartimento della politica razziale diretto da Alfred Rosenberg), Horst Heilmann (specialista in cifrari nella divisione delle comunicazioni della Wehrmacht), G\u00fcnther Weisenborn (scrittore tedesco), Herbert Gollnow (addetto al servizio di controspionaggio tedesco), Johann Graudens (meccanico aeronautico assegnato alle basi militari della Luftwaffe), i coniugi Hilde e Hans Coppi (due militanti comunisti).\nIl gruppo antinazista di Berlino non aveva primariamente finalit\u00e0 di spionaggio. Prima dell'invasione dell'Unione Sovietica da parte della Germania nazista, il gruppo Schulze-Boysen/Harnack aveva avuto contatti soprattutto con gli Stati Uniti, attraverso l'addetto economico dell'ambasciata americana a Berlino Donald Heath, e aveva fornito informazioni di tipo economico e politico a sovietici, americani e inglesi. I tentativi di informare le nazioni avversarie della Germania nazista, soprattutto USA e URSS, delle atrocit\u00e0 di Hitler e dei piani nazisti di guerra, erano solo una piccola parte dell'attivit\u00e0 di resistenza. La maggior parte degli aderenti si dedicava a distribuire volantini, suscitare la disobbedienza civile della popolazione tedesca, aiutare gli oppositori e i perseguitati del regime a nascondersi o a fuggire dalla Germania, innervosire i governanti. L'operazione Barbarossa spinse alcuni aderenti a tentare di trasmettere informazioni anche di tipo militare a Mosca dopo soli quattro giorni dall'inizio dell'invasione tedesca dell'URSS. Tuttavia, i trasmettitori forniti dai sovietici non funzionavano. Il controspionaggio tedesco giunse al gruppo di Berlino nel 1942 nel corso delle indagini sulla rete di Trepper. Nel luglio del 1942, il Dipartimento di decrittazione dell'Oberkommando des Heeres riusc\u00ec a decodificare un messaggio dei sovietici in cui si accennava al gruppo. Harro Schulze-Boysen e sua moglie Libertas furono arrestati il 30 agosto 1942; Arvid Harnack e la moglie Mildred il 7 settembre, Hans e Hilde Coppi il 12 settembre 1942. Nella tarda primavera del 1943 erano state imprigionate e successivamente giustiziate o condannate a lunghe pene detentive, 150 persone, molte delle quali peraltro non avevano neanche preso parte alle attivit\u00e0 antinaziste organizzate dal gruppo Schulze-Boysen e Harnack.\nIl gruppo delle Tre rosse.\nAppartenenti all'Orchestra Rossa erano considerate dalla Gestapo anche tre radiotrasmittenti a onde corte, battezzate dall'RSHA \"Die Roten Drei\" (Le tre rosse), che durante la seconda guerra mondiale trasmettevano dalla Svizzera, pertanto da territorio neutrale: due da Ginevra e una da Losanna. Il gruppo era presieduto da S\u00e1ndor Rad\u00f3 (nome in codice, \u00abDora\u00bb, anagramma di \u00abRado\u00bb), un famoso cartografo ungherese militante comunista immigrato in Svizzera nel 1936. La \"Drei Roten\" era stata fondata nel 1936, con l'arrivo di Rad\u00f3 a Ginevra.\nNell'aprile 1942 l'organizzazione era costituita da un gruppo principale, diretto da Rad\u00f3, e da tre sottogruppi diretti da Rachel D\u00fcbendorfer (nome in codice: \u00abSissy\u00bb), Georges Blun (nome in codice: \u00abLong\u00bb), e Otto Puenter (nome in codice: \u00abPakbo\u00bb). Rad\u00f2 ebbe inoltre contatti con il centro di spionaggio \u00abLucy\u00bb; \u00e8 stato ipotizzato che Rad\u00f3 possa essere stato in realt\u00e0 un agente segreto britannico avente l'obiettivo di far giungere all'Unione Sovietica informazioni ottenute dai britannici per mezzo del sistema Ultra senza far tuttavia conoscere ai sovietici l'origine di tali informazioni. I contatti con i servizi segreti britannici saranno utilizzati comunque dai sovietici come capo d'accusa contro Rad\u00f3 il quale, al termine della seconda guerra mondiale, fu processato in URSS e trascorse dieci anni in un gulag.\nNella cultura di massa.\nNel 1989 \u00e8 stato prodotto un film per la TV intitolato \"L'Orchestra rossa\" con la regia di Jacques Rouffio. Narra i successi della rete di spie comuniste a danno della Germania e che port\u00f2 i gerarchi nazisti a istituire un'apposita squadra di controspionaggio. "}
{"id": "2808893", "revid": "1305772", "url": "https://it.wikipedia.org/wiki?curid=2808893", "title": "Habbo", "text": "Habbo, noto anche come Habbo Hotel, \u00e8 una community virtuale, prodotta dall'azienda finlandese Sulake e introdotta inizialmente con il nome di \"Hotelli Kultakala\" (tradotto dal finlandese \"Hotel Pesce d'oro\"). Il sito \u00e8 stato sviluppato da Aapo Kyr\u00f6l\u00e4 e Sampo Karjalainen.\nL'intero sito \u00e8 ambientato in un hotel virtuale, dove l'avatar (detto \"Habbo\") di ogni utente pu\u00f2 interagire con altri utenti in stanze private, o in aree comuni di libero accesso a tutti i frequentatori del sito.\nModalit\u00e0 di gioco.\nL'hotel \u00e8 suddiviso in stanze private e aree pubbliche. Le stanze private sono create dagli utenti che le arredano con \"furni\" (ovvero mobili virtuali) e possono essere aperte a tutti, accessibili con una password o chiuse con un lucchetto (il proprietario pu\u00f2 decidere chi far entrare). Le aree pubbliche sono invece create dallo staff di Habbo e visitabili da chiunque.\nLa creazione di un personaggio Habbo e l'utilizzo dell'Hotel sono gratuiti, ma ottenere \"furni,\" diventare membro HC o entrare a far parte del Builder Club richiedono il pagamento di somme di denaro.\nPer entrare a far parte dell'Habbo Club, ad esempio, \u00e8 necessario pagare una quota d'iscrizione mensile. Gli iscritti ad Habbo Club godono di particolari benefici, tra i quali \"look\" e acconciature particolari per personalizzare in modo pi\u00f9 libero e completo il proprio personaggio, movimenti speciali, regali mensili, effetti speciali per il proprio Habbo, possibilit\u00e0 di ampliare la propria lista amici e di dare nuove forme alle proprie stanze private.\nChiunque sia iscritto al Builder Club o all'Habbo Club, inoltre, non visualizza le pubblicit\u00e0.\nCompetizioni.\nAll'interno di Habbo \u00e8 possibile partecipare a competizioni organizzate dagli Hotel Manager e Assistenti Hotel Manager o in alcuni Hotel anche dai Fansites Ufficiali. Queste competizioni sono spesso stagionali, legate a visite di personaggi famosi nell'hotel, o incentrate su temi scelti dallo staff, come costruire ed arredare delle stanze secondo particolari indicazioni. I vincitori delle competizioni vengono premiati con dei furni particolari, mesi HC o distintivi.\nGiochi.\nAll'interno di Habbo sono presenti diversi giochi, creabili da ciascun giocatore acquistando i furni dal catalogo. Ogni giocatore pu\u00f2, ovviamente, anche inventarsi un gioco a piacere combinando furni speciali a proprio piacimento (detti Wired). I giochi spesso prevedono per il vincitore un premio, come ad esempio crediti o un furni. Esistono inoltre giochi ufficiali che vengono venduti e si possono ricreare nelle proprie stanze sempre usufruendo dei crediti a pagamento.\nGame Center.\nIl Game Center era una funzionalit\u00e0 del gioco presente al suo interno ma i cui contenuti erano esterni al sito stesso. Si trattava di una raccolta di giochi creati dalla stessa Sulake o da altre Societ\u00e0, per migliorare l'esperienza Habbo. Comprendeva alcuni giochi, quali i sopracitati Snowstorm, Fast Food, Speedway.\nIn data 31 marzo 2014, la Sulake ha deciso di chiudere il Game Center. Sul sito ufficiale questa scelta \u00e8 motivata informando gli utenti che questo era una distrazione dalla comunit\u00e0 vera e propria.\nStrumenti.\nNella barra in basso del client sono presenti vari strumenti per interagire all'interno dell'Hotel.\nGli utenti possono usare un navigatore per spostarsi tra le stanze, cercare altre stanze o crearne delle nuove. Il visualizzatore di eventi dispone di una piccola interfaccia sulla quale gli utenti possono creare delle sorte di annunci per invitare nella propria stanza, chiamati \"eventi\". Con la versione 4.0 gli eventi sono stati spostati in una sezione all'interno del navigatore. Ma durante il \"Mute\" di tutti gli Hotel questi vengono rimossi da Navigatore, con una data ancora non precisata per il suo ritorno.\nIl Negozio (precedentemente conosciuto come Catalogo) permette di acquistare furni, ovvero oggetti virtuali divisi per categoria. Nel negozio \u00e8 anche possibile acquistare dei cuccioli, animali virtuali o dei BOT, personaggi autocontrollati. L'inventario mostra tutti i furni, distintivi, cuccioli, bots e furni in affitto acquistati posseduti dall'utente, e permette di utilizzarli.\nIn Habbo Hotel \u00e8 possibile completare delle missioni. Le missioni sono divise per categoria e prevedono diverse azioni.\n\u00c8 possibile inoltre accedere alla lista amici, in primo piano quelli online e \"ammuchiati\" in una sotto-categoria quelli ofline. \u00c8 possibile avviare una chat private con gli amici online, senza essere nella stessa stanza. \u00c8 inoltre possibile seguirli nella stanza dove si trovano al momento. Il sistema di amicizia \u00e8 semplice: qualsiasi utente pu\u00f2 inviare una richiesta di amicizia (finch\u00e9 non rientra in hotel, in modo da evitare molestie e spam) a un'altra utente nella stessa pagina, o dalla pagina privata del pg di questo. Qualora l'utente che riceve la risposta accettasse (ovviamente pu\u00f2 anche rifiutare la richiesta) automaticamente uno finirebbe nella lista amici dell'altro. Su Habbo per\u00f2, la lista amici \u00e8 limitata, ovverro il numero di amici ha un limite. \u00c8 per\u00f2 ottenibile un'espansione della lista amici tramite l'acquisto dell'Habbo Club.\nMonete di scambio.\nI crediti sono l'elemento fondamentale per comprare e fare azioni all'interno dell'hotel. Sono a pagamento, ma \u00e8 possibile guadagnare crediti anche con offerte disposte dalla Sulake. Le offerte consistono in sondaggi, registrazioni a siti partner e installazione di programmi. I crediti si possono acquistare con carta di credito, carta prepagata o con Habbo Card. Questa moneta \u00e8 scambiabile.\nI pixel erano un'altra moneta di scambio, con la quale era possibile acquistare effetti grafici temporanei per il proprio avatar,\nfurni temporanei per effetti speciali nelle stanze, e si potevano guadagnare stando in Hotel, iscrivendosi in Habbo Club, raggiungendo i traguardi e giocando ai giochi.\nPurtroppo, la Sulake decise di eliminare questa moneta di scambio, per il fatto che gli utenti Veterani avevano troppi pixel rispetto a nuovi utenti.\nPer ogni evento speciale, come Natale e Pasqua, vengono introdotte nuove monete che possono essere utilizzate solo per un periodo di tempo fissato (ad esempio le conchiglie dell'estate 2011, le arachidi della Pasqua 2012), e con le quali \u00e8 possibile comprare particolari furni.\nDal primo di marzo \u00e8 arrivata in tutti gli hotel una nuova moneta, che in un certo senso sostituisce i Pixel: I Duckets (o Anatroccoli), questa \u00e8 diversa dai Pixel per il fatto che si ottengono solo una volta al giorno, e a seconda di quanto stai online. Con questa si possono \"noleggiare\" speciali furni, che dopo una settimana scadono.\nI Duckets possono essere ottenuti anche con particolari Missioni che consistono, ad esempio, in ottenere elevati numeri di amici e visitare numerose stanze. Il limite di Duckets cumulabile \u00e8 di 650 per gli habbo normali e 1300 per gli habbo HC. Ogni giorno, connettendosi, si riceveranno fino a 100 ducket per utenti normali, fino a 200 per HC, in base al tempo online del giorno precedente.\nUn'altra moneta, ottenibile solo acquistando crediti, sono i diamanti. Con i diamanti \u00e8 possibile comprare furni rari o pacchetti contenenti vari furni. Questa moneta non \u00e8 scambiabile.\nI gruppi.\n\u00c8 possibile comprare, dal catalogo, nella sezione gruppi, un proprio gruppo. Un gruppo \u00e8 in s\u00e9 un agglomerato di persone ed \u00e8 illimitato; chiunque pu\u00f2 unirsi ad un gruppo ma per essere acquistato e/o modificato bisogna essere iscritti all\"'Habbo Club\". Il limite massimo di gruppi in cui \u00e8 possibile unirsi, \u00e8 50; in caso contrario, il limite massimo \u00e8 di 100.\n\u00c8 possibile, al costo di crediti aggiuntivi, creare un \"Forum di Gruppo\" dove, l'amministratore o i membri, possono interagire tramite discussioni create da loro. L'amministratore del gruppo, inoltre, pu\u00f2 modificare l'emblema del gruppo e/o scegliere chi gestirlo.\nSolitamente i gruppi si distinguono in: \"World\", \"Club\" , \"Polizie\" ed \"Eserciti\".\nI World sono gruppi che si comportano come se non si trovassero nella reale dimensione di Habbo ma, come appunto suggerisce il nome, in mondi a parte. Spesso i world traggono ispirazione da manga, anime, come da libri e film, cos\u00ec non \u00e8 raro trovare world dedicati a Naruto, Harry Potter o One Piece. Di solito in questi gruppi ci si comporta come se ci si trovasse davvero in questi mondi, fingendosi ad esempio di trovarsi ad Hogwarts o nella Terra di Mezzo, e discutendo sulle opere, letterarie o meno, dedicati a questi mondi.\nMentre i rimanenti appartengono alla categoria Club&amp;Lavoro che si contraddistingue in due sub-categorie: Eserciti&amp;Polizie e Club come ad esempio la Yakuza di Habbo, uno dei club pi\u00f9 antichi e maggiormente apprezzati in tutto Habbo Italia.\nSicurezza.\nIn Habbo vigono una serie di regole (generalmente definite \"Habbo Way\") le quali vietano:\nCome pena per l'infrazione di queste regole spesso c'\u00e8 l'espulsione automatica della stanza, con un avviso. Nel caso di infrazioni gravi, o ripetute, \u00e8 previsto anche un ban dall'hotel, ovvero il blocco dell'account per termini variabili dai pochi giorni ai molti anni oppure, se ripetitivo o gravissimo (scam, vendita di crediti in cambio di denaro reale), \u00e8 previsto un blocco permanente.\nI ruoli.\nI membri dello Staff hanno accesso privilegiato alle stanze per poter risolvere eventuali problemi. Lo Staff \u00e8 riconoscibile da un distintivo dedicato con su scritto Habbo Staff. Lo Staff di Habbo si divide in:\nUltimamente, oltre che i moderatori normali, \u00e8 stato implementato il moderatore di backup che si occupa di gestire ed implementare il sistema di moderazione automatica in maniera globale, laddove sia necessaria la conoscenza della lingua Italiana (es. algoritmi per frasi o parole che comportano la sanzione automatica). Attualmente i Moderatori sono stati sostituiti dalla \"Moderazione automatica\".\nStoria.\nPrima di \"Habbo Hotel\" Aapo Kyr\u00f6l\u00e4 e Sampo Karjalainen crearono varie piattaforme molto simili al moderno \"Habbo Hotel\", come ad esempio: Mobiles Disco, Snow War e altri. I due decisero di riunire tutte le funzionalit\u00e0 delle piattaforme precedenti creando \"Hotelli Kultakala\", successivamente rinominata in Habbo. Il primo hotel nasce nell'agosto del 2000, con circa 6000 utenti; vista l'utenza multietnica, si decise di aprire il primo hotel straniero il 4 gennaio 2001: quello inglese. Habbo Italia apr\u00ec il 21 novembre 2003.\nGli hotel avevano in principio una grafica molto semplice. Per anni, l'unico sistema di moderazione erano gli \"Hobba\", normali utenti scelti sulla base del loro comportamento. Un altro organo di moderazione era composto dagli Habbo X, molto simili agli Hobba, dal 2004 al 2008.Negli anni, Habbo ha subito moltissime modifiche all'aspetto, tra cui quella pi\u00f9 rilevante \u00e8 stata la versione \"Beta\", abbandonando la tecnologia Shockwave per passare a quella Flash. Nel 2010 sono stati accorpati molti hotel della stessa lingua: vennero uniti ad esempio quello americano, inglese e irlandese, singaporiano.\nNel febbraio 2012 Sulake ha annunciato il taglio del 25% dei dipendenti eliminando, tra gli altri, anche l'Hotel Manager Italiano e facendo restare senza novit\u00e0 l'hotel per un mese. Nel mese di giugno 2012, nascono gli Helper, cio\u00e8 normali utenti, che ottenendo dei traguardi, hanno la possibilit\u00e0 di aiutare direttamente gli Habbo, tramite un tool apposito che permette di chattare. Ad agosto, gli Helper si espandono, diventando Guardiani. Questi oltre alle funzioni disponibili agli Helper, hanno la possibilit\u00e0 di visualizzare le chatlog (Anonime) degli utenti, e di multare per 15 minuti gli utenti che compiono \"Atti di Bullismo\".\nDal 2013 in tutti gli hotel, Habbo ha subito un cambiamento dell'interfaccia grafica. Nel dicembre 2013, viene inserito su Habbo.com il \"Builders Club\", un abbonamento di 10$ che permette di posare un certo numero di \"furni\" a piacimento senza acquistarli dal catalogo. Il numero di \"furni\" disponibili, seppur vasto, \u00e8 limitato e, una volta terminato l'abbonamento, le room dove sono presenti \"furni\" ottenuti con il Builders Club si chiudono fino al rinnovo dell'abbonamento.\nA fine 2014, furono introdotti gli \"Ambasciatori\", molto simili agli Habbo X e agli Hobba. Esso \u00e8 un gruppo ristrettissimo di utenti scelti accuratamente dallo Staff di Habbo, i cui compiti sono quelli di aiutare i nuovi iscritti ad Habbo e moderare le Aree Pubbliche mutando o cacciando altri utenti, che si comportano male, dalle Aree Pubbliche.\nNel 2017 il Museo Finlandese dei Giochi (\"Suomen pelimuseo\", dedicato anche a giochi non elettronici) annover\u00f2 \"Habbo\" tra i suoi primi 100 classici giochi finlandesi.\nSuccessione.\nIl 17 maggio 2018, tramite un congresso con gli alti vertici amministrativi dell'azienda finlandese, viene reso pubblico il nome dell'organizzazione che ha effettuato l'acquisizione del noto marchio Habbo. Orange Games consegue il marchio finlandese per un finanziamento totale stimato di 6 milioni di euro.\nBeta Habbo 2020.\nIl 13 Gennaio 2021 dopo la fine di Flash Player terminato con la fine del Supporto da parte di Adobe il 31 Dicembre 2020 , Habbo rilascia la Open Beta di Habbo 2020 aggiungendo e rimuovendo delle funzionalit\u00e0 e realizzando 2 Client funzionanti in parallelo, uno con la nuova versione supportata da Unity e uno scaricabile molto simile alla precedente versione supportata da Flash, in quanto la versione Beta non era ancora completamente pronta e vennero riscontrati molti bug di conseguenza Habbo decise di far funzionare 2 Client.\nControversie.\nIn seguito a una indagine di Channel 4, durata due mesi, dove l'emittente aveva scoperto la presenza di utenti che rilasciavano messaggi violenti e pornografici e divulgata marted\u00ec 12 giugno 2012, Sulake decise di sospendere tutti i servizi di chat.\nPaul LaFontaine, amministratore delegato di Sulake, in un post sul suo blog nel sito della societ\u00e0, dichiar\u00f2 che essa \"stava rivedendo i piani a lungo termine per la comunit\u00e0 Habbo\" e spiegava la decisione di sospendere i servizi di chat, dopo la pubblicazione dell'indagine di Channel 4.\nI servizi della chat furono reintegrati nel giugno del 2012, ma, in seguito al servizio di Channel 4, due investitori principali nella societ\u00e0, Balderton Capital e 3I, ritirarono il loro finanziamento, mentre alcuni rivenditori del Regno Unito, come GameStop e Tesco, smisero di vendere carte regalo Habbo.\nI fansite.\nLo staff di Habbo riconosce all'interno dell'hotel alcuni tra i fansite come ufficiali. I fansite sono siti interessati ad Habbo e particolarmente utili alla pubblicazione di news, soluzioni e giochi. I fansites ufficiali si occupano anche della pubblicazione di giochi ufficiali, di solito sono veri e propri eventi dalla durata di una settimana che comprendono circa 10 distintivi in diversi giochi e competizioni. Attualmente i fansite ufficiali sono 3: \"HabboLife\", \"HabboinHabbo\", \"HabboTravel\".\nHabbo nel mondo.\nAl 29 aprile 2015, sono 9 i siti ancora operativi. Nello stesso giorno, tre hotel sono stati chiusi: \nOperativi rispettivamente da dicembre 2004, giugno 2004 e dicembre 2003.\nMentre l'8 agosto 2012 apre Habbo Turchia. Nel 2010, molti hotel di un'unica lingua sono stati riuniti in un unico hotel, cos\u00ec i Paesi di lingua inglese (Regno Unito, Irlanda, India, Polonia, Singapore, Russia, Filippine, Nuova Zelanda, Malesia, Australia) sono stati riuniti in quello americano, cos\u00ec come quelli di lingua spagnola, (tra cui Venezuela, Per\u00f9) tedesca e albanese."}
{"id": "2808895", "revid": "110157", "url": "https://it.wikipedia.org/wiki?curid=2808895", "title": "Mus\u00e9e des Beaux-Arts (Bordeaux)", "text": "Il Mus\u00e9e des Beaux-Arts (\"Museo di Belle Arti\") di Bordeaux si trova all'interno del complesso del Palazzo Rohan, nel centro della citt\u00e0, ed \u00e8 una delle maggiori gallerie di Francia fuori Parigi. Fu creato dopo il decreto consolare del 31 agosto 1801, che fece seguito al rapporto di Chaptal, con la proposta di ripartire le opere del Museo Centrale tra 15 grandi citt\u00e0 di provincia. La nascita del museo fu inoltre merito della tenacia del pittore Pierre Lacour (1745-1814), che ne fu il fondatore e primo conservatore. Il senatore bordolese Bernard Journu-Auber, membro della commissione di attribuzione delle opere conservate a Parigi, permise l'arrivo di 20 dipinti al museo nel 1803.\nCollezioni.\nIl museo dispone di una grande e ricca collezione di pittura europea, dal quattrocento fino all'epoca moderna. Il museo \u00e8 particolarmente reputato per la sua collezione di pitture fiamminghe e olandesi del Seicento, con opere di pittori celebri come Anton Van Dyck (\"Ritratto di Maria de' Medici\"), Rubens, Jacob Jordaens, Frans Hals, David Teniers il Giovane, Jacob van Ruisdael o Jan Brueghel il Vecchio. La pittura italiana \u00e8 bene rappresentata, con opere di pittori maggiori quali il Perugino, Tiziano, Veronese, Jacopo Bassano, Giorgio Vasari, il Domenichino, Pietro da Cortona, Luca Giordano o Sebastiano Ricci. La pittura francese antica \u00e8 ovviamente presente, con pitture di Nicolas Poussin, Claude Lorrain, Pierre Mignard, Fran\u00e7ois Boucher, Jean-Baptiste-Sim\u00e9on Chardin (Natura morta con pezzi di carne), Jean-Baptiste Greuze. La Spagna e la Gran Bretagna sono presenti con pittori importanti come Francisco de Zurbar\u00e1n, Bartolom\u00e9 Esteban Murillo, Joshua Reynolds, Thomas Lawrence e Benjamin West. L'arte del Ottocento francese, con i suoi grandi maestri che rivoluzionarono la pittura, e anche dell'inizio del Novecento \u00e8 l'altro gran momento del museo, con opere di Eug\u00e8ne Delacroix, Camille Corot, Edmond Louis Dupain, Auguste Renoir (Paesaggio di Cagnes), Georges Seurat, Mary Cassatt (Il vestito di pizzo), Henri de Toulouse-Lautrec, Odilon Redon, Pierre Bonnard, F\u00e9lix Vallotton, Henri Matisse (Ritratto di Bevilacqua), Albert Marquet, Pablo Picasso (Olga Lisant), Oskar Kokoschka, Cha\u00efm Soutine, Andr\u00e9 Masson..."}
{"id": "2808897", "revid": "1310927", "url": "https://it.wikipedia.org/wiki?curid=2808897", "title": "Athl\u012btik\u012b En\u014ds\u012b Pafou", "text": "L'Athl\u012btik\u012b En\u014ds\u012b Pafou (in greco \u0391\u03b8\u03bb\u03b7\u03c4\u03b9\u03ba\u03ae \u0388\u03bd\u03c9\u03c3\u03b7 \u03a0\u03ac\u03c6\u03bf\u03c5, cio\u00e8 \"Unione Atletica di Pafo\"), nota anche come AEP Paphos, \u00e8 stata una societ\u00e0 calcistica di Pafo, a Cipro.\nStoria.\n\u00c8 stata fondata nel 2000 dalla fusione di due precedenti societ\u00e0 della citt\u00e0: APOP ed Evagoras.\nDisput\u00f2 la sua prima stagione in massima serie nel 2000-2001 andando a rimpiazzare il posto lasciato libero dall'APOP. Vanta come migliori piazzamenti due settimi posti consecutivi nelle stagioni 2002-2003 e 2003-2004. Ha vinto due campionati di seconda divisione: nel 2006 e nel 2008. Nel complesso ha continuato a navigare tra prima e seconda divisione come le squadre che l'avevano preceduto.\nNella coppa nazionale ha raggiunto i migliori risultati nel 2005-2006, quando approd\u00f2 alle semifinali.\nNel 2014 la squadra si \u00e8 fusa insieme all'AEK Kouklion andando a formare il Pafos FC."}
{"id": "2808899", "revid": "228587", "url": "https://it.wikipedia.org/wiki?curid=2808899", "title": "Classifica scalatori", "text": ""}
{"id": "2808902", "revid": "228587", "url": "https://it.wikipedia.org/wiki?curid=2808902", "title": "Ionia (disambigua)", "text": ""}
{"id": "2808908", "revid": "767487", "url": "https://it.wikipedia.org/wiki?curid=2808908", "title": "Baldwin (Pennsylvania)", "text": "Baldwin \u00e8 un comune (\"borough\") degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 19.767 abitanti.\nStoria.\nVenne costituita il 27 ottobre 1950 dalla Township omonima.\nSociet\u00e0.\nEvoluzione demografica.\nLa composizione etnica vede una prevalenza della razza bianca (96,20%) seguita da quella afroamericana (2,42%)."}
{"id": "2808910", "revid": "767487", "url": "https://it.wikipedia.org/wiki?curid=2808910", "title": "L'amore di una grande regina", "text": "L'amore di una grande regina (\"M\u00e4dchenjahre einer K\u00f6nigin\") \u00e8 un film del 1954 diretto da Ernst Marischka. \u00c8 noto in Italia anche col titolo alternativo La giovane regina Vittoria.\nTrama.\nLa giovane duchessa Vittoria, orfana di padre, viene cresciuta ed educata con seriet\u00e0 ma anche con tenerezza dalla madre e dallo zio, Leopoldo del Belgio. Solo alla morte del re, Vittoria scoprir\u00e0 ci\u00f2 che l'attende: salire al trono d'Inghilterra. La ragazza, appena diciottenne, viene incoronata e inizia il difficile compito di regina, affiancata dalla madre e dal fedele Lord Melbourne. Dopo poco tempo, per\u00f2, si iniziano a fare nomi per un possibile consorte per la giovane sovrana. Nel palazzo di Kensington a Londra si fanno i preparativi per la festa di compleanno della giovane regina Vittoria. Al ricevimento parteciperanno i reali di tutto il mondo, ma anche i pretendenti alla mano della ragazza. \nMa Vittoria, refrattaria all'idea di prendere marito, scompare, senza rispettare il cerimoniale.\nSi rifugia in un piccolo albergo dove conosce un giovane, di cui si innamora, senza sapere che anche lui \u00e8 uno dei pretendenti invitati alla sua festa di compleanno. Nella stessa locanda, si trova anche un'orchestra viennese che deve suonare a corte. La sera, i musicisti austriaci, diretti dal loro leader, il maestro Strauss, improvvisano una serata musicale a base del nuovo ballo in voga a Vienna, il valzer e Vittoria si trova tra le braccia del suo innamorato, a ballare quella danza considerata fino a poco tempo prima scandalosa.\nVittoria torna a corte, accettando il suo destino. Quando arrivano gli ospiti durante la grande festa, le diverse fazioni politiche cercano di influire sulla scelta della regina. Ma, quando nella sala entra il principe Alberto di Sassonia-Coburgo-Gotha, Vittoria riconosce in lui il giovane della locanda: uniti di nuovo in un coinvolgente valzer, i due innamorati si ritrovano senza che alcun ostacolo si ponga davanti al loro destino comune. Tranne una questione di cerimoniale: per seguire l'etichetta, Alberto non pu\u00f2 chiedere la mano alla regina e deve aspettare che sia lei a decidersi a farlo.\nProduzione.\nIl film fu prodotto dall'Erma-Film e dalla Sie Verling.\nDistribuzione.\nDistribuito dalla UFA-Filmverleih GmbH, usc\u00ec in prima a Colonia il 16 dicembre. In Austria, la Sascha Filmverleih lo present\u00f2 in prima a Vienna il 28 dicembre 1954."}
{"id": "2808915", "revid": "110157", "url": "https://it.wikipedia.org/wiki?curid=2808915", "title": "Museo reale di belle arti di Anversa", "text": "Il Museo Reale di Belle Arti (in fiammingo \"Koninklijk Museum voor Schone Kunsten\") \u00e8 un importante museo di Anversa, in Belgio.\nOspita una collezione di pitture, sculture e disegni del periodo compreso tra XIV e XX secolo e rappresenta il maggiore museo dipendente dalla Comunit\u00e0 fiamminga.\nHa sede all'interno di un edificio neoclassico costruito a partire dal 1884 da Jacob Winders (1849-1936) e Frans Van Dijk (1853-1839)."}
{"id": "2808919", "revid": "161374", "url": "https://it.wikipedia.org/wiki?curid=2808919", "title": "Lyudmila Kondratyeva", "text": ""}
{"id": "2808921", "revid": "339392", "url": "https://it.wikipedia.org/wiki?curid=2808921", "title": "L'isola delle maschere", "text": ""}
{"id": "2808922", "revid": "30102952", "url": "https://it.wikipedia.org/wiki?curid=2808922", "title": "Jean Sim\u00e9on Chardin", "text": ""}
{"id": "2808931", "revid": "767487", "url": "https://it.wikipedia.org/wiki?curid=2808931", "title": "Pinco", "text": "Il pinco o \"pinco genovese\" fu un tipo di nave mercantile a tre alberi a vela latina con prua a sperone e poppa a specchio. Ebbe larga diffusione nella marineria ligure tra la fine del XVII e l'inizio del XIX secolo. La sua portata andava dalle 50 alle 200 t. \nDescrizione.\nIl pinco era dotato di una seconda attrezzatura di vele quadre da sostituire alle vele latine per le andature portanti.\nIl nome pinco potrebbe derivare dall'olandese \"pink\" che gi\u00e0 nel medioevo designava una piccola imbarcazione da trasporto per certi versi simile al pinco e dalla quale quest'ultimo potrebbe essere in parte derivato.\nLe ragioni del successo di questo tipo di imbarcazione per un periodo storico cos\u00ec circoscritto vanno ricercate nella sua economicit\u00e0 di gestione, versatilit\u00e0, velocit\u00e0 e manovrabilit\u00e0, doti che ne facevano anche un'unit\u00e0 efficace nella lotta contro i corsari barbareschi.\nBibliografia.\nS. Bellabarba, E. Guerrieri, \"Vele italiane della costa occidentale: dal Medioevo al Novecento\""}
{"id": "2808933", "revid": "729019", "url": "https://it.wikipedia.org/wiki?curid=2808933", "title": "Isola dei Pescatori", "text": "L'isola dei Pescatori, conosciuta anche come Isola Superiore (in dialetto locale \"Isola di Pescador\"), \u00e8 l'unica dell'arcipelago delle Borromee nel Lago Maggiore (comune di Stresa) ad essere stabilmente abitata.\nLarga 100 metri per 350 di lunghezza, ospita un piccolo borgo, dalle caratteristiche case a pi\u00f9 piani (con lunghi balconi per essiccare il pesce), con una piazzetta, caratteristici vicoli stretti, il lungolago e la via principale per permettere gli spostamenti rigorosamente a piedi dei 19 abitanti che vivono di pesca e turismo.\nAbitata da almeno 700 anni l'isola dispone di una parrocchia dedicata a san Vittore e un belvedere alberato dal lato opposto.\nD'estate gode di una grande affluenza di visitatori che passeggiano nei vicoli e comprano oggetti di artigianato locale nel piccolo e caratteristico mercatino. Famosa a Ferragosto \u00e8 la processione della statua della vergine Maria su una barca intorno alle isole, circondata da numerosi natanti di turisti e di abitanti della zona.\nGeografia.\nAcqua alta.\nUn fenomeno che si verifica periodicamente (in genere in autunno e primavera) \u00e8 quello dell'acqua alta. In seguito ad abbondanti precipitazioni, il livello del lago sale e l'acqua invade la passeggiata a riva fino a lambire le case. Ma le vecchie abitazioni dimostrano una \"saggezza\" architettonica nella loro costruzione: le loro soglie infatti sono sempre collocate nelle stradine interne a livelli pi\u00f9 rialzati rispetto alla riva, dunque l'acqua non entra nelle case.\nLuoghi di interesse.\nChiesa di San Vittore.\nLa chiesa era originariamente una cappella, risalente all'XI secolo, della quale si conserva il piccolo arco. Dipendeva forse dall'Abbazia di San Donato di Sesto Calende ed era dedicata a san Gandolfo. Venne ampliata in stile gotico e in epoca rinascimentale, quando l'originaria abside divenne una semplice cappella. Nel 1627 acquis\u00ec il ruolo di parrocchia e fu intitolata a San Vittore.\nAll'interno conserva affreschi cinquecenteschi e l'altare maggiore seicentesco con i busti dei quattro vescovi, Sant'Ambrogio di Milano, San Gaudenzio di Novara, San Francesco di Sales e San Carlo Borromeo, tipici del culto ambrosiano.\nFeste e tradizioni.\nGli isolani conservano ancora alcune feste tradizionali-locali. La pi\u00f9 famosa \u00e8 quella di Ferragosto che durante la sera \u00e8 caratterizzata dalla processione delle barche da pesca illuminate che portano la statua dell'Assunta attorno all'Isola.\nA Carnevale si allestisce a riva una lunga tavolata ove gli isolani si riuniscono per mangiare un'ottima polenta e bere un buon bicchiere di vino. \nLa sera della vigilia dell'Epifania tutti i bambini sono impegnati a svegliare la \"Befana\" con la \"carga vegia\". Essi corrono per tutta l'isola trascinandosi dietro, legati ad una corda, lattine, marmitte, coperchi e tutto ci\u00f2 che rotolando produce rumore.\nDurante la settimana di Ferragosto si disputa, inoltre, il tradizionale torneo di bocce."}
{"id": "2808934", "revid": "339392", "url": "https://it.wikipedia.org/wiki?curid=2808934", "title": "La casa degli specchi", "text": ""}
{"id": "2808938", "revid": "125179298", "url": "https://it.wikipedia.org/wiki?curid=2808938", "title": "Operazioni per linee divergenti", "text": "Le operazioni per linee esterne o operazioni per linee divergenti sono operazioni di strategia militare che si basano sul fatto che, se il punto di forza del nemico non pu\u00f2 essere soverchiato direttamente con le proprie forze, \u00e8 necessario operare su un punto differente, in cui il nemico non abbia i vantaggi tattici di cui gode nel suo punto di forza. \nQuando queste azioni vengono effettuate in campo tattico o operazionale sono indicate come \"diversioni\", mentre in grande strategia si usa prevalentemente il termine \"approccio indiretto\". Il concetto di operazioni per linee divergenti \u00e8 applicabile in ambienti operativi puramente terrestri, ma generalmente \u00e8 applicato in ambienti operativi in cui la potenza navale ha un peso significativo. \nL'operazione per linee divergenti che ebbe il maggiore successo nell'antichit\u00e0 fu la campagna di Spagna della seconda guerra punica, con cui Scipione si costitu\u00ec una base di operazioni da cui operare direttamente contro Cartagine, costringendo quindi Annibale a ritirarsi dall'Italia. In epoche pi\u00f9 recenti la strategia per linee divergenti fu ampiamente utilizzata dall'Impero Britannico.\nStoria.\nClausewitz, il teorico pi\u00f9 coerente dell'approccio diretto, ammette che la guerra non pu\u00f2 essere ridotta ad un puro scontro unico che concluda tutto in un'unica azione, quindi, su questa base, si pu\u00f2 anche dire che l'arte della guerra \u00e8 l'arte della diversione, ed i pareri fra i vari teorici variano essenzialmente sull'importanza e l'estensione delle diversioni stesse. Lo studio delle operazioni su linee divergenti \u00e8 presentato praticamente da tutti gli studiosi dell'arte bellica, a partire da Sun Zi fino agli scrittori del XX secolo, in pratica si tratta di provocare danni al nemico su una linea di approccio che il nemico stesso ritiene secondaria (e quindi utilizza meno risorse per la sua difesa). Ad una concezione cos\u00ec diffusa, fa riscontro un uso pratico dell'approccio per linee divergenti da parte di quasi tutti coloro che sono considerati i maggiori comandanti militari della storia Annibale, Scipione Africano, Subedei, Marlborough, Bonaparte nel primo periodo della sua carriera.\nLa pi\u00f9 antica strategia politica (o grande strategia) basata sull'approccio indiretto fu quella dell'Impero romano d'oriente, che, nel corso della sua storia, evit\u00f2, per quanto possibile, gli scontri diretti contro i vari nemici che si presentarono, privilegiando invece la diplomazia rivolta verso gli eventuali antagonisti dei nemici del momento. Con un mix di opzioni militari con truppe ad alto livello di addestramento e di diplomazia (talvolta supportata da cospicue donazioni di oro) verso i popoli che potevano minacciare le frontiere del nemico, l'impero riusc\u00ec a sopravvivere a tutti i successivi invasori fino al 1204 (caduta e saccheggio di Costantinopoli da parte dei crociati).\nLa conseguenza immediata dell'utilizzo di un approccio indiretto \u00e8 che le forze armate nemiche non diventano pi\u00f9 l'obiettivo principale delle proprie azioni, ma solamente uno degli obiettivi possibili, e, se le circostanze lo permettono, \u00e8 meglio far crollare le forze armate nemiche senza impegnarle direttamente e lungo la linea di previsione naturale, mentre la distruzione delle forze nemiche \u00e8 solo un mezzo per arrivare allo scopo, che \u00e8 distruggere la volont\u00e0 di combattere del nemico. In un certo senso l'approccio indiretto \u00e8 un'azione finalizzata a squilibrare il dispositivo nemico, in modo da utilizzare i suoi movimenti come leva per la sua caduta. Un concetto comune a tutti i fautori dell'approccio indiretto \u00e8 che la massima capacit\u00e0 militare \u00e8 quella di ottenere la vittoria decisiva senza arrivare ad un combattimento con la massa del nemico.\nNaturalmente la superiorit\u00e0 marittima favorisce notevolmente l'uso di linee di approccio indiretto, in quanto permette di operare su un fronte pi\u00f9 ampio, comprendente anche le coste del nemico. In particolare l'approccio indiretto fu utilizzato dall'Impero britannico nel corso del XVIII secolo, prima nella Guerra di successione di Spagna, in cui, di fronte agli attacchi francesi nelle Fiandre Marlborgh oper\u00f2 una serie di diversioni contro la Baviera, partendo dalla sua base di operazioni sulla Mosa (1704) e ottenendo la vittoria di Blenheim. Nel corso di quella stessa guerra l'Inghilterra utilizz\u00f2 la sua potenza navale nel Mediterraneo per occupare due punti strategici di estrema rilevanza, cio\u00e8 Gibilterra (4 agosto 1704) e Port Mahon a Minorca (1708), praticamente senza mettere a repentaglio le proprie forze marittime, ma guadagnando la possibilit\u00e0 di tenere sotto scacco qualsiasi azione navale francese. Successivamente, nel corso della guerra dei sette anni, l'Inghilterra si disinteress\u00f2 alla guerra continentale in Europa, fornendo solo un sostegno finanziario alla Prussia, ma oper\u00f2 principalmente in America Settentrionale ed in India, ottenendo risultati strategicamente molto brillanti in entrambi i teatri (la cacciata della Francia dal Qu\u00e9bec e dall'India), acquisendo cos\u00ec, con la pace, un incremento notevole del suo impero coloniale, senza aver corso rischi contro le forze principali (terrestri) del nemico.\nEsempi storici.\nCampagna di Scipione in Spagna e Africa.\nSuccessivamente alla battaglia di Canne la situazione in Italia era arrivata ad uno stallo, nessun generale romano aveva la temerariet\u00e0 di sfidare Annibale in campo aperto e Annibale stesso non aveva le risorse necessarie per attaccare direttamente Roma, tanto che arriv\u00f2 fino in vista dell'Urbe, ma non riusc\u00ec ad andare oltre. Dall'altra parte i romani, sia pure con il nemico alle porte, nel senso letterale, conservavano un morale abbastanza alto da trovare offerenti per l'acquisto dei terreni su cui Annibale era accampato. La gestione militare dell'esercito romano, ora affidata a Fabio Massimo, permetteva di impedire ulteriori successi ad Annibale, ma non a sconfiggerlo, almeno in tempi brevi.\nLa Spagna era il punto critico di Annibale, in quanto i rifornimenti ed i rinforzi potevano giungergli via mare solo fino a che i cartaginesi avessero controllato almeno la Sicilia Meridionale o via terra solo attraverso la Spagna. Con la caduta di Siracusa (212 a.C.) le rotte marittime non erano pi\u00f9 sicure per le navi cartaginesi, quindi tutti i collegamenti fra Cartagine ed Annibale passavano attraverso la Spagna. Nel 211 a.C. era avvenuto quello che per le armi romane poteva essere considerato un disastro: i due eserciti consolari presenti in Spagna erano stati attaccati in battaglia separatamente ed entrambi sconfitti, ed erano caduti entrambi i comandanti, i fratelli Publio Scipione il Vecchio e Cneo Scipione, ormai tutto il territorio spagnolo a sud dell'Ebro era saldamente in mano ai cartaginesi. A Roma fu deciso di nominare un proconsole, e la scelta popolare cadde su Publio Cornelio Scipione, figlio di Publio il Vecchio, che era stato edile nel 212 a.C.. Scipione nel 210 a.C. trasfer\u00ec in Spagna 10000 fanti e un migliaio di cavalieri con trenta quinqueremi, giungendo a Tarraco, dove raccolse le truppe rimaste in Spagna al comando di Marcio insieme ai propri rinforzi, studiando inizialmente la situazione e cercando di acquisire la benevolenza degli iberici rimasti fedeli ai romani. La base operativa cartaginese in Spagna era la citt\u00e0 di Cartagena (Carthago Nova), da cui per\u00f2 gli eserciti cartaginesi presenti nella penisola erano separati da un minimo di dieci giorni di marcia. Scipione riusc\u00ec a conquistare Cartagena in poco pi\u00f9 di una settimana dopo il passaggio dell'Ebro, ed a quel punto si trov\u00f2 in posizione centrale rispetto agli eserciti cartaginesi, che, per di pi\u00f9, avevano perso la base operativa. Scipione, comunque, pur occupando la posizione centrale, evit\u00f2 di agire per linee interne, utilizzando, per tutta la campagna di Spagna, come sua base principale Tarraco, conservando comunque a Carthagho Nova una guarnigione sufficiente a vanificare qualsiasi tentativo di occupazione fatto dai cartaginesi.\nLa campagna di Scipione in Spagna prosegu\u00ec con la vittoria di Becula, in cui costrinse Asdrubale Barca a ritirarsi verso nord-ovest e tentare il ricongiungimento con il fratello Annibale, portando con s\u00e9 il grosso delle forze di Magone, venendo bloccato definitivamente ala foce del Metauro. L'anno successivo, per sostituire Asdrubale Barca, i cartaginesi inviarono in Spagna un nuovo comandante, Annone, mentre Magone rientr\u00f2 dalle Baleari, dove aveva reclutato nuove truppe, contemporaneamente Asdrubale di Giscone muoveva dalla Lusitania per bloccare Scipione a Tarragona. Scipione fece muovere solo le truppe leggere, che, al comando del suo luogotenente Silano, sconfissero i celtiberi comandati da Magone e successivamente catturarono Annone con le sue truppe. \u00c8 notevole che quell'anno fu il primo in cui Annibale, a causa della mancanza di rifornimenti da Cartagine, fu costretto all'inattivit\u00e0 in Italia. A questo punto, assicuratosi da attacchi alle spalle, Scipione mosse subito contro Asdrubale, che, ritiratosi, fu costretto a dividere l'esercito in distaccamenti per fornire guarnigioni alle citt\u00e0 da lui controllate. Nel 206 a.C. Scipione mise fine definitivamente alla presenza cartaginese in Spagna sconfiggendo Asdrubale a Ilpia, compiendo cos\u00ec la missione per cui era stato messo a capo delle sue forze. Gli anni successivi in Spagna furono spesi per pacificare la regione dalle trib\u00f9 ribelli, senza che nel teatro fossero pi\u00f9 presenti grossi eserciti cartaginesi.\nNel corso della campagna in Spagna Scipione gest\u00ec anche politicamente la campagna che doveva rappresentare il complemento della seconda guerra punica, cio\u00e8 quella in Africa, che doveva colpire il potere cartaginese direttamente a Cartagine. Scipione, dopo la battaglia di Becula, aveva catturato Massiva, nipote di Massinissa, ma, invece di tenerlo come ostaggio gli fece dei ricchi doni e lo rimand\u00f2 libero allo zio, guadagnandosi cos\u00ec la sua riconoscenza. Massinissa era il comandante militare della cavalleria numida al servizio dei cartaginesi, ma con pretese al trono della Numidia occidentale (Massili), prima di abbandonare la Spagna Scipione ebbe un colloquio con Massinissa, in vista di una possibile alleanza in Africa. Dopo la battaglia di Ilipa Scipione si rec\u00f2 al campo del re della Numidia orientale (Massili), Siface, alleato cartaginese, e, nel corso di un banchetto a cui partecip\u00f2 anche Asdrubale di Giscone, egli stabil\u00ec ottimi rapporti con il re, in previsione di una possibile alleanza fra Roma e Numidia in Africa.\nScipione rientr\u00f2 a Roma nel 205 a.C., venendo eletto console quello stesso anno, e discusse la possibilit\u00e0 di trasferire la guerra in Africa. Questa proposta non fu accettata passivamente, anzi lo stesso Fabio Massimo si oppose in senato decisamente al piano, sostenendo che l'obiettivo principale della campagna non doveva essere Cartagine, ma l'esercito di Annibale, ancora stanziato in Italia. Scipione ribatt\u00e9 a Fabio Massimo basandosi soprattutto sull'effetto morale che avrebbe avuto per i cartaginesi vedere la guerra a poca distanza dalla loro citt\u00e0, effetto che avrebbe necessariamente portato all'abbandono dell'Italia da parte di Annibale, che necessariamente sarebbe stato richiamato in Africa per proteggere il centro politico del potere cartaginese. Il senato assegn\u00f2 a Scipione come console la Sicilia, dandogli comunque la facolt\u00e0 di decidere la possibilit\u00e0 di uno sbarco in Africa se lo avesse ritenuto indispensabile per il bene dello stato. Scipione, arrivato in Sicilia, invi\u00f2 Lelio in Africa per una ricognizione strategica, nel corso della quale Lelio stesso incontr\u00f2 Massinissa, che rimprover\u00f2 a Scipione di non essere giunto con tutto l'esercito, nel momento in cui i cartaginesi erano atterriti anche solo dal suo nome. Nel 204 a.C. Scipione fu autorizzato a trasferire le sue truppe in Africa, truppe che non erano altro che le legioni sconfitte a Canne (V e VI Legio) e trasferite per punizione in Sicilia, per un totale (stimato, dato che le fonti non concordano su questo dato) di 16000 fanti e 1600 cavalieri. La situazione politica in Africa non era quella che Scipione aveva cercato di creare nei suoi contatti in Spagna, dato che Massinissa era stato spodesto del trono e le sue forze erano un numero di cavalieri a lui fedeli, mentre Siface si era legato pi\u00f9 strettamente a Cartagine, sposando la figlia di Asdrubale Giscone, Sofonisba.\nScipione sbarc\u00f2 nei pressi di Utica, a circa 35\u00a0km da Cartagine e, dopo un inutile assedio durato quaranta giorni, si ritir\u00f2 nei campi invernali, data la presenza di un esercito superiore al suo guidato da Siface e Asdrubale. Nel corso dell'inverno Scipione invi\u00f2 diverse ambascerie al campo nemico per trattative di pace, trattative che non portarono a conclusioni a causa delle richieste inaccettabili dei cartaginesi, che, comunque, erano evidentemente disposti a far ritirare Annibale dall'Italia. Scipione, dopo la chiusura delle trattative, attacc\u00f2 di sorpresa il campo numida e quello cartaginese, costringendo entrambi i comandanti a ritirarsi con un numero di uomini insufficiente a contrastarlo efficacemente. Trenta giorni dopo, avendo reclutato truppe dalla Spagna e dalla Numidia, Siface e Asdrubale si accamparono ai Campi Magni, ma Scipione, raccolto l'esercito, li sconfisse pesantemente in campo aperto, costringendo Siface a rientrare in Numidia e Asdrubale a Cartagine. Il successivo inseguimento, effettuato da Lelio e Massinissa, port\u00f2 alla cattura di Siface e di Sofonisba, che riusc\u00ec per\u00f2 a sedurre nientemeno che lo stesso Massinissa, ma Scipione, con una lettera, ramment\u00f2 all'alleato numida (irretito dalla donna, che lo stava convingendo a tradire il romano) l'alleanza con Roma, e pretese la consegna di Sofonisba, Allora Massinissa, per evitarlo, disse alla donna di suicidarsi, cosa che ella fece assumendo del veleno.\nA questo punto della guerra Scipione, essendosi assicurato le retrovie, pose il campo a Tunisi, tagliando i collegamenti fra Cartagine ed il continente. Il senato cartaginese invi\u00f2 un'ambasceria a Scipione per trattare la pace, e Scipione propose condizioni accettabili per l'ambasceria, imponendo comunque una tregua e l'invio di rappresentanti cartaginesi al senato di Roma. Tuttavia il senato cartaginese non era unanime, quindi vennero richiamati a Cartagine Annibale (dall'Italia) e Magone (dalle Baleari). Intanto a Cartagine erano state saccheggiate un certo numero di navi onerarie che dovevano portare rifornimenti a Scipione, disperse in seguito ad una tempesta, e le navi cartaginesi avevano attaccato una nave militare che trasportava ambasciatori romani a questa violazione della tregua Scipione reag\u00ec riprendendo le armi e richiamando dalla Numidia Massinissa con le truppe che gli aveva assegnato per consolidare il suo potere. Annibale, tornato dall'Italia, si accamp\u00f2 nei pressi di Zama, e, in un colloquio con Scipione, tent\u00f2 di ottenere condizioni di pace migliori di quelle che erano state stipulate prima della violazione della tregua da parte dei cartaginesi, condizioni rifiutate da Scipione. Il giorno dopo i due generali vennero battaglia, e da quel momento Cartagine divenne una potenza satellite di Roma.\nL'azione divergente di Scipione \u00e8 estremamente notevole, in quanto effettuata praticamente per tutta la sua durata con le forze principali del nemico (l'esercito di Annibale) pi\u00f9 prossime alla base politica romana (Roma) delle forze di Scipione. Tuttavia il criterio strategico di Scipione confermava che la chiave per decidere la guerra non poteva essere trovata in quella che Clausewitz chiama la \"battaglia decisiva\", almeno dopo l'esito della battaglia di Canne, se non con prezzi militari e umani estremamente elevati. Al punto della guerra in cui Scipione inizi\u00f2 il suo comando era necessario crearsi una base politico logistica fuori dall'Italia, per poi operare direttamente contro la base politica cartaginese (Cartagine) per costringere Annibale ad abbandonare la sua posizione forte in presenza di un pericolo incombente ed assoluto. In questo quadro \u00e8 importante notare che una sconfitta di Scipione a Zama avrebbe rappresentato solo una sconfitta tattica romana, e la guerra o sarebbe comunque terminata con Cartagine chiusa nei suoi domini africani o sarebbe proseguita, coma la prima guerra punica, con una vittoria romana.\nCampagna di Niceforo Foca.\nIntorno all'anno 900 un esercito arabo, proveniente dalla Cilicia, mise sotto assedio la citt\u00e0 di Mistheia (presso il lago di Bey\u015fehir), mentre gli \"strategoi\" dei \"themata\" invasi e saccheggiati restavano di fronte all'invasore per cercare di mantenere il possesso della citt\u00e0, Niceforo Foca, comandante dell'esercito di campagna, entr\u00f2 in territorio nemico, puntando su Adanes. La guarnigione usc\u00ec per contrastare le forze di Foca, che erano organizzate in modo da privilegiare la velocit\u00e0 di movimento, subendo una pesante sconfitta. Foca, invece di assalire la citt\u00e0, devast\u00f2 le campagne circostanti, rendendo quindi la citt\u00e0 stessa inutilizzabile come base logistica per l'esercito nemico. Da Adanes punt\u00f2 verso la costa, catturando una gran quantit\u00e0 di ovini aggravando ulteriormente i problemi logistici dei comandanti nemici, dato che l'approvvigionamento di carne era appunto basato su carni ovine. Torn\u00f2 quindi verso l'interno verso il fiume Kydnos, senza tuttavia impegnarsi nell'attacco della citt\u00e0 di Tarso, che sorgeva alla foce del fiume stesso. A questo punto, dopo aver saccheggiato tutto il territorio rientr\u00f2 in territorio imperiale attraverso le porte della Cilicia.\nGli \"jihadisti\" che stavano assediando Mistheia di fronte a questi eventi furono costretti ad abbandonare l'assedio, tentando di intercettare Niceforo Foca, ma, \u00abnon guadagnarono nulla n\u00e9 in un luogo n\u00e9 nell'altro\u00bb.\nL'operazione mostra come l'approccio indiretto in difensiva possa ottenere successi che la difensiva pura non riuscirebbe ad eguagliare. \u00c8 notevole il fatto che Foca, di fronte alle citt\u00e0, non abbia consumato il suo tempo in assedi, sia perch\u00e9 le sue forze dovevano operare con una velocit\u00e0 tale da non poter essere intercettate, sia perch\u00e9 non erano in grado di opporsi in campo aperto all'esercito che stava assediando Mistheia.\nCampagna d'Arabia nella Prima guerra mondiale.\nLe operazioni belliche contro la Turchia nel corso della prima guerra mondiale da parte delle potenze occidentali erano iniziate con una serie di insuccessi: il tentativo non riuscito di forzamento dei Dardanelli da parte della flotta anglo-francese (18 marzo 1915), l'operazione di Gallipoli (25 aprile 1915 - 8 gennaio 1916), la spedizione di Salonicco (ottobre 1915) e, pi\u00f9 bruciante di tutte, la resa di Kut (29 aprile 1916). In quel momento tutte le linee di approccio al cuore dell'Impero Turco erano tenute dagli Imperi Centrali. A questo punto gli inglesi decisero di giocare una carta che avrebbe cambiato sia il corso della guerra in Medio Oriente sia la storia del XX secolo: la rivolta araba contro l'Impero ottomano.\nLe prime offerte inglesi agi arabi, che riconoscevano la loro pi\u00f9 alta autorit\u00e0 morale nello sceriffo della Mecca Hussein partirono da Kitchener, all'epoca a Londra, ma che aveva soggiornato per lungo tempo in Egitto. Tuttavia la situazione rimase piuttosto fluida, con la Gran Bretagna che faceva accordi non coordinati con arabi, francesi e russi sulle spoglie dell'Impero ottomano in Medio Oriente. All'inizio del 1916 fu stipulato un accordo con lo sceriffo perch\u00e9 gli arabi entrassero in azione appena possibile in aiuto dei britannici. Anche se l'accordo fu tenuto segreto, nello stesso periodo Gemal Pasci\u00e0 prevenne i ribelli spostando le unit\u00e0 di composizione prevalentemente araba dalla Siria e facendo giustiziare in massa i sospetti di ribellione, dopo questa azione fu organizzata a Costantinopoli una colonna mobile di 3500 uomini da inviare a Medina via treno e destinata a tenere sotto controllo la Mecca stessa. Di fronte a questa azione Feisal, figlio dello sceriffo, concluse che non era pi\u00f9 possibile aspettare per dare il via alla rivolta.\nIntanto l'Arab Bureau (di stanza al Cairo) invi\u00f2 in Arabia rifornimenti e una batteria di mitragliatrici e due batterie da montagna (tutte con ufficiali e serventi egiziani, quindi di religione mussulmana) furono inviate a Gedda, dove sbarcarono il 28 giugno. Alla fine di luglio gli arabi, pur controllando il centro della penisola e praticamente tutto l'Hejaz, erano sotto pressione ed erano stati respinti da Medina. I britannici non potevano intervenire direttamente in appoggio degli arabi, dato che la vicinanza delle citt\u00e0 sante dell'Islam poteva provocare attriti per la presenza di truppe \"infedeli\", quindi, dopo una ricognizione effettuata da T.E. Lawrence (all'epoca ufficiale inferiore nell'Esercito Britannico), venne presa la decisione di inviare un piccolo gruppo di persona come \"consiglieri tecnici\" per i capi arabi. Il 16 ottobre Lawrence fu sbarcato a Yanbo, in Arabia, per tenere i contatti con Feisal, figlio dello sceriffo Hussein e capo militare della rivolta araba. Da quel momento, invece di cercare lo scontro con le forze turche, gli arabi iniziarono una serie di azioni dirette a logorare le linee di comunicazione nemiche. Gi\u00e0 nel gennaio 1917 bloccarono le forze turche che da Medina si preparavano a marcire su Rabigh e sulla Mecca semplicemente stanziando Abd Allah (fratello di Feisal) con una forza non eccessiva (circa 5000 irregolari) in posizione tale da poter intercettare qualsiasi rifornimento per Medina (base operativa dell'esercito turco) sia per via ferroviaria sia tramite carovane. Intanto Feisal, con un contingente di circa 10000 uomini (di cui circa 5100 su cammelli) mosse verso Wegh, che fu catturata, con l'appoggio determinante della flotta britannica, il 24 gennaio. In seguito alla caduta di Wegh gran parte delle forze turche furono ritirate dalla Hejaz per essere rischierate sulla ferrovia per Medina. La conquista di Weg permise a gruppi di arabi in cui erano inseriti, come consiglieri militari, ufficiali inglesi di operare lungo il corso della ferrovia tra Ma'an e Medina, causando quindi grosse difficolt\u00e0 logistica alle forze turche stanziate nella regione. Lawrence, partendo dalla considerazione della scarsezza di materiali confrontata all'abbondanza di uomini dell'esercito turco, arriv\u00f2 alla conclusione che era pi\u00f9 importante per la vittoria accanirsi contro i materiali che contro le forze turche, dando quindi inizio ad una serie di azioni finalizzate unicamente alla riduzione della capacit\u00e0 logistica dell'esercito turco. In maggio Baghdad veniva occupata dalle truppe britanniche, tuttavia, la separazione fra le forze arabe (sulla costa del Mar Rosso) e quelle regolari britanniche (in Mesopotamia) era ancora troppo elevata perch\u00e9 si potesse parlare di cooperazione diretta. invece, nel luglio di quell'anno, Lawrence riusc\u00ec ad occupare Aqaba, potendo quindi avere una cooperazione tattica con le truppe britanniche presenti in Egitto, bloccate in quel momento davanti a Gaza.\nCon l'occupazione di Aqaba l'Hejaz era stato quasi completamente liberato dai turchi, ora era necessario puntare verso la Siria per scardinare il sistema difensivo dei turchi, ma questa azione poteva essere fatta s\u00ec con trupp irregolari, ma solo se appoggiate anche da forze regolari dell'esercito britannico. Lawrence individu\u00f2 il punto critico per le forze turche nell'Hauran e nella citt\u00e0 di Der'a, anche considerando gli accordi con Allenby, che prevedevano che le truppe irregolari arabe operassero a est del Giordano e del Mar Morto. Nell'ottobre del 1917 Allenby inizi\u00f2 le operazioni forzando il varco fra Egitto e Palestina, non con un attacco diretto su Gaza, che era gi\u00e0 fallito du volte, ma agendo su Bersabea, attaccando successivamente Gaza di fianco. L'attacco Bersabea inizi\u00f2 il 31 ottobre ed ebbe immediatamente successo, ma, per la mancanza d'acqua, l'inizio del movimento verso Gaza inizi\u00f2 solo il 6 novembre, mentre dietro le linee il fronte era bloccato da settanta uomini a dorso di cammello agli ordini del capitano Newcombe. L'avanzata successiva di Allenby port\u00f2 l'esercito britannico a Gerusalemme il 9 dicembre. Intanto le truppe arabe con Lawrence saccheggiavano i raccolti di granturco ad est del Mar Morto, occupando Tafila e conducendo l'unica battaglia campale di tutta la campagna. Ad aprile il tentativo di Allenby di occupare Amman fu frustrato dal cattivo tempo che ingross\u00f2 il Giordano e dall'arrivo di rinforzi turchi in citt\u00e0.\nIl piano di Allenby a questo punto si orient\u00f2 su un'azione lungo la costa, azione per cui erano necessarie azioni diversive degli arabi per attirare l'attenzione dei turchi sull'interno, ed in particolare su Der'a. Quindi in agosto Lawrence, con il reparto regolare di cammellieri inglesi, appoggiato anche da autoblindo, mosse verso Der'a, per rinforzare l'inganno Lawrence acquist\u00f2 tutto il foraggio ed i viveri nelle campagne oltre il Giordano, facendo credere in questo modo ai turchi (subito informati dai loro informatori fra gli arabi) che il grosso dell'esercito britannico avrebbe marciato attraverso quelle zone. Il 17 settembre Der'a era stata isolata, mentre le riserve turche e, soprattutto, alcuni preziosi battaglioni tedeschi, marciavano per contrastare il (presunto) grosso dell'esercito britannico nella zona. Il 19 settembre scatt\u00f2 l'offensiva di Allenby sulla costa, sorprendendo le forze ivi schierate e realizzando uno sfondamento che port\u00f2 i britannici sul retro di tute le forze turche presenti nel Medio Oriente, con il conseguente collasso della \"VII\" e \"VIII Armata\" e la minaccia sulle spalle della \"IV Armata\" turche.\nIn questa situazione fu sufficiente un minimo sforzo da parte degli irregolari arabi di Lawrence per disorganizzare completamente la IV Armata tuca e far cadere Der'a, abbandonata dai turchi senza combattere dopo aver distrutto il materiale ancora efficiente. Il 30 settembre la cavalleria australiana bloccava le uscite a nord ovest di Damasco, dove era scoppiata la rivolta araba, il 1\u00ba ottobre Lawrence e gli arabi entravano a Damasco, coronando cos\u00ec la rivolta araba contro l'Impero ottomano. Il 4 ottobre Lawrence abbandonava Damasco e rientrava al suo ufficio al Cairo.\nIl commento di Liddell Hart a questa campagna \u00e8 che la strategia ebbe una base scientifica che sconvolgeva le dottrine ortodosse (cio\u00e8 basate sul concetto di Clausewitz di impegnare come obiettivo primario le forze nemiche), impegnando le forze arabe nella distruzione del materiale logistico su cui le forze nemiche appoggiavano la loro azione, evitando lo scontro diretto. Lawrence stesso sostiene che \u00abL'esercito arabo non ha mai tentato di mantenere o migliorare una posizione di vantaggio, ma di muoversi per attaccare in un punto diverso. Continuare l'azione fino al momento in cui il nemico modificava le sue disposizioni per resistere, sarebbe stato mettere in crisi la regola fondamentale di non dargli la possibilit\u00e0 di avere obiettivi\u00bb."}
{"id": "2808939", "revid": "1494169", "url": "https://it.wikipedia.org/wiki?curid=2808939", "title": "Andrea Monti", "text": ""}
{"id": "2808941", "revid": "22475", "url": "https://it.wikipedia.org/wiki?curid=2808941", "title": "Marco Sergio", "text": "Vita.\nDi lui si sa ben poco: faceva parte della \"gens\" Sergia, come Catilina, e nel 205 a.C. divenne \"tribunus militum\". Milit\u00f2 sotto Scipione in Sicilia. Fu torturato a morte a Rhegium (l'attuale Reggio Calabria) nel 205 a.C. da Pleminio."}
{"id": "2808945", "revid": "767487", "url": "https://it.wikipedia.org/wiki?curid=2808945", "title": "Alice in Wonderland (film 1903)", "text": "Alice in Wonderland \u00e8 un cortometraggio muto del 1903, diretto e prodotto da Cecil M. Hepworth e Percy Stow.\nIl film \u00e8 la prima trasposizione cinematografica del romanzo per bambini \"Le avventure di Alice nel Paese delle Meraviglie\" (\"Alice's Adventures in Wonderland\").\nProtagonista \u00e8 l'allora quattordicenne May Clark, esperta attrice bambina della Hepworth Manufacturing Co. Il cast include anche molti altri bambini recitanti nel ruolo di carte da gioco.\nPer il periodo in cui \u00e8 stato realizzato, il film contiene ottimi effetti speciali, come per esempio il rimpicciolimento nella Sala delle Molte Porte di Alice, e la trasformazione in gigante di quest'ultima nella scena in cui si trova all'interno della casa del coniglio e cerca aiuto attraverso una finestra.\nNel film fa la sua prima comparsa anche il cane Blair, destinato a diventare negli anni seguenti la prima stella canina del cinema, come protagonista di \"Rescued by Rover\" (1905) e \"The Dog Outwits the Kidnapper\" (1908).\nTrama.\nUna bambina di nome Alice sogna di vedere il Bianconiglio e decide di seguirlo all'interno di una tana, che scopre essere un passaggio attraverso il quale giunge alla Sala delle Porte.\nL\u00ec cerca di passare attraverso una porta, per la quale \u00e8 per\u00f2 troppo grande. \u00c8 allora che vede apparire sopra un tavolino una bottiglietta, con un'etichetta che dice \"Bevimi\". Lei la beve senza esitazione e rimpicciolisce, ma non riesce ad arrivare a prendere la chiave, che \u00e8 rimasta sopra il tavolino.\nDunque compare una scatola di biscotti su cui \u00e8 scritto a grandi lettere \"Mangiami\"; Alice prende un dolce e diventa un gigante. In preda alla disperazione, prende casualmente in mano un ventaglio, che scopre essere magico, e torna ad essere piccina.\nRiesce cos\u00ec a passare per la porta, ed entra cos\u00ec in un meraviglioso giardino, dove c'\u00e8 un cane con cui Alice prova a giocare.\nLa scena successiva ritrae Alice diventata enorme all'interno della casa del Bianconiglio, che cerca aiuto da una finestra. Inizia a scuotere il ventaglio, e torna piccola.\nEsce quindi dalla casa del Bianconiglio e arriva alla casa della Duchessa, dove questa e la sua cuoca sono nel mezzo di una discussione animata. Alice reputa opportuno andarsene e portare con s\u00e9 quello che apparentemente sembra il figlio della Duchessa, ma che in realt\u00e0, una volta fuori dalla casa, si rivela un maialino.\nAlice quindi incontra il Gatto della Duchessa, e cerca di catturare la sua attenzione agitando un fazzoletto; il Gatto la conduce al T\u00e8 delle Cinque del Cappellaio Matto, al quale \u00e8 presente anche una lepre.\nLa bambina coglie l'eccentricit\u00e0 dei due, e decide di lasciare il posto.\nUna volta andatasene, Alice vede una parata condotta dal Bianconiglio, al cui seguito vi sono dei fanti (carte da gioco), che precedono l'arrivo della Regina e del Re di cuori.\nLa Regina invita Alice ad unirsi al corteo e lei accetta entusiasta.\nQualcosa per\u00f2 va storto, e la Regina ordina al boia di tagliare la testa ad Alice. \nProprio quando Alice pensa di essersi salvata, il corteo di carte fa dietro-front e corre dietro ad Alice che, dal frastuono della manifestazione, si sveglia dal suo sogno.\nProduzione.\nIl film fu prodotto da Herman Casler e, come produttori esecutivi, Cecil M. Hepworth, Elias Koopman e Harry Marvin per la Hepworth, la compagnia fondata nel 1898.\nDistribuzione.\nLa Hepworth distribu\u00ec nel Regno Unito il cortometraggio nel maggio 1903. Venne quindi distribuito negli Stati Uniti dall'American Mutoscope &amp; Biograph e dall'Edison Manufacturing Company, uscendo nelle sale statunitensi il 17 ottobre 1903.\nCopia del film viene conservata negli archivi del National Film and Television Archive of the British Film Institute di Londra. \u00c8 l'unica copia conosciuta (un positivo in 35\u00a0mm) del film e alcune parti di essa sono andate perdute. Il British Film Institute ha parzialmente restaurato la pellicola e la sua colorazione originale, presentandola il 24 febbraio 2010.\nIl film \u00e8 incluso in un DVD della BBC del 1996 come contenuto speciale.\nDate di uscita.\nIMDb\nAlias"}
{"id": "2808947", "revid": "400694", "url": "https://it.wikipedia.org/wiki?curid=2808947", "title": "Amlieto, il principe non si sposa", "text": "Amlieto, il principe non si sposa \u00e8 stata un'opera teatrale scritta da Stefano Benni ed interpretata dai 5 componenti del gruppo comico dei Broncoviz. Venne trasmessa in televisione su Rai Due nel 1997.\nTrama.\nIl principe Amlieto ha un unico interesse: quello di scoprire il segreto fra la vita e la morte poich\u00e9, da qualche tempo, nella foresta intorno al castello, una strana nebbia avvolge gli animali e li fa cadere in un sonno mortale (gli individui sembrano morti ma il loro cuore batte). Per questo motivo chiama Nicanor detto il boia, che dovrebbe ben conoscere l'argomento morte: il boia, tuttavia, rimane commosso nel vedere il cane del principe decapitato ma col cuore pulsante (\"Gli uomini li uccido a fiumi ma le bestiole no!!!\"). \nNel frattempo entra in scena Gastone, cugino non scemo di Amlieto sfoderando il suo successo nella caccia: descrive minuziosamente come ha impallinato tutta la selvaggina ma sono solo bugie; incalzato dal boia e da Amlieto alla fine cede: \u00e8 stata la solita nebbia e lui s'\u00e8 limitato solo a raccogliere gli animali (su questo argomento canta una canzone).\nEntra in scena la regina Gudula, madre di Amlieto che non si spiega perch\u00e9 il figlio sia pi\u00f9 interessato agli animali che non agli affari di cuore e di Stato. Vuole convincere il figlio a sposare Ofelia Dindero di Oghenlog, impresa vana, ma quando sta per sopraggiungere la ragazza abbandonano tutti la scena per lasciare i due giovani da soli. Ofelia sembra una bambina cresciuta, \u00e8 difatti in vena di scherzi. Ofelia e Amlieto cantano un brano insieme.\nFanno il loro esordio il re Bonario ed il cerimoniere Presenzio: discutono sugli invitati al banchetto di nozze. Bonario \u00e8 convinto che Amlieto prima o poi si sposer\u00e0 ma la regina Gudula ha fretta e torna in scena in compagnia di Don Vitaliano di Siviglia con un piano diabolico per obbligare il figlio a sposarsi con Ofelia grazie all'inganno: le loro trame porteranno difatti, secondo loro, a nozze riparatrici tra i due. Il cardinale porta con s\u00e9 \"ORGON\", un potente afrodisiaco che sar\u00e0 versato dal Jolly (chiamato da re Bonario per farlo divertire) sostituendolo alla dose serale di sonnifero di Amlieto. Per completare la trama diabolica, Gudula ha pagato bene Trendy, la sorella gemella omozigote di Ofelia che entra in scena poco vestita e fa esclamare a Don Vitaliano: \"Gran pezzo d'omozigota...\".\nMa il Jolly, in un raro momento di seriet\u00e0, decide di non effettuare lo scambio. Cos\u00ec Amlieto si addormenta davanti a Trendy ed anche Gastone, chiamato dalla regina per deflorare la finta Ofelia, dopo aver bevuto quello che crede essere \"ORGON\", si addormenta. In un ultimo tentativo la regina chiede a Don Vitaliano di procedere ma l'arrivo di re Lotario blocca tutto: Amlieto sar\u00e0 processato.\nIl processo inizia come una sceneggiata napoletana. Si susseguono i testimoni: il cerimoniere Presenzio comincia un complicato discorso ma alla fine si immobilizza (la nebbia...), il boia descrive il suo lavoro ed il commovente pianto di una madre di una bambina condannata e viene pugnalato dalla regina Gudula, Trendy canta e si suicida avvelenandosi, Gastone parla male del cugino ma viene ucciso anche lui dalla regina, Don Vitaliano chiama a testimoniare Dio che lo fulmina. Restano Gudula e Bonario: la regina rivela di aver appena avvelenato il re ed egli prima di spirare la pugnala alla schiena. In un mondo dove prevale la morte Amlieto vuole vivere e prova a convincere Ofelia di questa attrattiva spronato anche dalla nebbia che svanisce. Ma muore anche Ofelia."}
{"id": "2808956", "revid": "438678", "url": "https://it.wikipedia.org/wiki?curid=2808956", "title": "\u0136", "text": ""}
{"id": "2808957", "revid": "438678", "url": "https://it.wikipedia.org/wiki?curid=2808957", "title": "\u013b", "text": ""}
{"id": "2808959", "revid": "438678", "url": "https://it.wikipedia.org/wiki?curid=2808959", "title": "\u0145", "text": ""}
{"id": "2808960", "revid": "438678", "url": "https://it.wikipedia.org/wiki?curid=2808960", "title": "\u0156", "text": ""}
{"id": "2808963", "revid": "399", "url": "https://it.wikipedia.org/wiki?curid=2808963", "title": "\u015e", "text": ""}
{"id": "2808964", "revid": "438678", "url": "https://it.wikipedia.org/wiki?curid=2808964", "title": "\u0122", "text": ""}
{"id": "2808969", "revid": "767487", "url": "https://it.wikipedia.org/wiki?curid=2808969", "title": "The Wolf Man (film 1915)", "text": "The Wolf Man \u00e8 un film muto del 1915 diretto da Paul Powell.\nTrama.\nDopo anni di esperimenti, Benjamin Lord, un anziano inventore, perfeziona l'invenzione di uno smalto vetroso che promette di rivoluzionare l'industria della porcellana e di farlo ricco. Uno dei soci della fabbrica di Lord, Hilbert Grinde, \u00e8 un uomo ambizioso e privo di scrupoli. Quando gli arriva tra le mani un campione dello smalto, affida a Timothy Mole, un chimico che lavora per lui, il compito di rubare la formula nel laboratorio di Lord. Ma Mole viene scoperto proprio da Lord il quale, nel corso di una zuffa, rimane ucciso. Per nascondere l'omicidio, Grinde, sopraggiunto anche lui nel laboratorio, decide insieme a Mole di far saltare l'edificio in modo da nascondere le tracce di quello che \u00e8 successo.\nIl nipote di Lord, David, insieme alla fidanzata Mary, continua con gli esperimenti. Grinde cerca di convincerli a cedergli la formula, ma David rifiuta. Grinde, allora, li chiude in un sotterraneo che viene invaso da un gas al cloro. Poi attacca Mole, che gli si \u00e8 ribellato, e lo lascia come morto, portandosi via la formula.\nAlla riunione con gli azionisti della fabbrica, Grinde sta per prendere il controllo della societ\u00e0. Ma irrompe Mole, ferito, che confessa tutto. I due vanno in prigione. Mary e David vengono tratti in salvo e David diventa presidente della fabbrica."}
{"id": "2808978", "revid": "712828", "url": "https://it.wikipedia.org/wiki?curid=2808978", "title": "Yuki Mori", "text": ""}
{"id": "2808980", "revid": "599013", "url": "https://it.wikipedia.org/wiki?curid=2808980", "title": "Terquin Mott", "text": ""}
{"id": "2808981", "revid": "1748167", "url": "https://it.wikipedia.org/wiki?curid=2808981", "title": "PalaRigopiano", "text": "Il palazzetto dello sport Fausto Scorrano \u00e8 un palazzetto dello sport di Pescara, il cui principale usufruttuario era il Pescara Calcio a 5. Dal 2011 \u00e8 intitolato a Fausto Scorrano, giovane atleta pescarese scomparso prematuramente vent'anni prima. Il PalaRigopiano \u00e8 tra gli impianti storici della disciplina in Italia, avendo ospitato quattro edizioni della Coppa Italia."}
{"id": "2808985", "revid": "1124164", "url": "https://it.wikipedia.org/wiki?curid=2808985", "title": "Chiesa di Sant'Alessandro (Brescia)", "text": "La chiesa di San'Alessandro \u00e8 una chiesa di Brescia, situata in piazzetta Sant'Alessandro, a met\u00e0 di corso Cavour. Di origini molto antiche, ha subito nel tempo numerosi rifacimenti, anche in epoca recente per riparare ai danni dei bombardamenti della seconda guerra mondiale. Ospita numerose opere d'arte, fra cui spicca l\"'Annunciazione\" quattrocentesca di Jacopo Bellini.\nStoria.\nLa chiesa ha origini antiche: la tradizione la vuole fondata nella prima met\u00e0 del V secolo dal vescovo bresciano san Gaudioso, del quale qui si conservano le reliquie. Nel 1136 la chiesa fu eletta a canonica e la prima ricostruzione si ebbe nella prima met\u00e0 del Quattrocento. Nel 1430 giunsero a Brescia, da Bologna, i frati Servi di Maria che si impegnarono nella cura e nell'abbellimento della chiesa antica e dell'attiguo convento. I fondi, per\u00f2, scarseggiavano e i lavori poterono essere conclusi solo attraverso le donazioni conferite dal comandante dell'esercito veneziano che difendeva Brescia in quegli anni, Gentile da Leonessa. Con le sue sovvenzioni si pot\u00e9 ricostruire la cappella maggiore dove, entro un'antica arca in marmo, nel 1453 furono rinvenute le spoglie di San Gaudioso, poi trasferite in un'urna. Il Leonessa mor\u00ec proprio in quell'anno, durante l'assedio di Manerbio.\nNel 1466, finalmente, la nuova chiesa venne consacrata dal vescovo Domenico de Dominicis che, accanto all'antico titolo di Sant'Alessandro, la dedic\u00f2 a Maria Vergine. Dell'evento \u00e8 testimone la lapide murata all'angolo della chiesa su via Moretto (su di essa, fra l'altro, \u00e8 scritto che si promettono quaranta giorni di indulgenza a chi visitasse la chiesa negli anniversari della consacrazione). In epoca rinascimentale i servi di Maria commissionarono a Lattanzio Gambara un ciclo di affreschi dedicati a storie della vita della Vergine, di Mos\u00e8, Aronne e Melchisedec, perduti nel corso dei lavori settecenteschi di ampliamento assieme a una serie di lunette di Camillo Rama (1628) con episodi della vita di Maria e al polittico della \"Nativit\u00e0\" del Romanino, del 1525, posizionato nel coro entro un'ancona di Stefano Lamberti.\nL'opera, che rappresentava l\"'Adorazione del Bambino\" da parte dei santi Gerolamo, Alessandro, Filippo e Gaudenzio, si trova alla National Gallery di Londra. Per questa stessa chiesa, anche Il Moretto era stato chiamato a dipingere una tela con san Rocco, poi a Budapest. Nel 1769 la chiesa sub\u00ec gravi danni dovuti all'esplosione della polveriera di San Nazaro, al punto che sul finire del secolo, fu oggetto di un importante intervento di ricostruzione progettato dall'architetto Giovanni Donegani. La chiesa avrebbe comunque necessitato di un restauro affinch\u00e9 potesse degnamente sostenere il confronto con le nuove e grandiose chiese di San Nazaro e Celso, San Lorenzo, Santa Maria della Pace e Sant'Afra, da poco ultimate.\nL'intervento interess\u00f2 anche lo spazio antistante dove, demolita una casa della contessa Paola Fenaroli Avogadro su sua gentile concessione (anche tale evento \u00e8 ricordato da una lapide sull'angolo della chiesa, accanto a quella pi\u00f9 antica), fu definitivamente allestita la piazzetta Sant'Alessandro, impreziosita dalla fontana con vasca a forma di valva di conchiglia progettata dallo stesso Donegani nel 1787 e realizzata grazie al contributo dei conti Martinengo Colleoni. La loro generosit\u00e0 fu notevole ma, in ogni caso, l'interesse a rivalutare la piazzetta dipendeva soprattutto dal beneficio estetico che ne avrebbe tratto la loro residenza, eretta nel XV secolo, che vi si affacciava. Nel 1797, nell'ambito delle soppressioni monastiche, fu soppressa anche la congregazione dei servi di Maria e con essa il convento, destinato ad arsenale e ospedale militare. Il convento comprendeva due chiostri, posti sul lato settentrionale della chiesa: il primo, dove sorgono oggi il cinema e il bar, era quadrangolare, circondato da portici con sei arcate a tutto sesto; il secondo, verso est e fiancheggiante direttamente la chiesa, aveva forma irregolare. I due chiostri furono distrutti dal bombardamento aereo che colp\u00ec Brescia il 2 marzo 1945 e, al loro posto, fu realizzato negli anni sessanta il moderno Condominio Sant'Alessandro.\nLa facciata settecentesca progettata dal Donegani, comunque, non fu mai compiuta: il cantiere, rimasto senza fondi dopo la dispendiosa ristrutturazione dell'interno (lo stesso polittico del Romanino fu venduto in tale frangente per far fronte alle spese), non consent\u00ec il suo completamento e l'opera rimase a rustico per i secoli successivi. Trov\u00f2 finalmente compimento nei primi anni del Novecento quando l'architetto Carlo Melchiotti recuper\u00f2 il progetto originale del Donegani e lo port\u00f2 a termine tra il 1894 e il 1903.\nDescrizione.\nEsterno.\nEsteriormente, sia all'esterno sia all'interno, la chiesa appare abbastanza recente, di epoca settecentesca: i restauri dell'epoca, difatti, occultarono quasi del tutto l'aspetto antico e ogni elemento che potesse farvi riferimento. Nel complesso, quindi, l'edificio si presenta di dimensioni considerevoli ma anche molto tradizionale: l'unico elemento di spicco, almeno dal punto di vista della struttura, \u00e8 la raffinata architettura interna.\nLa facciata.\nIl motivo \u00e8 unitario, a fronte di tempio classico: quattro colonne a tre quarti di ordine corinzio, di cospicuo diametro, sorreggono una trabeazione compiuta su cui poggia il timpano triangolare presentante lo stesso profilo dentellato e movimentato della cornice. Le colonne hanno basi attiche e poggiano su un due alti basamenti, divisi al centro dal sobrio ingresso alla chiesa, sormontato da un timpano semicircolare e, pi\u00f9 in alto, sopra una cornice retrostante le colonne che pare dividere la facciata in due ordini, da un finestrone rettangolare che illumina l'interno. Le colonne alle due estremit\u00e0, oltretutto, sono raddoppiate attraverso l'uso di due lesene, pi\u00f9 arretrate, di pari ordine corinzio e poggianti su un pari raddoppio del basamento, raddoppio conservatosi solamente sul lato verso Via Moretto e distrutto invece sull'altro. Anche le dette lesene, in sommit\u00e0, sorreggono un frammento di trabeazione pi\u00f9 arretrato, che chiude il timpano su entrambi i lati e fa da elemento aggettante in accordo con i volumi del corpo sottostante. Il fianco visibile della chiesa non presenta motivi architettonici particolari, se non per l'ingresso laterale alla chiesa, posto a una trentina di metri dalla piazza, decorato da una bella cornice modanata con finestra e timpano a coronamento, composizione sobria ma molto raffinata.\nInterno.\nL'interno visibile oggi \u00e8 quasi totalmente opera dei lavori di restauro settecenteschi diretti dal Donegani. L'ambiente \u00e8 di pianta longitudinale, a navata unica senza transetto, in stile classicheggiante. Un motivo di archi su pilastri incorniciati dall'ordine architettonico corre unitario su entrambi i lati e, negli spazi aperti sotto gli archi, trovano posto otto cappelle con otto rispettivi altari, quattro per lato. L'ordine maggiore \u00e8 costituito da possenti colonne corinzie a tre quarti in scagliola dipinta di rosso-arancione a imitazione del marmo, mentre l'ordine minore \u00e8 un tuscanico-dorico in lesene dipinte a finto marmo giallognolo. L'ordine maggiore, oltretutto, risulta raddoppiato attraverso la presenza di lesene che sporgono dietro le colonne a tre quarti con pari base e capitello, rafforzando cos\u00ec l'aspetto dell'intero blocco di sostegno. Anche l'ordine minore, in piccolo, presenta un raddoppio in corrispondenza dell'angolo fra l'ordine stesso e la parete di fondo delle cappelle. La trabeazione che corre al di sopra dell'ordine maggiore \u00e8 unitaria e comprende l'intero perimetro della chiesa, sottolineandolo. La navata unica \u00e8 coperta da una volta a botte con finestroni a lunetta in corrispondenza delle cappelle laterali: la volta si interrompe nella zona dell'altare maggiore, su cui insiste un'ampia cupola, per poi concludersi nell'area del coro. Navata e presbiterio, inoltre, sono divisi fra loro mediante un arco soglio che, contemporaneamente, interrompe la volta a botte della navata.\nOpere.\nPur essendo stata privata, nel tempo, di gran parte dei suoi tesori, soprattutto durante i lavori di restauro settecenteschi, la chiesa di Sant'Alessandro ospita ancora una notevole serie di opere di alto valore artistico e storico. Partendo dal lato destro, sopra la moderna cappella del Battistero si trova la tela del bresciano Gerolamo Rossi con la \"Beata Vergine\" che concede l'abito nero ai Servi di Maria. Secondo la tradizione, la Vergine apparve in visione nel 1239 ai sette uomini fiorentini fondatori dell'ordine, donando loro il proprio abito nero, emblema dei dolori da lei sofferti. L'abito, che sarebbe divenuto quello ufficiale dei servi, indicava la particolare devozione dei frati all'Addolorata. Il dipinto fa parte di una serie di quattro tele gi\u00e0 utilizzate a suo tempo come ante per l'organo dell'Antegnati, oggi sostituito da un Tonoli ottocentesco. I dipinti ritraggono momenti salienti dell'ordine dei Servi di Maria e storie della vita di Sant'Alessandro. Il ciclo potrebbe datarsi dopo il 1610, quando venne istituita la \"Scuola dell'Addolorata\" o \"dell'Abito\".\nIl primo altare a destra ospita l'opera forse pi\u00f9 importante e pregevole qui conservata: la pala dell'Annunciazione attribuita a Jacopo Bellini, del 1444. Il dipinto, concepito come grande dittico, documenta la transizione nel gusto pittorico in Brescia dallo stile tardo gotico al primo Rinascimento. Retaggio del gotico fiorito \u00e8 la raffinata decorazione delle vesti dorate dei personaggi, nonch\u00e9 l'eleganza delle pose e la maestosa cornice dorata. Segnali di una sensibilit\u00e0 moderna si leggono, invece, nella costruzione prospettica degli spazi. \u00c8 una continua e splendida sinfonia d'oro che s'irraggia dai ricchi manti arabescati della Vergine e dell'Angelo, dalle aureole, dalle tende dello sfondo e dalle piccole stelle che spiccano lucenti nei riquadri azzurri del soffitto a cassettoni. Nella predella si susseguono cinque scene della vita di Maria (la \"Nascita\", la \"Presentazione al Tempio\", la \"Visitazione\", il \"Miracolo della Madonna della Neve\" e la \"Dormitio\").\nProcedendo, nel secondo altare domina la \"Deposizione\" di Vincenzo Civerchio, del 1504. L'opera denota la ripresa di modelli nordici o ferraresi nei ritratti taglienti e nel forte intento drammatico che pervade l'intera scena. In primo piano si stagliano le figure della Madonna e della Maddalena che sorreggono il corpo di Cristo, alle cui spalle si trovano Adamo e i santi Paolo e Alessandro. Sullo sfondo, uno dei paesaggi pi\u00f9 belli dell'autore, domina una veduta del Golgota con i soldati e le tre croci su due delle quali giacciono ancora i corpi dei ladroni. In basso a sinistra si riconosce la porta del sepolcro aperta a preludere alla Resurrezione di Cristo. Successivi episodi della vita di Cristo sono illustrati nella predella: \"L'Incredulit\u00e0 di san Tommaso\", il \"Noli me tangere\" e \"L'Incontro sulla via di Emmaus\". Il paliotto d'altare e il tabernacolo sono di Carlo e Giovanni Carra.\nSul terzo altare si trova oggi una statua moderna dell'Addolorata, opera di Angelo Righetti del 1943, che sostituisce l'antica di Gregoretti. Il complesso dell'altare marmoreo \u00e8 impreziosito da statue di Antonio Calegari che ritraggono la \"Fede\" e la \"Carit\u00e0\". Sulla cimasa curvilinea, quattro angeli sorreggono le \"Arma Christi\" (chiodi, croce, lancia e martello). L'altare proviene dalla chiesa di Santa Giulia, dove evidentemente doveva essere dedicato al tema eucaristico. Fu alienato in seguito alla soppressione della chiesa benedettina e venduto a Sant'Alessandro nel 1804.\nSopra il quarto altare si conserva un \"Ecce homo\" di Lattanzio Gambara. L'affresco del 1563, strappato e portato su tela, faceva originariamente parte della decorazione pittorica della cappella del Santissimo Sacramento. Di Antonio Calegari \u00e8 l'altorilievo in marmo con il \"Compianto su Cristo morto tra la Vergine e la Maddalena\". L'ovato era originariamente parte del paliotto dell'altare poi collocato nella sagrestia.\nSopra la porta laterale campeggia una tela di Gerolamo Rossi che ritrae Sant'Alessandro con il labaro e il cavallo.\nSull'altare maggiore, una tela di Pietro Moro racconta il \"Martirio di Sant'Alessandro\", del 1790. Il dipinto fu commissionato al pittore veneziano per colmare la lacuna lasciata dall'alienazione del polittico del Romanino. L'altare maggiore in marmo fu scolpito da Alessandro Monti su disegno di Luigi Arcioni nel 1911. Sotto la mensa si conserva l'urna con le reliquie di San Gaudioso, vescovo bresciano del V secolo cui si riconduce tradizionalmente la fondazione della chiesa. A destra si trova l'organo di Giovanni Tonoli (1884) che ha sostituito il precedente dell'Antegnati, mentre a sinistra campeggia il dipinto settecentesco di Giuseppe Tortelli con la Vergine che consegna l'abito nero ai servi di Maria.\nPassando al lato sinistro, sopra la porta laterale si trova un'altra tela di Gerolamo Rossi con \"Il miracolo degli idoli che cadono davanti a Sant'Alessandro\". Nella tradizione si racconta che, al suono delle preghiere del Santo, una statua di Marte sarebbe caduta a pezzi tra lo stupore degli astanti.\nSopra il quinto altare si trova \"Un miracolo di san Filippo Benizzi\", opera del 1623 di Grazio Cossali. La tela mostra il generale dell'Ordine dei Servi di Maria che, come un novello Mos\u00e8, per dissetare gli abitanti della citt\u00e0 di Siena, colta da siccit\u00e0, fa sgorgare l'acqua da una roccia colpendola con un bastone. Pregevole \u00e8 pure la piccola porta del tabernacolo, dipinta all'inizio del XVII secolo con la scena del \"Compianto su Cristo morto\".\nSul sesto altare domina una tela di Gerolamo Rossi con la \"Beata Vergine col Bambino e i santi Gerolamo, Giovanni Evangelista, Francesco d'Assisi, Onorio Vescovo\". Evidente \u00e8 il richiamo a Moretto nella scelta compositiva della disposizione su due registri. In quello superiore campeggiano su un trono aereo la Madonna e il Bambino, mentre in quello inferiore i santi si dispongono secondo schema semicircolare che si apre al centro sulla veduta di un paesaggio naturale. I colori improntati a toni luminosi sono piuttosto un richiamo alla pittura di Paolo Veronese.\nL'altare successivo accoglie un dipinto settecentesco di Giuseppe Tortelli dedicato a due servi di Maria. Ges\u00f9 guarisce San Pellegrino Laziosi toccandogli la piaga sulla gamba, mentre Santa Giuliana Falconieri, gravemente malata, non potendo ricevere l'Eucaristia poggia l'Ostia consacrata sul suo cuore.\nL'ultimo altare, cio\u00e8 il primo a sinistra dall'ingresso, \u00e8 sormontato da una tela cinquecentesca attribuita con qualche riserva a Sebastiano Aragonese, grazie alla presenza delle iniziali sulla stessa, ossia L, S, e A; l'opera ritrae \"San Luigi re di Francia fra i Santi Rocco e Sebastiano\". Nel registro superiore si scorge Cristo con gli strumenti della passione.\nSegue infine la Cappella del Crocifisso che ospita l'ultimo dipinto di Gerolamo Rossi, gi\u00e0 impiegato come anta interna del precedente organo Antegnati, con il piccolo \"San Filippo in braccio alla madre che la invita a far l'elemosina ai servi di Maria\".\nDomina in controfacciata la tela di Enrico Albrici con la \"Visitazione\" (1755-60).\nOrgano.\nCome suddetto, (2011) si trova nella chiesa un organo Giovanni Tonoli, costruito nel 1884 sulla cantoria \"in Cornu Epistul\u00e6\" in sostituzione di un Antegnati preesistente. Lo strumento fu rimaneggiato e modificato nella trasmissione da Fusari e Frigerio nel 1927, ma \u00e8 stato oggetto di un restauro storico nel 1981 ad opera di Pedrini]che, fra le altre cose, ha ricostruito la trasmissione meccanica. L'organo ha due tastiere di 61 tasti ciascuna e pedaliera retta di 27."}
{"id": "2808987", "revid": "767487", "url": "https://it.wikipedia.org/wiki?curid=2808987", "title": "Bellevue (Pennsylvania)", "text": "Bellevue \u00e8 un comune (\"borough\") degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 8.370 abitanti. Vi si ritrova la Andrew Bayne Memorial Library.\nSociet\u00e0.\nEvoluzione demografica.\nLa composizione etnica vede una prevalenza della razza bianca (86,8%) seguita da quella afroamericana (8,9%)."}
{"id": "2808990", "revid": "339392", "url": "https://it.wikipedia.org/wiki?curid=2808990", "title": "AEP Paphos", "text": ""}
{"id": "2808991", "revid": "72396", "url": "https://it.wikipedia.org/wiki?curid=2808991", "title": "Lev Nussimbaum", "text": ""}
{"id": "2808993", "revid": "339392", "url": "https://it.wikipedia.org/wiki?curid=2808993", "title": "Nova Forrester", "text": ""}
{"id": "2808996", "revid": "287204", "url": "https://it.wikipedia.org/wiki?curid=2808996", "title": "Dominio di terzo livello", "text": "Un dominio di terzo livello \u00e8 un sottodominio di livello immediatamente inferiore al dominio di secondo livello. \nPoich\u00e9 i livelli dei domini sono definiti gerarchicamente in ordine crescente a partire da destra, ed ogni livello \u00e8 separato da un punto (.), nel sito \"it.wikipedia.org\" il dominio di primo livello \u00e8 definito da \"org\", il secondo livello \u00e8 determinato da \"wikipedia\", mentre \"it\" costituisce il dominio di terzo livello."}
{"id": "2808997", "revid": "1354930", "url": "https://it.wikipedia.org/wiki?curid=2808997", "title": "Petersen", "text": ""}
{"id": "2809002", "revid": "767487", "url": "https://it.wikipedia.org/wiki?curid=2809002", "title": "Madonna col Bambino (Giovanni Bellini Detroit)", "text": "La Madonna col Bambino benedicente \u00e8 un dipinto a olio su tavola (84x106 cm) di Giovanni Bellini, datato 1509 e conservato nel Detroit Institute of Arts.\nDescrizione e stile.\nL'opera \u00e8 affine alla \"Madonna del Prato\" di qualche anno anteriore. Sebbene manchi quella compenetrazione diretta tra soggetti sacri e sfondo, con recupero della tenda come inframezzo, il paesaggio \u00e8 comunque impostato su valori atmosferici della pittura tonale aggiornata alle novit\u00e0 di Giorgione.\nMaria sta seduta col Bambino in piedi su un ginocchio, mentre sull'altro tiene un libro, simbolo della Scritture che si avverano. Sul libro si trovano la firma dell'artista e la data. Lo sfondo mostra una campagna punteggiata da animali e tracce della presenza umana, come il pastore o il villaggio, mentre in lontananza si perdono montagne rese azzurrine dalla foschia, secondo le regole della prospettiva aerea. Il prato allude all'\"hortus conclusus\" degli inni medievali, cio\u00e8 alla verginit\u00e0 di Maria.\nL'opera \u00e8 vicina stilisticamente anche alla \"Madonna col Bambino\" della Pinacoteca di Brera, del 1510."}
{"id": "2809004", "revid": "98077", "url": "https://it.wikipedia.org/wiki?curid=2809004", "title": "Legge irrevocabile", "text": ""}
{"id": "2809011", "revid": "471474", "url": "https://it.wikipedia.org/wiki?curid=2809011", "title": "Notidanus griseus", "text": ""}
{"id": "2809020", "revid": "767487", "url": "https://it.wikipedia.org/wiki?curid=2809020", "title": "Reggie Cross", "text": ""}
{"id": "2809021", "revid": "599013", "url": "https://it.wikipedia.org/wiki?curid=2809021", "title": "Balinese", "text": "Il balinese \u00e8 una razza di gatto. A differenza del siamese, questo ha la coda pi\u00f9 grande e nonostante sia un gatto a pelo corto la coda \u00e8 cosparsa di peli lunghi.\nI balinesi appartengono ad una famiglia di gatti orientali long-hair, sottili con manto molto fine e lo stesso colore dell'Himalaya come il siamese. Essi sono disponibili in cinque colori siamesi: seal point, il blue point, chocholate point e liliac point e red point. La loro testa forma un lungo, cuneo affusolata con un lungo profilo rettilineo. Le orecchie sono grandi e continuano il cuneo. Gli occhi sono blu e forma di mandorla. In realt\u00e0, il balinese \u00e8 esattamente come un siamese, tranne per il manto, che \u00e8 di media lunghezza, fine e setoso, senza sottopelo lanuginoso. Si trova vicino al corpo, che scorre verso la parte posteriore, dove termina con una graziosa coda piumata.\nDa un punto di vista sessuale il balinese \u00e8 molto precoce: le femmine raggiungono la maturit\u00e0 sessuale a soli 5 mesi, ma molti consigliano di attendere fino al secondo calore per l'accoppiamento. la gestazione dura in media 60 giorni e nascono circa 3 o 4 cuccioli.\nStoria.\nIl balinese ha iniziato la vita negli Stati Uniti a met\u00e0 degli anni 1950. Essi sono stati procreati da siamesi, quando lo strano gattino a pelo lungo \u00e8 apparso in cucciolate di pura razza siamese. Questi cuccioli hanno i lineamenti tipo siamese, ma sono molto pi\u00f9 lunghi e con il manto setoso.\nSembra che ci sia una possibilit\u00e0 che il gene a pelo lungo sia stato introdotto da incroci di persiani.\nGli allevatori pionieri furono Marian Dorsey (Rai-marzo) della California, Helen Smith (Merry Mews), anche Sylvia Holland (Holland's Farm), quando soggiorn\u00f2 in California. \nLa Smith era pi\u00f9 strettamente connessa con lo sviluppo della razza ed era responsabile per il nome \"balinese\".\nPensava che fossero molto simili \"ballerine esotiche balinesi\".\nEntro la fine del 1950 la razza ha avuto un nome ed era stato posto sulla divisione degli Esteri Long Hair of the Cat Fancy Federazione. \nNel 1961 \u00e8 stata data lo stato campionato dalla CFF e nel corso degli anni sono cresciuti in popolarit\u00e0 a tal punto che essi detengono il pieno status nel campionato in tutte le associazioni americane. Dalla fine del 1979 il Cat Fancy 'Association (la pi\u00f9 grande delle associazioni degli Stati Uniti ha riconosciuto i colori rosso, crema, tabby e tortie il balinese come \"giavanese\"."}
{"id": "2809024", "revid": "110157", "url": "https://it.wikipedia.org/wiki?curid=2809024", "title": "Oxnard High School", "text": "La Oxnard High School \u00e8 una scuola secondaria (high school) statunitense che si trova a Oxnard, in California. La scuola, fondata nel 1901, \u00e8 la pi\u00f9 antica del distretto scolastico di Oxnard e la pi\u00f9 antica della Contea di Ventura. Originariamente fu costruita nel centro della citt\u00e0, ma, essendo vicino all'aeroporto, la scuola nel 1995 venne trasferita a nord-ovest, nel quartiere di \"River Ridge\". La scuola comprende anche due stadi (uno per ogni sito), dedicati a Clarence Houser."}
{"id": "2809025", "revid": "1718925", "url": "https://it.wikipedia.org/wiki?curid=2809025", "title": "Bobtail americano", "text": "Il bobtail americano (inglese \"American Bobtail\") \u00e8 una razza di gatto originaria dell'America Settentrionale, sviluppata a partire dagli anni sessanta del XX secolo.\nSi caratterizza per la tipica coda mozza, in realt\u00e0 lunga da un terzo alla met\u00e0 di quella normalmente riscontrabile nei gatti di altre razze.\nTale caratteristica \u00e8 dovuta a una mutazione genetica simile a quella riscontrata nei gatti dell'isola di Man.\nNon esiste una categorizzazione rigorosa per quanto riguarda il colore di occhi e pelo, il quale pu\u00f2 essere peraltro sia lungo che corto, l'elemento distintivo di tali gatti essendo infatti, oltre alla coda di lunghezza ridotta, la ruvidezza di detto pelo, alquanto ispido rispetto alla morbidezza di quello di altre razze."}
{"id": "2809032", "revid": "287204", "url": "https://it.wikipedia.org/wiki?curid=2809032", "title": "James Wetherbee", "text": ""}
{"id": "2809034", "revid": "610351", "url": "https://it.wikipedia.org/wiki?curid=2809034", "title": "Delphine Moriau", "text": " Ha frequentato il Conservatorio Reale di Bruxelles dal 1992 al 1995, successivamente ha debuttato in teatro. Nel 1999 \u00e8 iniziata la sua carriera nel doppiaggio."}
{"id": "2809035", "revid": "297059", "url": "https://it.wikipedia.org/wiki?curid=2809035", "title": "Jim Wetherbee", "text": ""}
{"id": "2809036", "revid": "640277", "url": "https://it.wikipedia.org/wiki?curid=2809036", "title": "Museo anatomico di Napoli", "text": ""}
{"id": "2809037", "revid": "629745", "url": "https://it.wikipedia.org/wiki?curid=2809037", "title": "Madonna col Bambino (Giovanni Bellini Brera)", "text": "La Madonna col Bambino benedicente \u00e8 un dipinto a olio su tavola (85x118 cm) di Giovanni Bellini, datato 1510 e conservato nella Pinacoteca di Brera di Milano.\nStoria.\nQuando il maestro dipinse l'opera aveva circa ottant'anni ed era gi\u00e0 affermato come uno degli artisti di maggior prestigio del Rinascimento veneziano, capace di aggiornarsi continuamente alle ultime tendenze. \nL'opera \u00e8 stata restaurata nel 1986-1987, quando si rilev\u00f2 l'assenza di disegno preparatorio sotto il paesaggio, a conferma dell'estrema confidenza ormai raggiunta dall'autore nel comporre e dipingere la natura. Tra i dettagli tecnici venuti alla luce c'\u00e8 il procedimento di apporre velature sulla preparazione, intervenendo spesso anche con i polpastrelli delle dita.\nDescrizione e stile.\nL'opera \u00e8 affine alla \"Madonna del Prato\" di qualche anno anteriore e alla \"Madonna col Bambino benedicente\" (oggi al Detroit Institute of Arts) dipinta l'anno precedente. Sebbene manchi quella compenetrazione diretta tra soggetti sacri e sfondo, con recupero della tenda come inframezzo, il paesaggio \u00e8 comunque impostato su valori atmosferici della pittura tonale, aggiornata alle novit\u00e0 di Giorgione. \nLa figura monumentale di Maria assisa in trono campeggia sul paesaggio al di qua di una tenda verde, con il Bambino in piedi su un suo ginocchio in atto benedicente verso lo spettatore. Gli ampi panneggi dilatano il volume del suo corpo, secondo schemi quattrocenteschi, ma mancano quelle asprezze e quell'incisivit\u00e0 del segno tipica della produzione anteriore. Il protagonista della rappresentazione \u00e8 ormai il colore, su cui ruota l'intero equilibrio della composizione. \nIl paesaggio, dalla calda luminosit\u00e0, \u00e8 punteggiato di figure ritratte minuziosamente, che derivano dalla tradizione tardogotica, imparata dal padre Jacopo, di studiare i dettagli singolarmente dal vero. A sinistra spicca un ghepardo su un cippo classico, ove si trova a lettere capitali la firma dell'artista e la data 1510 (). Notevole \u00e8 poi la rappresentazione delle attivit\u00e0 agricole e di piccoli animali e figurette umane, mentre in lontananza le montagne si perdono su tonalit\u00e0 azzurrine schiarite dalla foschia, secondo le regole della prospettiva aerea. Il risultato \u00e8 un paesaggio ordinato e unificato dalla luce dorata, che investe anche il gruppo sacro dando all'insieme unit\u00e0 e armonia."}
{"id": "2809044", "revid": "1573940", "url": "https://it.wikipedia.org/wiki?curid=2809044", "title": "Chiesa di San Martino di Breclema", "text": "La chiesa di San Martino di Breclema a Romagnano Sesia in provincia di Novara \u00e8 tra le pi\u00f9 antiche della zona, risale sicuramente all'XI secolo, ma recenti scavi archeologici hanno portato alla luce reperti, monete e mura risalenti in al IX secolo.\nStruttura.\nEsternamente la chiesa ha conservato caratteristiche del romanico anche se nel XVI secolo venne sostanzialmente modificata con la rotazione di 180 gradi dell'edificio che era inizialmente rivolto ad est.\nAttorno alla chiesa di San Martino esisteva il castrum di Breclema distrutto nel XIII secolo a seguito di vicende politiche tra il Comune di Novara e i Conti di Biandrate. Dalla distruzione si salv\u00f2 la fortificazione del Castellazzo per la protezione del guado sul fiume Sesia e la chiesa di San Martino.\nNel 1643 dagli atti del parroco Antonio Ragni la Chiesa di San Martino fu trasformata in lazzaretto durante una pestilenza.\nNel 1693 fu rinnovato il dipinto con la Beata Vergine Maria che si trova ancora oggi sulla parete dell'altare.\nPochissime sono le notizie nel Settecento e nell'Ottocento, quando la chiesa venne lasciata in completo abbandono. Dal 1996 al 2001 la Chiesa di San Martino di Breclema \u00e8 stata oggetto di grossi interventi: rifacimento del tetto, nuova pavimentazione, consolidamento delle strutture e ripristino delle decorazioni.\nNelle vicinanze della Chiesa di San Martino, il 30 aprile 1524, mor\u00ec Pierre Terrail de Bayard nel corso della battaglia di Romagnano, combattuta tra gli spagnoli di Carlo V e i francesi di Francesco I."}
{"id": "2809047", "revid": "287204", "url": "https://it.wikipedia.org/wiki?curid=2809047", "title": "Kenneth Bowersox", "text": "\u00c8 un veterano dei viaggi spaziali con 5 missioni dello Space Shuttle e una missione di lunga permanenza nello spazio, a bordo della Stazione Spaziale Internazionale dove ha assunto il comando della Expedition 6."}
{"id": "2809048", "revid": "297059", "url": "https://it.wikipedia.org/wiki?curid=2809048", "title": "Kenneth D. Bowersox", "text": ""}
{"id": "2809060", "revid": "55935", "url": "https://it.wikipedia.org/wiki?curid=2809060", "title": "Orchestra rossa", "text": ""}
{"id": "2809063", "revid": "1573940", "url": "https://it.wikipedia.org/wiki?curid=2809063", "title": "Athlitiki Podosfairiki Enosi Pitsilias", "text": "L'Athlitiki Podosfairiki Enosi Pitsilias (in greco \"\u0391\u03b8\u03bb\u03b7\u03c4\u03b9\u03ba\u03ae \u03a0\u03bf\u03b4\u03bf\u03c3\u03c6\u03b1\u03b9\u03c1\u03b9\u03ba\u03ae \u0388\u03bd\u03c9\u03c3\u03b7 \u03a0\u03b9\u03c4\u03c3\u03b9\u03bb\u03b9\u03ac\u03c2\") \u00e8 una societ\u00e0 calcistica di Kyperounta, nel Distretto di Limassol a Cipro. Milita nella seconda divisione cipriota.\nStoria.\nLa societ\u00e0 \u00e8 stata fondata nel 1979; nel 1987 vinse il campionato di seconda divisione, centrando cos\u00ec l'accesso alla massima serie per la prima volta nella sua storia, dalla quale per\u00f2 retrocesse subito. Ripet\u00e9 questo trend anche nelle successive tre apparizioni, nel 1990, 1993 e 1996. Dopo 8 anni spesi nelle divisioni inferiori, l'APEP risal\u00ec nella massima serie, disputando il campionato 2005-2006, dove per\u00f2 giunse penultimo, retrocedendo nella categoria inferiore. Ritorn\u00f2 in Divisione A piazzandosi al secondo posto nel campionato cadetto 2007-2008. Per la prima volta, al termine della stagione 2008-2009, l'APEP riusc\u00ec a centrare la salvezza, garantendosi l'accesso al secondo campionato consecutivo di massima divisione."}
{"id": "2809073", "revid": "287204", "url": "https://it.wikipedia.org/wiki?curid=2809073", "title": "Conspirata", "text": "Conspirata (\"Lustrum\") \u00e8 il secondo romanzo della trilogia di Robert Harris sull'Antica Roma e sulla vita di Marco Tullio Cicerone, celebre oratore Romano. In Inghilterra \u00e8 stato pubblicato nell'ottobre 2009, in Italia a partire dall'anno successivo con la traduzione di Stefano Viviani.\nTrama.\nIl libro \u00e8 strutturato come una biografia di Cicerone, a partire dalla sua nomina a console, avvenuta nel 63 a.C. Tema centrale \u00e8 il complotto organizzato da Catilina in combutta con alcuni senatori corrotti e osteggiato da Crasso. Cicerone riuscir\u00e0 a svelare l'intrigo, e, grazie alle sue orazioni, convincer\u00e0 il senato a condannare a morte molti dei partecipanti al complotto.\nIl ritrovamento del corpo di un ragazzino nel Tevere fa subito pensare che sia un messaggio di sventura per Cicerone che due giorni dopo sarebbe divenuto console.\nL'avvocato per\u00f2 non d\u00e0 molta importanza al fatto e per dimostrare che non crede alla sfortuna d\u00e0 una grande festa la sera dell'investitura.\nDopo essere stato informato di alcuni complotti orditi contro di lui inizia a preoccuparsi e continua a consultarsi con i suoi pi\u00f9 stretti amici come il fratello Quinto e i patrizi Attico e Lucullo. Questi gli procurano una scorta privata che potr\u00e0 utilizzare quando non avr\u00e0 la scorta di littori fornita dalla repubblica.\nA capo della cospirazione vi \u00e8 Sergio Catilina, un patrizio decaduto che, dopo aver perso le elezioni alla carica consolare a causa di Cicerone, cerca di rovesciare la Repubblica uccidendo il console.\nIl primo attacco avviene quando alcuni uomini sotto il comando di Catilina si recano sotto casa di Cicerone e tentano di appiccare il fuoco alla casa buttandovi delle torce sul tetto. Il piano sarebbe andato a buon fine se non fosse stato per la prontezza di Attico che aveva inviato le sue truppe appena saputo dell'attacco. Fallito l'intento dei cospiratori Catilina si ritira in Etruria continuando comunque a impartire ordini tramite il suo alleato Lentulo Sura, pretore urbano.\nPer dimostrare il tradimento contro lo Stato Cicerone attira i congiurati in una trappola: manda dei Galli da Sura informandolo che la loro trib\u00f9 sarebbe pronta ad appoggiare Catilina se avessero mandato via i romani dalle Alpi. Ovviamente il pretore accetta spedendo una lettera al capo trib\u00f9 e una a Catilina. Le missive che vengono intercettate e mostrate in Senato. A questo punto la decisione \u00e8 univoca: morte ai cospiratori: quelli che si trovano a Roma, come Lentulo ed altri, vengono strangolati nel \"Carcer\", quelli in Etruria, come Catilina, vengono uccisi in battaglia dall'esercito.\nScampato il pericolo, la vita di Cicerone \u00e8 abbastanza tranquilla, con un ruolo marginale nella vita politica ad eccezione di qualche processo grazie al quale torna sulla scena da protagonista. Si torna a parlare di lui quando il tribuno Clodio promuove una legge secondo la quale Cicerone sarebbe dovuto partire per l'esilio per aver mandato a morte cittadini romani senza prima aver usufruito della provocatio ad populum. Cicerone, assieme al suo segretario Tirone, parte per Brindisi assieme a qualche altro schiavo."}
{"id": "2809074", "revid": "74801", "url": "https://it.wikipedia.org/wiki?curid=2809074", "title": "Michael Bloomfield (astronauta)", "text": "Ha partecipato come pilota alle missioni STS-86 e STS-97 dello Space Shuttle, comandando poi la missione STS-110."}
{"id": "2809076", "revid": "116974238", "url": "https://it.wikipedia.org/wiki?curid=2809076", "title": "Rudolf Bauer", "text": "Carriera.\nAtleta specializzato nel lancio del disco, alle Olimpiadi del 1900 a Parigi vinse la medaglia d'oro nella specialit\u00e0 e stabil\u00ec il nuovo record mondiale con 36,04 metri, davanti al ceco Franti\u0161ek Janda-Suk e allo statunitense Richard Sheldon."}
{"id": "2809084", "revid": "1529788", "url": "https://it.wikipedia.org/wiki?curid=2809084", "title": "Ellen Ochoa", "text": ""}
{"id": "2809088", "revid": "287204", "url": "https://it.wikipedia.org/wiki?curid=2809088", "title": "Nancy Currie", "text": ""}
{"id": "2809092", "revid": "297059", "url": "https://it.wikipedia.org/wiki?curid=2809092", "title": "Nancy J. Currie", "text": ""}
{"id": "2809093", "revid": "767487", "url": "https://it.wikipedia.org/wiki?curid=2809093", "title": "Viaggio interplanetario", "text": "Per viaggio interplanetario si intende un viaggio tra due o pi\u00f9 pianeti all'interno di uno stesso sistema stellare. Al contrario di un viaggio interstellare, le tecnologie per un simile spostamento sono gi\u00e0 disponibili anche se non risultano economiche perch\u00e9 avrebbero pi\u00f9 che altro un valore scientifico. Attualmente i viaggi interplanetari nel nostro sistema solare sono effettuati ad opera di sonde automatiche esclusivamente a scopo esplorativo, ma non \u00e8 da escludere in un futuro non molto prossimo un fine estrattivo. Nell'immediato comunque un eventuale viaggio umano \u00e8 precluso poich\u00e9 raggi cosmici e vento solare sono da considerarsi poco schermabili e quindi altamente dannosi per la salute umana."}
{"id": "2809095", "revid": "205250", "url": "https://it.wikipedia.org/wiki?curid=2809095", "title": "James Newman (astronauta)", "text": ""}
{"id": "2809100", "revid": "709565", "url": "https://it.wikipedia.org/wiki?curid=2809100", "title": "Madonna col Bambino (Giovanni Bellini Roma)", "text": "La Madonna col Bambino \u00e8 un dipinto a olio su tavola (50x41 cm) di Giovanni Bellini, databile al 1510 circa e conservato nella Galleria Borghese di Roma.\nStoria.\nQuando il maestro dipinse l'opera aveva circa ottant'anni ed era gi\u00e0 affermato come uno degli artisti di maggior prestigio del Rinascimento veneziano, capace di aggiornarsi continuamente alle ultime tendenze. \nL'opera viene in genere confrontata con la \"Madonna col Bambino\" di Brera del 1510, la \"Madonna del Prato\" del 1505 circa e la \"Madonna col Bambino\" di Detroit del 1509.\nDescrizione e stile.\nLa figura monumentale di Maria assisa in trono campeggia sul paesaggio al di qua di una tenda verde, con il Bambino seduto su un suo ginocchio oltre una balaustra in primo piano dove si trova appeso un cartiglio con la firma dell'artista. Secondo alcuni, come la Olivari, l'opera \u00e8 l'ultima \"Madonna col Bambino\" di Bellini pienamente autografa, mentre pi\u00f9 isolatamente Heinemann Dussler la riteneva opera di bottega. \nProve dell'autografia sarebbero le forme dilatate del gruppo sacro, con un allargamento curvilineo dei volumi e un'intensit\u00e0 cromatica, orientata ormai verso il tonalismo, tipica dell'ultima fase dell'artista. Madre e figlio non si guardano, ma il loro legame \u00e8 sottolineato dall'intrecciarsi dei gesti, con Maria che non serra pi\u00f9 a s\u00e9 il bambino, ma lo porge quietamente all'adorazione dello spettatore. \nSebbene manchi quella compenetrazione diretta tra soggetti sacri e sfondo, con recupero della tenda come inframezzo, il paesaggio \u00e8 comunque impostato su valori atmosferici della pittura tonale, aggiornata alle novit\u00e0 di Giorgione. \nIl paesaggio, dalla calda luminosit\u00e0, \u00e8 punteggiato da alcune figurette ritratte minuziosamente, che derivano dalla tradizione tardogotica, imparata dal padre Jacopo. Tra i colli che si perdono in lontananza si vedono due contadini su una strada e una rocca. Il risultato \u00e8 un paesaggio ordinato e unificato dalla luce dorata, che investe anche il gruppo sacro dando all'insieme unit\u00e0 e armonia."}
{"id": "2809102", "revid": "767487", "url": "https://it.wikipedia.org/wiki?curid=2809102", "title": "Nelle pieghe della carne", "text": "Nelle pieghe della carne \u00e8 un film thriller del 1970 diretto da Sergio Bergonzelli. Interpretato, tra gli altri, da Fernando Sancho e Anna Maria Pierangeli \u00e8 anche l\u2019ultimo film della popolare attrice Eleonora Rossi Drago.\nTrama.\nLa governante Lucille abita un vecchio castello insieme al nipote Colin e alla figlia del padrone di casa, Falaise. Tutti gli ospiti della villa vengono sistematicamente uccisi da loro tre, dopodich\u00e9 vengono saponificati nelle segrete del castello. Falaise \u00e8 convinta di aver ucciso il padre Andr\u00e8 Gard\u00e8re, scomparso diversi anni prima. L'arrivo al castello di un uomo che si spaccia per Andr\u00e8 che ha fatto una plastica facciale (ma in realt\u00e0 \u00e8 un ispettore di polizia) risolver\u00e0 l'arcano: Falaise, in realt\u00e0, altri non \u00e8 che la figlia di Lucille, Ester. Lucille, con la complicit\u00e0 dei due ragazzi, uccideva tutti coloro che si avvicinavano alla dimora allo scopo di coprire una serie di eventi accaduti tredici anni prima. Una gang di malviventi aveva tentato di uccidere il signor Gard\u00e8re, che per\u00f2 era riuscito a fuggire. Lucille ne aveva finto la morte in mare, rimanendo unica proprietaria del castello. In quella notte terribile l'assassino aveva violentato Falaise che, credendolo il padre, lo aveva ucciso. Ma in realt\u00e0 le cose erano andate diversamente. Ester e Falaise erano rimaste sotto shock: la prima, convincendosi di essere l'amica, aveva iniziato ad uccidere tutti gli uomini che le ricordano il padre, mentre la seconda era stata internata in una clinica. Colin, anche lui affetto da gravi turbe mentali, era stato facilmente raggirato dalla zia Lucille, che in realt\u00e0 era la vera mandante dell'omicidio del signor Gard\u00e8re, nonch\u00e9 amante del killer. Era stata lei ad ucciderlo, sbarazzandosi in un sol colpo dei due uomini e della memoria dei tre ragazzi. Alla fine Falaise riprender\u00e0 possesso del suo castello. Ester e Colin verranno arrestati. Lucille, ormai scoperta, si suicider\u00e0 inalando fumi di cianuro disciolto nell'acqua tiepida.\nProduzione.\nLa pellicola \u00e8 stata girata in Abruzzo, nel comune di Pineto, prevalentemente alla Torre di Cerrano, all'epoca residenza della famiglia Marucci.\nDistribuzione.\nIl film ha avuto un'edizione inglese (titolo \"In the folds of the flesh\") ed \u00e8 stato distribuito anche in Spagna e Francia."}
{"id": "2809104", "revid": "287204", "url": "https://it.wikipedia.org/wiki?curid=2809104", "title": "Robert Cabana", "text": "Ha partecipato a 4 missioni dello Space Shuttle, come pilota in STS-41 e STS-53 e come comandante in STS-65 e in STS-88"}
{"id": "2809106", "revid": "297059", "url": "https://it.wikipedia.org/wiki?curid=2809106", "title": "Robert D. Cabana", "text": ""}
{"id": "2809110", "revid": "1652635", "url": "https://it.wikipedia.org/wiki?curid=2809110", "title": "Joseph Kasa-Vubu", "text": "Biografia.\nDopo essersi laureato presso i Missionari di Scheut, studi\u00f2 teologia e filosofia presso sacerdoti cristiani, ma abbandon\u00f2 gli studi per dedicarsi all'insegnamento. Prese l'abilitazione di maestro nel 1940 ed insegn\u00f2 per i due anni successivi. In seguito trov\u00f2 impiego nell'amministrazione finanziaria del governo coloniale belga.\nQuando il Congo ottenne l'indipendenza dal Belgio, Kasa-Vubu ne divenne il primo presidente; scoppiarono immediatamente nel paese lotte politiche e militari tra il movimento secessionista regionale e l'esercito. Il governo centrale si trovava paralizzato dal conflitto tra il conservatore nazionalista Kasa-Vubu e il suo primo ministro Patrice Lumumba.\nNei successivi cinque anni ci furono una serie di governi deboli, di cui Kasa-Vubu era presidente. Nel luglio 1964 nomin\u00f2 primo ministro l'ex leader secessionista Moise Ciombe, ed autorizz\u00f2 l'impiego di mercenari europei contro i ribelli di sinistra. Il 25 novembre 1965 Kasa-Vubu fu estromesso da un colpo di Stato ad opera dell'allora generale Mobutu Sese Seko, venne posto agli arresti domiciliari e mor\u00ec nella sua casa il 24 aprile 1969."}
{"id": "2809112", "revid": "859666", "url": "https://it.wikipedia.org/wiki?curid=2809112", "title": "Rouge (Ranma \u00bd)", "text": ""}
{"id": "2809115", "revid": "767487", "url": "https://it.wikipedia.org/wiki?curid=2809115", "title": "Brentwood (Pennsylvania)", "text": "Brentwood \u00e8 un comune (\"borough\") degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 9.463 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (95,2%) seguita da quella afroamericana (2,0%). la maggioranza della popolazione vanta una discendenza dai popoli tedeschi, irlandesi e inglesi."}
{"id": "2809117", "revid": "125997753", "url": "https://it.wikipedia.org/wiki?curid=2809117", "title": "Stazione di Trapani", "text": "La stazione di Trapani \u00e8 lo scalo ferroviario principale delle Ferrovie dello Stato a servizio della citt\u00e0 siciliana di Trapani.\nStoria.\nLa stazione venne costruita dalla \"Ferrovia Sicula Occidentale\" nell'ambito del progetto di collegamento ferroviario tra la citt\u00e0 e il capoluogo regionale Palermo. La sua inaugurazione risale al luglio 1880 quando si inaugur\u00f2 anche il tratto di ferrovia a sud della stazione collegante Trapani a Castelvetrano. \nLa linea era stata aperta a tratte a partire dal 1\u00ba giugno 1880 con il primo tratto dalla Stazione di Palermo Lolli a Partinico. Nel marzo del 1881 era collegato Partinico con Castellammare del Golfo e infine il 5 giugno 1881 il tratto trasversale Castellammare-Castelvetrano.\nEra in progetto la linea Salemi-Trapani un prolungamento previsto della Salemi-Kaggera, ma non fu mai realizzato.\nLa linea risultante era di ben 194,314 km. (via Castevetrano) che risultavano abbastanza disagevoli da percorrere; chi doveva andare da Trapani a Palermo di fatto doveva allontanarsene, percorrere tutto il lato sud dell'isola fino a Castelvetrano, per poi finalmente puntare su Palermo. La stazione venne costruita nel cuore del centro urbano ma passante anche in vista di una nuova ferrovia pi\u00f9 diretta verso nord. La linea pi\u00f9 breve, via Milo e Calatafimi (di 125,17\u00a0km), venne tuttavia inaugurata molto tempo dopo, il 15 settembre 1937 quando venne aperto all'esercizio il tratto di 47\u00a0km originante dalla stazione di Alcamo Diramazione.\nNel 2013 la stazione \u00e8 stata oggetto di una ristrutturazione del fascio binari che \u00e8 stato ridotto eliminando tutti i binari oltre il 5\u00b0 e il 1\u00b0; il 2\u00b0, 3\u00b0 e 4\u00b0 rimasti sono stati ri-denominati 1\u00b0 2\u00b0 e 3\u00b0 dal 23 dicembre 2013.\nIl commissario Francesco Messineo, ha chiesto al Presidente della Regione, un finanziamento di 700.000\u20ac per la ristrutturazione.\nSempre nel 2013 la ferrovia Palermo-Trapani (via Milo) \u00e8 stata chiusa a causa di una frana e da quell'anno \u00e8 restata in funzione la via pi\u00f9 lunga passante da Castelvetrano.\nNel 2025 \u00e8 prevista la fine dei lavori di ristrutturazione della linea Palermo-Trapani (via Milo) e nel 2026 il termine dei lavori di elettrificazione della medesima linea."}
{"id": "2809120", "revid": "1524446", "url": "https://it.wikipedia.org/wiki?curid=2809120", "title": "Albion Rovers Football Club", "text": "L'Albion Rovers Football Club, meglio noto come Albion Rovers, \u00e8 una societ\u00e0 calcistica scozzese con sede nella citt\u00e0 di Coatbridge, nel Lanarkshire Settentrionale. Milita nella Scottish League Two, la quarta divisione del campionato scozzese.\nStoria.\nI primi anni.\nFondato nel 1882 mediante la fusione di due squadre locali, l\"'Albion FC\" e il \"Rovers FC\", l'Albion Rovers si iscrisse ai campionati nazionali nel 1903, partecipando alla Scottish Division Two. Nei primi dieci anni arriv\u00f2 due volte al terzo posto e al secondo nel 1914 (dietro al Cowdenbeath) senza per\u00f2 ottenere la promozione. Con l'inizio della prima guerra mondiale la Division Two fu sospesa e i Rovers aderirono al campionato regionale di Western Football League, mentre nel 1919 trasferirono la propria sede al Cliftonhill, che \u00e8 tuttora lo stadio di casa.\nNon ammessi nel 1917 in Division One a favore del Clydebank, ebbero un'altra possibilit\u00e0 e riuscirono a prendere parte alla Football League 1919-20.\nIl ritorno nella Scottish League.\nNella stagione d'esordio in massima serie, l'Albion Rovers si classific\u00f2 22\u00b0, in fondo alla classifica, ma allo stesso tempo raggiunse la finale di Scottish Cup, persa 3-2 contro il Kilmarnock. Poich\u00e9 non erano previste retrocessioni, rimase in Division One classificandosi 18\u00ba l'anno seguente e 11\u00b0 nella stagione 1921-22, realizzando il miglior piazzamento in massima serie; nel 1922-23 arriv\u00f2 invece la retrocessione in Division Two. Rest\u00f2 in seconda serie fino al 1934, quando vinse il campionato e fu promosso. Disput\u00f2 tre stagioni in Division One fino al 1937, e un'altra nel 1938-39. Durante la seconda guerra mondiale prese parte alla Western League, poi si trasfer\u00ec in Southern League.\nL'ultima in Division One e i decenni successivi.\nAlla ripresa dei campionati nazionali nel 1946, l'Albion Rovers fu inserito in Division B, nonostante non fosse retrocesso sul campo dal precedente campionato di Division One. Nel 1948, col secondo posto dietro al Raith Rovers, venne promosso, ma la Division A 1948-49 fu l'ultima stagione disputata in massima serie, infatti concluse all'ultimo posto con soli 8 punti.\nDagli anni cinquanta i Rovers militarono in pianta stabile nella Division Two, cogliendo come miglior piazzamento un quinto posto nel 1957, ma in genere disputarono campionati da bassa classifica. La riforma dei campionati nel 1975 li releg\u00f2 nella nuova Second Division, terzo livello del calcio scozzese, dopo 24 anni consecutivi di seconda serie.\nL'Albion Rovers trascorse il resto degli anni settanta e quasi tutti gli anni ottanta in Second Division, soltanto nel 1989 vinse il campionato e ottenne la promozione, ma la permanenza in First Division dur\u00f2 solo la stagione successiva, l'ultima in cui disput\u00f2 la seconda serie.\nDiscesa in Third Division.\nIn Second Division si classific\u00f2 ultimo nel 1992 e nel 1993; l'anno successivo evit\u00f2 l'ultimo posto, ma in occasione di un'altra riforma dei campionati fu relegato nella nuova Third Division, la quarta serie. Anche qui arranc\u00f2 per diversi anni in bassa classifica, condizionato pure da difficolt\u00e0 finanziarie. Tuttavia a partire dagli anni duemila ebbe una lenta ripresa sul piano dei risultati: fu terzo nel 2002 e nel 2003, stagione in cui arriv\u00f2 a due punti dal Greenock Morton e a un solo punto dall'East Fife, entrambi promossi; nel 2007, quando ricorreva il suo 125\u00ba anniversario, l'Albion Rovers arriv\u00f2 in semifinale di Scottish Challenge Cup, persa 4-1 contro il Ross County.\nLa promozione in Second Division.\nNel 2010 l'Albion Rovers manc\u00f2 i play-off per un solo punto, ma nella stagione 2010-11 concluse al secondo posto, dietro all'Arbroath, vinse ai play-off contro il Queen's Park e l'Annan Athletic e torn\u00f2 in Second Division dopo 18 anni di assenza. Nella stagione 2011-12 si classific\u00f2 al nono posto, guadagnandosi la permanenza con le vittorie agli spareggi contro Elgin City e Stranraer; ma nella stagione successiva fu ultimo e scese in Third Division. Riconquist\u00f2 la serie superiore, nel frattempo ridenominata League One, nel 2015 e vi \u00e8 rimasto fino al 2017-18, quando \u00e8 di nuovo retrocesso in League Two."}
{"id": "2809122", "revid": "1305772", "url": "https://it.wikipedia.org/wiki?curid=2809122", "title": "Raceland", "text": ""}
{"id": "2809125", "revid": "355597", "url": "https://it.wikipedia.org/wiki?curid=2809125", "title": "Albion Rovers F.C.", "text": ""}
{"id": "2809126", "revid": "599013", "url": "https://it.wikipedia.org/wiki?curid=2809126", "title": "Rayne", "text": ""}
{"id": "2809132", "revid": "1305772", "url": "https://it.wikipedia.org/wiki?curid=2809132", "title": "Rayville", "text": ""}
{"id": "2809136", "revid": "292162", "url": "https://it.wikipedia.org/wiki?curid=2809136", "title": "Generoso Dattilo", "text": "Carriera.\nInizi\u00f2 la carriera nel 1925. Diresse complessivamente 265 gare di campionato di Serie A. Per sedici anni fu anche arbitro internazionale e vinse nel 1939-1940 il premio Giovanni Mauro e lo stesso anno ricevette la medaglia d'oro della FIFA per il miglior arbitro (ancora oggi l'unico direttore di gara italiano ad aver ricevuto questo riconoscimento).\nIn particolare, si ricorda che Dattilo ha preso parte a due edizioni dei Mondiali di calcio: nel 1934, in Italia, svolse le funzioni di guardalinee; nel 1950, selezionato per il torneo in Brasile assieme al bolognese Giovanni Galeati, arbitr\u00f2 la gara USA-Inghilterra, passata alla storia come il \"Miracolo di Belo Horizonte\". Inoltre, diresse gara di ritorno della finale della Coppa dell'Europa Centrale 1939 tra \u00dajpest FC e Ferencv\u00e1ros.\nHa diretto anche due finali di Coppa Italia: nel 1939 Ambrosiana-Inter-Novara e nel 1942 Juventus-Milano. Nel 1940 fu insignito con il prestigioso premio assegnato dalla Fondazione Giovanni Mauro. \nEra noto per la sua avversione ai calci di rigore, che concedeva con difficolt\u00e0 e solo di fronte a infrazioni palesi.\nNel 1951 venne dismesso dai ruoli, per via del generale ringiovanimento degli organici voluto dalla Federazione. \u00c8 stato responsabile della CAN dal 1952 al 1957 e presidente dell'AIA dal 1959 al 1961. Ricopriva nel 1970 la carica di vicepresidente dell'A.I.A.-S.A.\n\u00c8 stato nominato Commendatore della Repubblica, e a lui \u00e8 intitolata la Sezione AIA di Roma 1."}
{"id": "2809140", "revid": "1305772", "url": "https://it.wikipedia.org/wiki?curid=2809140", "title": "Reserve", "text": ""}
{"id": "2809142", "revid": "6923", "url": "https://it.wikipedia.org/wiki?curid=2809142", "title": "Ar\u012bs Lemesou", "text": "L'Ar\u012bs Limassol (in greco \u0386\u03c1\u03b7\u03c2 \u039b\u03b5\u03bc\u03b5\u03c3\u03bf\u03cd, \"Ar\u012bs Lemesou\") \u00e8 una societ\u00e0 calcistica cipriota di Limassol. Milita nella A' Kat\u012bgoria, la massima serie del campionato cipriota di calcio.\nStoria.\nLa societ\u00e0 \u00e8 stata fondata nel 1930 ed \u00e8 uno dei membri fondatori della CFA. Negli anni trenta si piazz\u00f2 prevalentemente tra la quinta e la settima posizione in campionato.\nNegli anni quaranta non partecip\u00f2 alla massima serie; vi ritorn\u00f2 nel 1954, retrocesse subito e immediatamente risal\u00ec, andando a centrare la quarta posizione nella stagione 1956-1957.\nRimase ininterrottamente in massima serie fino alla stagione 1969-1970, quando si piazz\u00f2 dodicesima e retrocesse in seconda divisione, dove rimase due stagioni.\nLa situazione cambi\u00f2 tra il 1975 ed il 1980, quando l'Aris raggiunse due volte il quarto posto (nel 1977 e 1979). Nel 1981 arriv\u00f2 per\u00f2 una nuova retrocessione, cui fece seguito un'immediata risalita. Nel 1985-1986 la squadra si piazz\u00f2 quinta in massima serie.\nNel 1988-1989 la squadra raggiunse il punto pi\u00f9 alto della propria storia, raggiungendo la finale di Coppa di Cipro; qui viene battuta dai concittadini dell'AEL Limassol. Nell'estate 1989 l'Aris riusc\u00ec ad ingaggiare la stella sovietica Oleh Blochin, Pallone d'oro 1975, alla sua ultima stagione agonistica. Con il contributo del forte attaccante sovietico, l'Aris raggiunse nella stagione 1989-1990 il quarto posto.\nDopo la retrocessione della stagione 1992-1993, l'anno successivo il club vinse il suo terzo campionato di seconda divisione. Dal 1996-1997 l'Aris inizi\u00f2 una serie di continue promozioni ed immediate retrocessioni tra prima e seconda divisione. Questo trend si interruppe solo nella stagione 2006-2007, con un ottavo posto in prima divisione, che garant\u00ec la permanenza in massima serie. L'anno successivo la squadra fu nuovamente retrocessa. Nel 2008-2009 centr\u00f2 il secondo posto nei cadetti, raggiungendo subito la promozione in Divisione A, ma la stagione successiva conobbe un'immediata retrocessione dopo il girone di play-out.\nDopo una nuova promozione, stavolta ottenuta con la vittoria del campionato, si ripet\u00e9 lo scenario di due stagioni prima: terzultimo posto e retrocessione ai play-out. Al termine della stagione 2012-2013 ottenne di nuovo la promozione, vincendo per la quinta volta il campionato di seconda divisione.\nOrganico.\nRosa 2021-2022.\n\"Aggiornata al 25 agosto 2021.\"\nRosa 2020-2021.\n\"Aggiornata al 3 settembre 2020.\"\nRosa 2019-2020.\n\"Aggiornata al 12 febbraio 2020.\"\nRosa 2018-2019.\n\"Aggiornata al 21 gennaio 2019.\""}
{"id": "2809143", "revid": "107015082", "url": "https://it.wikipedia.org/wiki?curid=2809143", "title": "Campi (Norcia)", "text": "Campi \u00e8 una frazione del comune di Norcia (PG).\nGeografia.\nSituato in Umbria, Campi \u00e8 un piccolo borgo medievale che si trova a circa 711 ; distante 11\u00a0km da Norcia, si sviluppa su di un sinclinale preappenninico di fronte alla catena del Parco Nazionale dei Monti Sibillini e immerso nell'ampio panorama della valle Castoriana. Secondo i dati del censimento Istat 2001, \u00e8 popolato da 172 abitanti.\nEconomia e manifestazioni.\nL'agricoltura e la coltivazione della lenticchia, in particolare, e del farro costituiscono un'importante voce dell'economia locale. Da segnalare anche la presenza nella zona del \"tartufo nero di Norcia\" e di attivit\u00e0 industriali legate alla preparazione dei salumi tipici di Norcia, in particolare il prosciutto IGP.\nIl fatto di essere inserito all'interno di un parco nazionale, inoltre, ha permesso lo sviluppo di diverse attivit\u00e0 turistiche.\n\u00c8 attiva dal 1982 la Pro loco Campi che, contando numerosi soci e simpatizzanti, organizza si pu\u00f2 dire tutte le manifestazioni e ricorrenze insieme alla locale Comunanza agraria. Da ricordare i due appuntamenti pi\u00f9 importanti: \"Il Castello del Gusto\", rassegna di gastronomia e cultura (1\u00ba fine settimana di agosto), e Festa della Madonna della Croce (1\u00ba fine settimana di settembre)."}
{"id": "2809145", "revid": "124808", "url": "https://it.wikipedia.org/wiki?curid=2809145", "title": "Frankenfish", "text": ""}
{"id": "2809146", "revid": "228587", "url": "https://it.wikipedia.org/wiki?curid=2809146", "title": "Richwood", "text": ""}
{"id": "2809147", "revid": "1305772", "url": "https://it.wikipedia.org/wiki?curid=2809147", "title": "Neighbours from Hell", "text": "Neighbours from Hell, chiamato altrimenti \"Dad\" of Slipper (per le tipiche ciabatte rosa che indossa Mr. Rottweiler), \u00e8 un videogioco di strategia per il Microsoft Windows, Nintendo GameCube, e Xbox. In Europa, il gioco \u00e8 stato messo in commercio il 20 giugno 2003 per PC e il 4 marzo 2005 per GameCube e Xbox. In Nord America, la versione per PC \u00e8 stata messa in commercio il 22 settembre 2003. In seguito \u00e8 stata pubblicata una conversione per iOS e Android nel 2017.\nTrama.\nWoody, il protagonista, vive tranquillamente nella sua casa e si rilassa nel giardino quando il signor Rottweiler, suo vicino di casa, comincia a dare fastidio ed quando Woody cerca di parlare a Rottweiler questi lo ignora ed entra in casa.\nAllora Woody telefona uno studio televisivo con un'idea su un nuovo show a danni del vicino, l'inquadratura mostra le varie stanze della casa dove si devono fare gli scherzi all'ignaro vicino. Lo scopo di Woody \u00e8 quello di fare gli scherzi al suo vicino (che nel frattempo gira per casa utilizzando per pochi secondi vari oggetti come per esempio il microonde oppure la vasca da bagno) senza che egli si accorga della sua presenza. Per fare gli scherzi bisogna usare gli oggetti che si trovano in giro per casa (come pennarelli, chiodi ed attrezzi vari) ed utilizzarli sui vari componenti degli scenari che vengono utilizzati dal vicino (come poltrone e sedie).\nAmbientazione.\nIl gioco si svolge nella casa del vicino, diviso in stanze diverse che verranno sbloccate man mano che il gioco prosegue.\nSequel.\nNel 2004, \u00e8 uscito il sequel, \"\". Contrariamente al primo capitolo, il sequel non ha un'ambientazione fissa ma segue le tappe del viaggio in crociera del vicino."}
{"id": "2809148", "revid": "1305772", "url": "https://it.wikipedia.org/wiki?curid=2809148", "title": "Ridgecrest", "text": ""}
{"id": "2809150", "revid": "113922094", "url": "https://it.wikipedia.org/wiki?curid=2809150", "title": "Dolomiti Meridionali di Zoldo", "text": "Le Dolomiti Meridionali di Zoldo (oppure \"Dolomiti Bellunesi\") sono un gruppo montuoso dolomitico italiano appartenente alle Dolomiti di Zoldo, poste in provincia di Belluno (Veneto), principalmente tra la Val di Zoldo, la valle del Cordevole e la Valbelluna.\nClassificazione.\nSecondo la SOIUSA esse formano un supergruppo delle Dolomiti di Zoldo ed hanno come codice della SOIUSA il seguente: \"II/C-31.II-B\".\nDelimitazioni.\nA nord sono delimitate dalla Val di Zoldo e dal Passo Duran; ad est e sud dal fiume Piave e ad ovest dal torrente Cordevole.\nSuddivisione.\nSecondo la SOIUSA le Dolomiti Meridionali di Zoldo sono suddivise in tre gruppi e nove sottogruppi:\nMontagne.\nLe montagne principali sono:"}
{"id": "2809151", "revid": "599013", "url": "https://it.wikipedia.org/wiki?curid=2809151", "title": "Ana Ivis Fern\u00e1ndez", "text": "Gioca nel ruolo di centrale nel V\u00f3ley Murcia.\nCarriera.\nLa carriera di Ana Ivis Fern\u00e1ndez inizia a Cuba suo paese di origine. Entra a far parte della nazionale cubana a partire dall'estate 1991. Grazie alle innumerevoli vittorie con la propria nazionale, diventa una delle stelle della pallavolo internazionale.\nLa sua popolarit\u00e0 la porter\u00e0 in Italia per la stagione 1997-98, dove giocher\u00e0 per Vicenza in Serie A2. La stagione successiva sar\u00e0 ricca di successi: ingaggiata dal Volley Bergamo, riesce a vincere Supercoppa italiana, Campionato 1998-99 e Coppa dei Campioni. Per la stagione 1999-00 sar\u00e0 ancora in Italia, questa volta giocher\u00e0 per Reggio Calabria. In questa nuova esperienza trionfer\u00e0 in Coppa Italia e Coppa CEV. Dopo l'oro a Sydney 2000, decide di prendersi una pausa dal volley. Ritorner\u00e0 nella stagione 2003-04, in cui giochera per il V\u00f3ley Murcia. In estate vincer\u00e0 la quarta medaglia olimpica, questa volta di bronzo ad Atene 2004, ultima esperienza con la propria nazionale prima dell'addio.\nNella stagione successiva ritorna a giocare in patria, ma solo per una stagione. Nella stagione 2005-06 torna in Spagna, torna sempre nella stessa citt\u00e0, Murcia, ma per giocare per la nuova societ\u00e0 locale il Club Atl\u00e9tico Voleibol Murcia 2005. La stagione successiva cambia maglia, si trasferisce al Club Voleibol Tenerife, con cui raggiunge la semifinale di Champions League 2006-07, persa contro la sua ex squadra il Volley Bergamo. Per la stagione 2008-09 decide di fare esperienza in Russia, si trasferisce cos\u00ec al Volejbol'nyj klub Leningradka. Nella stagione 2009-2010 ritorna a giocare nel Club Atl\u00e9tico Voleibol Murcia 2005, con cui vince la Supercoppa spagnola e la Coppa della Regina. Al termine della stagione si ritira dall'attivit\u00e0 agonistica. Nel gennaio 2013 torna sui suoi passi e ritorna a giocare nel V\u00f3ley Murcia per la fase finale della stagione 2012-13."}
{"id": "2809157", "revid": "1305772", "url": "https://it.wikipedia.org/wiki?curid=2809157", "title": "Ringgold", "text": ""}
{"id": "2809158", "revid": "53508", "url": "https://it.wikipedia.org/wiki?curid=2809158", "title": "Leonardo Torriani", "text": "Biografia.\nNacque in una famiglia con tradizioni consolidate in diversi campi: orologiai, idraulici, ingegneri. Lo zio Gianello Torriani era l'ingegnere idraulico che canalizz\u00f2 il Tago.\nLeonardo Torriani nacque a Cremona, forse nel 1559; dopo aver servito a Praga presso l'imperatore Rodolfo II di Boemia, giunse in Spagna probabilmente richiamato dallo zio nel 1582, alla corte del re Filippo II come ingegnere militare.\nNel mese di marzo 1584 venne nominato \"ingegnere del re\" nell'isola di La Palma e inviato laggi\u00f9 con l'incarico di costruire un molo e una torre, per il cui lavoro risulta fu pagato uno scudo al giorno.\nTornando alla Corte di Spagna, tre anni pi\u00f9 tardi, ricevette un incarico pi\u00f9 ambizioso: visitare tutte le fortezze delle Isole Canarie e farne relazione sul modo migliore per completarne il sistema difensivo contro gli attacchi provenienti dal mare.\nNel caso delle Canarie i corsari francesi, inglesi, olandesi, ed i corsari barbareschi delle vicine coste del Marocco.\nPer pi\u00f9 di cinque anni Torriani visit\u00f2 tutte le isole, elaborando progetti che per la stragrande maggioranza, per\u00f2, non saranno realizzati, e provvedette ad inviare le sue relazioni periodiche alla Corte Spagnola.\nAlla fine dell'incarico lasci\u00f2 le isole e si trasfer\u00ec a Orano e quindi a Cartagena, e in Algeria, e infine in Portogallo, allora dominio spagnolo, dove lavor\u00f2 come \"Ingegnere Maggiore\" per circa trenta anni, dapprima a Viana do Castelo, poi a Lisbona, dove complet\u00f2 il Forte de S\u00e3o Louren\u00e7o do Bugio. \nA Set\u00fabal essendo morto l'ingegnere Filippo Terzi, subentr\u00f2 nella direzione del Forte de S\u00e3o Filipe de Set\u00fabal. Gli \u00e8 anche attribuito il piano per le fortificazioni della citt\u00e0 di S\u00e3o Salvador da Bahia de Todos os Santos.\nMor\u00ec in Portogallo, sembra a Coimbra, nel 1629.\nLa tradizione di famiglia si perpetu\u00f2 con il figlio nato nel 1605, Diego Torriani, anch'egli ingegnere maggiore, e con l'altro figlio nato nel 1610, Giovanni Battista Torriani, che ebbe incarichi dal re Giovanni IV di Bragan\u00e7a, quindi anche dopo l'indipendenza del Portogallo del 1640, fino alla sua morte avvenuta nel 1679.\nAltre opere.\nDa giovane, in Italia, egli aveva ricevuto una educazione umanistica ed era animato da interessi culturali anche per ambiti inusuali per un ingegnere. Coltivava la poesia, la musica, la storia, e la curiosit\u00e0 per gli usi ed i costumi di altre culture. Tutto ci\u00f2 spiega perch\u00e9 rimase affascinato dalla cultura dei Guanci, gli abitanti indigeni delle Canarie. E siccome egli percorse tutte le isole proprio mentre era in corso il genocidio e la distruzione della cultura locale, le sue osservazioni sono estremamente preziose.\nDurante il suo soggiorno nelle isole Canarie, Leonardo Torriani scrisse: \"Descrittione et Historia del Regno de Isole Canarie, gi\u00e0 dette le Fortunate, con il parere delle loro fortificationi\", nel periodo compreso tra il 1584 ed il 1592. Torriani in questo lavoro descrive le isole, le loro citt\u00e0 principali e la loro storia, la geografia, la religione, l'antropologia, l'onomastica e la toponomastica, oltre a fornire dati e piani per le sue fortificazioni.\nLeonardo Torriani conserv\u00f2 una copia manoscritta di tutte le relazioni, che dopo la sua morte e quella del figlio Diego, sono rimaste presso il Convento di Sa\u00f4 Bento di Coimbra, passando poi alla Biblioteca della Universit\u00e0 di Coimbra, dove il prezioso manoscritto si trova ancor oggi.\nEgli redasse anche una mappa delle isole Canarie sia in scala generale, sia in piccola scala, e produsse altres\u00ec piani dettagliati delle principali citt\u00e0 quali Las Palmas, ed Arrecife, e dei porti pi\u00f9 importanti, tra cui quello di Garachico. Il suo stile \u00e8 caratteristico del tempo rispetto alla destinazione d'uso, infatti doveva essere utile per le decisioni della Corte Spagnola, e pur tuttavia le sue rappresentazioni cartografiche sono tanto dettagliate da essere state considerate essenziali per la pianificazione urbanistica di conservazione dei beni culturali come nel caso dell'area urbana centrale di Las Palmas.\nCuriosamente, la cartografia che egli produsse comprende, tra le isole Canarie la immaginaria isola di \"San Bor\u00f2ndon\" (San Brendano) di cui, da secoli e secoli, si favoleggiava l'esistenza ad ovest di Hierro.\nMa pur essendo un'opera ingegneristicamente pi\u00f9 che valida, il suo contributo culturale pi\u00f9 importante, \u00e8 dato dall'essere un'opera che travalica le notizie di carattere professionale in senso stretto in quanto ci informa di un mondo ormai scomparso.\nForse fu ispirato dall'opera dell'avvocato presso la \"Real audencia de Canarias\", Antonio de Troya, il cui manoscritto, oggi scomparso, dal titolo: \u201cHistoria de Canarias\u201d, pot\u00e9 essere una traccia per le sue osservazioni ed uno stimolo per le sue escursioni geografiche e storiche.\nMa il suo contributo autentico \u00e8 nell'osservazione sul campo, come quando descrive nel dettaglio i villaggi dei Guanci, allora esistenti, ma ormai tutti scomparsi, \u00e8 il caso di Telde, e delle vicine grotte di Cendro e Tara, presso l'isola di Gran Canaria, ove fu rinvenuto il famoso Idolo di Tara, e nel descrivere la religione degli aborigeni si sofferma anche sulla vita quotidiana nelle isole, dandoci quindi un prezioso repertorio antropologico.\nPoi ancora descrive i loro sport come il Juego del Palo, i loro canti, le loro poesie di cui ci ha tramandato un raro frammento tradotto in italiano: \u201cSe gli delfini moren d'amore, / ahi lassa, che faremo noi, / che pi\u00f9 di loro habbiam dolce il core\u201c.\nDal punto di vista geografico ha descritto anche l'eruzione del vulcano Tacande nell'isola di La Palma, nel maggio giugno del 1585. Ed altrettanto preziosa \u00e8 la sua mappa di Garachico del 1572 nell'isola di Tenerife, che egli descrive come il migliore e principale porto dell'isola, ormai del tutto scomparso dopo l'eruzione del vulcano Montagna Negra del 1706 che lo colm\u00f2 completamente.\nLe sue osservazioni hanno anche il valore storico della testimonianza personale, infatti restando a La Palma anche per il periodo invernale, fu testimone dell'attacco del corsaro inglese Francis Drake nel novembre del 1585.\nDiede un contributo anche alla linguistica ed all'onomastica visto che riporta la notizia che a Tenerife era presente un'importante colonizzazione portoghese, forse di ebrei sfuggiti alla Santa Inquisizione, soprattutto nel nord-ovest dell'isola ad Icod de los Vinos, e Daute, ed egli reputa: \u201c\u00e8 popolata la maggior parte da gente Portughesa, la quale avanzando in la industria dell'agricoltura al'altre nationi spagnuoli l'han resa di maggior fertilit\u00e0 et richhezza\u2026\u201c."}
{"id": "2809161", "revid": "228587", "url": "https://it.wikipedia.org/wiki?curid=2809161", "title": "Rosedale", "text": ""}
{"id": "2809162", "revid": "335439", "url": "https://it.wikipedia.org/wiki?curid=2809162", "title": "J.P.Meille", "text": ""}
{"id": "2809164", "revid": "1501558", "url": "https://it.wikipedia.org/wiki?curid=2809164", "title": "The Amazing Spider-Man (videogioco 1990 PC)", "text": "The Amazing Spider-Man \u00e8 un videogioco d'azione e a piattaforme che prende spunto dalla serie di fumetti \"Amazing Spider-Man\" della Marvel Comics. Il gioco \u00e8 stato sviluppato dalla Oxford Digital Enterprises Ltd., e pubblicato nel 1990 per la piattaforma Amiga. Successivamente \u00e8 stato distribuito anche per MS-DOS, Commodore 64 ed Atari ST. \u00c8 stato pubblicato dalla Paragon Software Corporation.\nTrama.\nL'obiettivo del gioco \u00e8 quello di salvare la moglie di Spider-Man, Mary Jane, che \u00e8 stata rapita da Mysterio. Spider-Man deve navigare fra diversi ambienti fino a raggiungere la moglie. Gli ambienti sono divisi in atti e sono spesso parodie di generi di film, in riferimento all'ossessione di Mysterio per i film.\nModalit\u00e0 di gioco.\nQuesto \u00e8 un gioco free-roaming quindi ci consente di esplorare la citt\u00e0 di New York a nostro piacimento usando le ragnatele per appenderci agli edifici. Il sistema di combattimento \u00e8 pi\u00f9 avanzato dei capitoli precedenti della serie con una gamma pi\u00f9 vasta di combo e mosse."}
{"id": "2809165", "revid": "767487", "url": "https://it.wikipedia.org/wiki?curid=2809165", "title": "Poggio Civitella", "text": "Poggio Civitella \u00e8 un colle di 661 metri s.l.m. in Val d'Orcia, a due chilometri da Montalcino, che deve il suo nome alla presenza in et\u00e0 etrusca di un villaggio, rimasto sepolto sotto le mura di una fortezza. \nDa sempre note, le rovine della fortezza vennero classificate negli anni venti del Novecento, dall'archeologo Ranuccio Bianchi Bandinelli, come appartenenti ad un castelliere protostorico.\nNel 1951 furono trovati alcuni vasi etruschi in bucchero e nel 1993 ebbero inizio gli scavi sistematici, sotto la direzione dell'Universit\u00e0 di Firenze, grazie ai quali fu completamente messa in luce e restaurata per la prima volta nella storia plurisecolare dell'Etruscologia una fortezza etrusca di et\u00e0 ellenistica (inizi III sec. a.C.), dotata di tre cinte murarie di cui la sommitale in pietra e le altre in terra e legname. L'anello sommitale \u00e8 oggi comprensibile in tutte le sue parti: la porta di accesso con due battenti, una postierla dotata di garitta per il posto di guardia, la rampa di accesso agli spalti, gli alloggiamenti per la guarnigione, una cisterna per la raccolta dell'acqua piovana. Gli scavi hanno anche chiarito che la fortezza era sorta sulle rovine di un villaggio di VI-V sec. a.C. le cui abitazioni sono state anch'esse restaurate. Il villaggio era dotato anche di un sacello e di un'area artigianale per la lavorazione del ferro nella quale \u00e8 stata messa in luce una singolare struttura adibita a carbonaia per alimentare il fuoco della vicina forgia. Le campagne di scavo e restauro si sono concluse nel 2005 e nel 2008 il Parco Archeologico di Poggio Civitella \u00e8 stato ufficialmente inaugurato e aperto al pubblico. Trovandosi sul percorso trekking che porta a S. Antimo, il sito veniva visitato da folte schiere di escursionisti. Contemporaneamente i materiali venivano esposti in una nuova sezione allestita nel Museo Civico di Montalcino.\nIn seguito, un finanziamento della Regione Toscana ha consentito di realizzare una reception con servizi igienici, completare tettoie e pannelli bilingui, ricostruire una casa del villaggio arcaico ed un tratto del secondo anello difensivo della fortezza in terra e legname, di dotare il parco di illuminazione, fontanelle, una strada per mezzi riservati ai disabili, un parcheggio. Infine il parco \u00e8 stato rinchiuso con una recinzione provvista di cancello.\nA partire dall'estate del 2018 il parco \u00e8 visitabile dietro prenotazione presso la Pro Loco di Montalcino."}
{"id": "2809170", "revid": "228587", "url": "https://it.wikipedia.org/wiki?curid=2809170", "title": "Roseland", "text": ""}
{"id": "2809173", "revid": "335439", "url": "https://it.wikipedia.org/wiki?curid=2809173", "title": "Scuola teologica valdese", "text": ""}
{"id": "2809178", "revid": "130040", "url": "https://it.wikipedia.org/wiki?curid=2809178", "title": "Goffredo II Borrell I", "text": ""}
{"id": "2809180", "revid": "1305772", "url": "https://it.wikipedia.org/wiki?curid=2809180", "title": "Ruston", "text": ""}
{"id": "2809189", "revid": "212348", "url": "https://it.wikipedia.org/wiki?curid=2809189", "title": "Falco grillaio", "text": ""}
{"id": "2809191", "revid": "857138", "url": "https://it.wikipedia.org/wiki?curid=2809191", "title": "Poustka", "text": "Il termine Poustka pu\u00f2 riferirsi a diversi toponimi della Repubblica Ceca:\no anche:"}
{"id": "2809196", "revid": "287204", "url": "https://it.wikipedia.org/wiki?curid=2809196", "title": "David Walker (astronauta)", "text": "Nella sua carriera ha partecipato, come pilota, nelle missioni STS-51-A e STS-30 dello Space Shuttle ed ha in seguito preso il comando delle missioni STS-53 e STS-69."}
{"id": "2809198", "revid": "22356", "url": "https://it.wikipedia.org/wiki?curid=2809198", "title": "Kelenken", "text": ""}
{"id": "2809199", "revid": "834", "url": "https://it.wikipedia.org/wiki?curid=2809199", "title": "David M. Walker", "text": ""}
{"id": "2809208", "revid": "287204", "url": "https://it.wikipedia.org/wiki?curid=2809208", "title": "Terence Henricks", "text": ""}
{"id": "2809213", "revid": "297059", "url": "https://it.wikipedia.org/wiki?curid=2809213", "title": "Terence T. Henricks", "text": ""}
{"id": "2809217", "revid": "380654", "url": "https://it.wikipedia.org/wiki?curid=2809217", "title": "GLAAD Media Awards 2004", "text": "La 15\u00aa edizione dei GLAAD Media Awards si \u00e8 tenuta nel 2004. Le cerimonie di premiazione hanno avuto luogo al Kodak Theatre di Los Angeles il 27 marzo, al Marriot Marquis di New York il 12 aprile e al Westin St. Francis di San Francisco il 5 giugno."}
{"id": "2809220", "revid": "599013", "url": "https://it.wikipedia.org/wiki?curid=2809220", "title": "Urago", "text": ""}
{"id": "2809221", "revid": "83531", "url": "https://it.wikipedia.org/wiki?curid=2809221", "title": "Gretchen am Spinnrade", "text": "Gretchen am Spinnrade - \"Margherita all'arcolaio\" \u00e8 un lied musicato da Franz Schubert (Op.2, D 118) su testo di Johann Wolfgang von Goethe.\nStoria.\nI \"lieder\" sono composizioni per canto e pianoforte. I primi \"lieder\" pubblicati da Schubert furono quasi tutti su testi di Goethe, un poeta verso cui il musicista nutriva profonda venerazione. Complessivamente infatti Schubert ha musicato 66 \"lieder\" di Goethe, cifra a cui bisogna aggiungere sette canzoni corali e un \"Singspiel\" (\"Claudine von Villa Bella\"). Il testo di \"Gretchen am Spinnrade\" (in italiano: Margherita all'arcolaio) fu tratto dalla prima parte del \"Faust\" (in tedesco: \"Der Trag\u00f6die erster Teil\"); questo \"lied\" fu composto da Schubert il 19 ottobre 1814 e fu pubblicato il 30 aprile 1821.\nAnalisi del lied.\nNel \"Faust\" Gretchen (Margherita), da sola, canta mentre sta filando della lana con un arcolaio a ruota e sta pensando al Dottor Faust e alle sue promesse. I primi versi del testo di Goethe in lingua tedesca sono i seguenti:\nLa traduzione italiana ottocentesca di Giovita Scalvini di questa quartina \u00e8 la seguente:\nIl \"lied\" \"Gretchen am Spinnrade\" \u00e8 in forma di rond\u00f2 (ABACADA). L'accompagnamento del pianoforte suggerisce il rumore dell'arcolaio nei movimenti circolari di sestine di semicrome alla mano destra, mentre le emozioni di Margherita sono espresse, oltre che dal canto frammentato, dal pedale e dalle note sincopate alla mano sinistra."}
{"id": "2809225", "revid": "256896", "url": "https://it.wikipedia.org/wiki?curid=2809225", "title": "Atypus", "text": "Atypus \u00e8 un genere di ragni migalomorfi appartenente alla famiglia Atypidae dell'ordine Araneae.\nIl nome deriva dal greco , \u00e0lfa-, con valore di negazione della parola seguente, e , \"typos\", cio\u00e8 \"forma, immagine, tipo\", ad indicarne la forma atipica a causa della sproporzione dei cheliceri e delle filiere.\nCaratteristiche.\nLe femmine, di dimensioni fra i 7 e i 21\u00a0mm, sono di colore rossastro o marrone scuro. I maschi non superano i 12\u00a0mm e a volte hanno colorazioni vivaci.\nQuesti ragni posseggono otto occhi di dimensioni da medie a grandi; hanno in tutto sei filiere, di cui le due mediane di forma troncata. Hanno cheliceri di grandi dimensioni con zanne lunghe e sottili e la \"pars cephalica\" del cefalotorace \u00e8 pi\u00f9 innalzata rispetto al resto..\nI maschi di questo genere si possono distinguere da quelli del genere Sphodros dalle creste marginali situate sullo sterno, dal loro embolo a forma di spina dorsale, e dal loro capo dritto; le femmine invece si differenziano per l'epigino con due piastre fortemente sclerotizzate recanti alla base i ricettacoli.\nComportamento.\nI ragni del genere Atypus vivono in un tubo setoso parallelo al terreno, per una ventina di centimetri circa seppellito e per altri 8 centimetri fuoriuscente. Il ragno resta in agguato sul fondo del tubo: quando una preda passa sulla parte esterna, le vibrazioni della tela setosa allertano il ragno che scatta e la trafigge, per poi rompere la sua stessa tela, portarsi la preda nella parte interna e cibarsene..\nRapporti con l'uomo.\nI contadini dei Carpazi adoperano i \"tubi-trappola\" che costruiscono come tana questi ragni, tagliandoli longitudinalmente, per coprire le ferite ed accelerarne la guarigione; le loro ragnatele presentano, infatti, notevoli propriet\u00e0 antisettiche, probabilmente perch\u00e9 costituite da proteine e si amalgamano con i bordi della ferita aiutandone la chiusura.\nDistribuzione.\nViene rinvenuto principalmente in Eurasia, con l'eccezione di Atypus affinis presente anche in Nordafrica e Atypus snetsingeri negli USA. In Europa sono presenti: Atypus affinis, Atypus muralis e Atypus piceus.\nTassonomia.\nAttualmente, a giugno 2012, si compone di 29 specie:"}
{"id": "2809226", "revid": "82575", "url": "https://it.wikipedia.org/wiki?curid=2809226", "title": "Serapias nurrica", "text": "La serapide della Nurra (Serapias nurrica Corrias, 1982) \u00e8 una pianta appartenente alla famiglia delle Orchidacee, diffusa in Sardegna, Corsica, Sicilia e Calabria. e sulle isole Galite in Tunisia.\nDescrizione.\n\u00c8 una pianta erbacea geofita bulbosa con fusto alto 15\u201335\u00a0cm, verdastro alla base e rosso bruno in prossimit\u00e0 dell'apice. \nL'apparato radicale \u00e8 costituito da due rizotuberi, uno sessile e l'altro brevemente peduncolato.\nLe foglie sono lanceolato-lineari, quelle basali ridotte a guaine membranacee scure, avvolgenti il fusto, le medie (4-5) lunghe 10\u201318\u00a0cm e larghe 0,8-1,6\u00a0cm, le superiori bratteiformi.\nL'infiorescenza raggruppa da 3 a 9 fiori, con sepali e petali riuniti in un casco tepalico che racchiude quasi interamente l'ipochilo del labello. La caratteristica principale che consente di distinguere questa specie dalle altre del genere \"Serapias\" \u00e8 il margine biancastro e piuttosto ondulato dell'epichilo. Alla base del labello sono presenti due callosit\u00e0 lucide, distanziate\ntra loro e divergenti, di colore porpora-nerastro. Il ginostemio \u00e8 di colore rosso-violaceo con pollinii verde-gialli.\nFiorisce da marzo a maggio.\nBiologia.\nLa riproduzione di questa specie avviene per autoimpollinazione, che talora si verifica ancora prima dell'apertura dei fiori (cleistogamia).\nDistribuzione e habitat.\nScoperta nella Nurra, regione della Sardegna nord-occidentale, la specie \u00e8 stata successivamente rinvenuta anche in altre localit\u00e0 sulle coste settentrionali, occidentali e meridionali dell'isola nonch\u00e9 nell'arcipelago di La Maddalena e nell'isola di San Pietro; \u00e8 stata inoltre documentata la sua presenza in Sicilia (nei pressi di Cefal\u00f9 e sui monti Peloritani) e in Calabria (vicino allo stretto di Messina) nonh\u00e8 in Corsica, nelle isole Baleari e in Tunisia, solo sull'i sola di Galite.\nIl suo habitat tipico \u00e8 rappresentato dalle garighe a cisto e dalle macchie delle regioni costiere, con preferenza per i substrati silicei, da 0 a 1.000 m di altitudine.\nTassonomia.\n\"S. nurrica\" fa parte del gruppo \"Serapias parviflora\" della sezione \"Bilamellaria\", raggruppamento del genere \"Serapias\" caratterizzato da callosit\u00e0 basale divisa in due parti divergenti.\nLe specie di questa sezione hanno tutte numero cromosomico 2n=36.\nSottospecie.\nSono state descritte due sottospecie:\nVariabilit\u00e0.\nAccanto alla forma tipica questa specie presenta alcune varianti cromatiche:\nEsiste inoltre un'altra entit\u00e0, considerata in passato come semplice forma apocromatica (\"S. nurrica\" forma \"alba\"), che presenta una dimensione dei petali interni doppia rispetto a tutte le altre (6\u201311\u00a0mm contro 4,5-6,5): tale caratteristica \u00e8 stata considerata sufficiente a proporre la classificazione di questa popolazione, localizzata finora esclusivamente in alcune localit\u00e0 della Sardegna, come una vera e propria variet\u00e0: \"S. nurrica\" var. \"alba\"."}
{"id": "2809232", "revid": "212348", "url": "https://it.wikipedia.org/wiki?curid=2809232", "title": "Incidenti mortali in Formula 1", "text": ""}
{"id": "2809234", "revid": "1851848", "url": "https://it.wikipedia.org/wiki?curid=2809234", "title": "Lee Jung-su", "text": "Carriera.\nLee \u00e8 nato nel 1989 come 25 \u00b0 discendente del ramo Injegong nel clan Hansan Lee . Il padre di Lee , Lee Do -won \u00e8 un responsabile di reparto al giornale Kyunghyang Sinmun . I membri della famiglia di Lee sono buddisti devoti. Lee ha iniziato a pattinare come hobby nel 2002, quando era in quarta elementare presso Seongok. La scuola nel quartiere di Wolgye - dong , Nowon - gu , Seoul si trova accanto alla pista di pattinaggio presso Kwangwoon University. Con il passare del tempo, l'allenatore di Lee gli dice che pu\u00f2 diventare un pattinatore professionista. Due anni dopo , pass\u00f2 dal pattinaggio di velocit\u00e0 pista lunga allo short track . \nD'altra parte, i genitori di Lee aveva una difficolt\u00e0 finanziaria a sostenere il sogno del proprio figlio. Hanno dovuto spendere oltre 2.000.000 won (circa 1.736 dollari) al mese per le spese di lezioni di pattinaggio e per l'acquisto di lame e pattini. I genitori, versavano in una situazione economica disastrosa, ma nonostante ci\u00f2 aiutarono Lee con tutte le loro forze, sostenendolo sempre in ambito sportivo. Grazie a questi sforzi, Lee \u00e8 diventato un fortissimo pattinatore di Short Track, vincendo i mondiali Junior nel 2006, a Miercurea-Ciuc, arriva secondo nel 2007 e nel 2008, rispettivamente a Mlad\u00e1 Boleslav e Bolzano. Nella stagione 2009-2010, entra in squadra per la partecipazione alle olimpiadi di Vancouver 2010, insieme ai connazionali Lee Ho-Suk, Sung Si-Bak e Kwak Yoon-Gi, dove vince l'oro nei 1000 e 1500\u00a0m e l'argento nei 5000\u00a0m staffetta. \nLee si \u00e8 successivamente laureato nel 2010, frequentando la Dankook University. \nA causa di un infortunio, Lee non partecipa al Campionato del Mondo di Sofia 2010. Questo si \u00e8 rivelato non essere vero e Lee ha ammesso che il suo allenatore lo ha costretto a non partecipare in modo che potesse dare al compagno di squadra Kwak Yoon- Gy la possibilit\u00e0 di vincere una medaglia. Kwak Yoon - Gy ha vinto infatti l'oro nei 1500."}
{"id": "2809235", "revid": "149727", "url": "https://it.wikipedia.org/wiki?curid=2809235", "title": "Oflaga", "text": ""}
{"id": "2809244", "revid": "110157", "url": "https://it.wikipedia.org/wiki?curid=2809244", "title": "Brev\u00f6rde", "text": "Brev\u00f6rde \u00e8 un comune di 757 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809246", "revid": "110157", "url": "https://it.wikipedia.org/wiki?curid=2809246", "title": "Halle (Holzminden)", "text": "Halle \u00e8 un comune di 1.683 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809247", "revid": "110157", "url": "https://it.wikipedia.org/wiki?curid=2809247", "title": "Hehlen", "text": "Hehlen \u00e8 un comune di 2.040 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809250", "revid": "110157", "url": "https://it.wikipedia.org/wiki?curid=2809250", "title": "Heinsen", "text": "Heinsen \u00e8 un comune di 911 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809253", "revid": "110157", "url": "https://it.wikipedia.org/wiki?curid=2809253", "title": "Heyen", "text": "Heyen \u00e8 un comune di 483 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809255", "revid": "340840", "url": "https://it.wikipedia.org/wiki?curid=2809255", "title": "Aethelweard", "text": ""}
{"id": "2809257", "revid": "697352", "url": "https://it.wikipedia.org/wiki?curid=2809257", "title": "Velocity", "text": ""}
{"id": "2809258", "revid": "287204", "url": "https://it.wikipedia.org/wiki?curid=2809258", "title": "Mama ma\u00e8", "text": ""}
{"id": "2809259", "revid": "287204", "url": "https://it.wikipedia.org/wiki?curid=2809259", "title": "Kirchbrak", "text": "Kirchbrak \u00e8 un comune di 1.153 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809261", "revid": "110157", "url": "https://it.wikipedia.org/wiki?curid=2809261", "title": "Polle (Germania)", "text": "Polle \u00e8 un comune mercato di 1.138 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809262", "revid": "62748", "url": "https://it.wikipedia.org/wiki?curid=2809262", "title": "D 118", "text": ""}
{"id": "2809265", "revid": "110157", "url": "https://it.wikipedia.org/wiki?curid=2809265", "title": "Ottenstein", "text": "Ottenstein \u00e8 un comune mercato di 1.251 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809266", "revid": "1543377", "url": "https://it.wikipedia.org/wiki?curid=2809266", "title": "Anatolij Kuznecov", "text": "Arbitro Internazionale della FIDE per la composizione di studi e problemi (1965); Maestro Internazionale della composizione (1980); Maestro onorario dello sport dell'URSS (1961); editore della rubrica studistica della rivista \"\u0160achmaty v SSSR\" dal 1971.\nHa composto circa 250 lavori, tra cui un centinaio di studi. Ha ottenuto 50 primi premi, di cui 12 per la composizione di studi. Dal 1955 al 1969 ha partecipato a sei campionati sovietici individuali della composizione.\nHa scritto numerosi articoli sulla composizione di scacchi, e due libri: \"Cveta \u0160achmatnogo spektra\" (\"I colori dello spettro degli scacchi\"), (\"Fizkultura i Sport\", Mosca 1980) e \"Brilliant Chess Studies\" (Mosca, 1998).\nDi professione era un giornalista.\nHa composto diversi studi in collaborazione con lo studista Boris Andreevi\u010d Sacharov, tra cui il seguente, vincitore del primo premio nel campionato sovietico di composizione a squadre del 1958.\nSoluzione:\n1. Td6++! \u00a0Rb5! \u00a0(1. ...Rxc5 2. Td5+ Rc6 3. Ta5+ e vince)\n2. cxb6 \u00a0Ae6+\n3. Txe6! \u00a0(3. Rb2? Ta2+ 4. Rc1 Th2!) \u00a03. ...Tb7!\n4. Te5+ \u00a0d5!\n5. Axd5 \u00a0Txb6\n6. Ab7 \u00a0matto."}
{"id": "2809267", "revid": "110157", "url": "https://it.wikipedia.org/wiki?curid=2809267", "title": "Pegestorf", "text": "Pegestorf \u00e8 un comune di 455 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809273", "revid": "110157", "url": "https://it.wikipedia.org/wiki?curid=2809273", "title": "Vahlbruch", "text": "Vahlbruch \u00e8 un comune di 492 abitanti della Bassa Sassonia, in Germania.\nAppartiene al circondario (\"Landkreis\") di Holzminden (targa HOL) ed \u00e8 parte della comunit\u00e0 amministrativa (\"Samtgemeinde\") di Bodenwerder-Polle."}
{"id": "2809274", "revid": "110157", "url": "https://it.wikipedia.org/wiki?curid=2809274", "title": "Poustka (Karlovy Vary)", "text": "Poustka (in tedesco \"Oed\") \u00e8 un comune della Repubblica Ceca facente parte del distretto di Cheb, nella regione di Karlovy Vary.\nGeografia fisica.\nLe localit\u00e0 limitrofe sono Seichenreuth, Hazlov, Hurka, Dobrosov e Poln\u00e1 ad ovest, Zelen\u00fd H\u00e1j, M\u00fdtinka e Vojtanov a nord, Horni Lomany, Dolni Lomany e Slatina ad est e \u0141u\u017cna, Krapice, Cetnov, Klest, Pomez\u00ed nad Oh\u0159\u00ed, Dolni Hranicna e B\u0159\u00edza a sud. Il territorio \u00e8 leggermente ondulato ed \u00e8 sito ad un'altitudine di 510-550 metri s.l.m..\nStoria.\nLa prima menzione scritta del villaggio risale al 1275. Poustka \u00e8 un comune indipendente dal 1\u00ba gennaio 1992."}
{"id": "2809276", "revid": "1543377", "url": "https://it.wikipedia.org/wiki?curid=2809276", "title": "Associazione Nazionale degli Assistenti e Controllori della Navigazione Aerea", "text": "ANACNA - Associazione Nazionale degli Assistenti e Controllori della Navigazione Aerea \u00e8 un'associazione professionale, senza fini di lucro, di assistenti e controllori del traffico aereo, sia civili che militari.\nScopo e finalit\u00e0.\nL'Associazione ha lo scopo di promuovere, in collaborazione con tutti gli organismi e realt\u00e0 interessati alle problematiche di gestione del traffico aereo:\nPer tali scopi e nel quadro delle proprie attivit\u00e0, l\u2019ANACNA formula proposte e suggerimenti ai diversi Enti preposti sulle materie tecniche, operative e gestionali del settore. Collabora inoltre con le analoghe associazioni di altri Paesi favorendo scambi di esperienze tra gli associati.\nStoria.\nL'ANACNA \u00e8 un'associazione rappresentativa dei settori tecnico-professionali del comparto, fondata il 24 agosto 1959 da alcuni controllori del traffico aereo ed assistenti civili, sviluppandosi ulteriormente nel 1974 con l'apertura ai controllori militari. Anche dopo la smilitarizzazione del controllo del traffico aereo in Italia agli inizi degli anni'80, i soci sono in prevalenza personale civile. \nOrganizzazione.\nL'ANACNA \u00e8 articolata in Sezioni Periferiche che hanno sede in ogni aeroporto o ente, sia civile che militare, dove sia presente un associato.\nIl Congresso dei Delegati, costituito dai rappresentanti delle stesse Sezioni Periferiche, proporzionalmente eletti (delegati), elegge il Consiglio Direttivo Nazionale (CDN, 9 eletti) che rimane in carica per due anni. I Consiglieri direttivi neo-eletti, nel corso della loro prima riunione e per voce del consigliere decano (il socio ordinario pi\u00f9 anziano), nominano il Presidente ed il Segretario. Quest'ultimo propone i candidati a Vice Presidente, Vice Segretario, Tesoriere e Direttori delle Commissioni. Le attivit\u00e0 sono svolte con 6 Commissioni: Comunicazione, Esteri, Giuridica, Stampa, Tecnica, Web.\nL'Associazione \u00e8 membro di IFATCA, la Federazione Internazionale delle Associazioni dei controllori del traffico aereo, che raggruppa circa 50.000 controllori di 127 Paesi del mondo. All'interno della Federazione, ANACNA partecipa come membro ai lavori dei Comitati: Tecnico-Operativo, Professionale e Giuridico e rappresenta la stessa nei .\nANACNA pubblica la rivista trimestrale \"Assistenza al Volo\" e alcune brochure illustrative."}
{"id": "2809277", "revid": "1310927", "url": "https://it.wikipedia.org/wiki?curid=2809277", "title": "Doxa Kat\u014dkopias", "text": "Il Doxa Kat\u014dkopias (in greco \u0394\u03cc\u03be\u03b1 \u039a\u03b1\u03c4\u03c9\u03ba\u03bf\u03c0\u03b9\u03ac\u03c2) \u00e8 una societ\u00e0 calcistica cipriota con sede nella citt\u00e0 di Kat\u014dkopia. Dopo l'occupazione turca nel Nord di Cipro, si \u00e8 spostata nella citt\u00e0 di Peristerona. Milita nella Divisione A cipriota, la massima divisione del campionato cipriota.\nStoria.\nIl Doxa (che significa \"gloria\") \u00e8 stato fondato nel 1954.\nHa conquistato la prima promozione alla massima serie nel 1997-1998. La sua stagione d'esordio (1998-1999) fu avara di soddisfazioni ed alla fine il tredicesimo posto (su 14) valse l'immediata retrocessione, che fu comunque seguita da una nuova promozione. Forte dell'esperienza maturata nella prima stagione, nel 2000-2001 il Doxa conquist\u00f2 la salvezza, piazzandosi al decimo posto. Retrocesse l'anno successivo; piazzandosi secondo nella stagione seguente di seconda divisione, ritorn\u00f2 in massima serie. La stagione 2003-2004 fu molto negativa: con 1 sola vittoria e 4 pareggi in 26 incontri fu impossibile evitare l'ultima posizione e la retrocessione. Risal\u00ec al massimo livello nel 2006-2007 (3\u00b0 in B Kategoria) e nel 2007-2008 conquist\u00f2 la salvezza. Nella stagione 2008-2009 arriv\u00f2 il miglior risultato della storia del Doxa, l'ottavo posto.\nOrganico.\nRosa 2020-2021.\n\"Aggiornata al 4 gennaio 2021.\""}
{"id": "2809279", "revid": "287204", "url": "https://it.wikipedia.org/wiki?curid=2809279", "title": "D\u00e9sir\u00e9-Albert Barre", "text": "Era il figlio di Jacques-Jean Barre.\nBiografia.\nNel febbraio 1855, succede al padre, Jacques-Jean Barre, nel posto di \"Graveur g\u00e9n\u00e9ral des monnaies\". Scrive \"Graveurs G\u00e9n\u00e9raux et particuliers des Monnaies de France, Contr\u00f4leurs G\u00e9n\u00e9raux des Effigies, Noms de quelques graveurs en M\u00e9dailles de la Renaissance Fran\u00e7aise\", pubblicato nel 1867.\nNel 1855, riprende il lavoro del padre, comprese le incisioni dei francobolli francesi anche se non gli piace Anatole Hulot, l'imprenditore incaricato della loro stampa e specialista di galvanoplastica. \nPer far concorrenza a questa tecnica di riproduzione dei clich\u00e9 necessari per creare le lastre di stampa dei francobolli, D\u00e9sir\u00e9-Albert Barre inizia delle prove dal 1858 al 1859 con il torchio per la coniazione. Produce anche, su ordine della \"Commission des Monnaies\", delle prove del tipo C\u00e9r\u00e8s, anche se infine Hulot conserva il suo contratto abbassando i prezzi. Nel 1861, grazie ai ritardi di Hulot, il torchio a bilanciere permette comunque a Barre di assumere il contratto di produzione delle lastre per la stampa dei primi francobolli della Grecia con il tipo Herm\u00e8s, di cui ha realizzato qualche mese prima i disegni e il punzone.\nNel 1876, fornisce lo stesso lavoro per la creazione di due francobolli complementati.\nMentre si rinfacciano reciprocamente la responsabilit\u00e0 dei ritardi, la relazioni tra Hulot e Barre causano ritardi nella produzione dei nuovi francobolli agli inizi degli anni 1860.\nIn disaccordo con il progetto di Hulot per il francobollo con la nuova effigie laureata di Napoleone III scelta all'inizio del 1861, Barre ritarda la consegna dei punzoni, poi per due volte Hulot restituisce il punzone a Barre giudicati danneggiati per fare modifiche. Le emissioni comunque sono stamapte dal 1862 al 1870. Nell'agosto del 1866, anche se ha fatto il modello gi\u00e0 nel mese di luglio, D\u00e9sir\u00e9-Albert si rifiuta ora di incidere il punzone per il nuovo francobollo da cinque franchi. Hulot si deve accontentare di copie di vecchi punzoni.\nDopo la sua morte, il fratello Jean-Auguste Barre prende il suo posto nell'anno 1879 comme Graveur g\u00e9n\u00e9ral des monnaies."}
{"id": "2809289", "revid": "339392", "url": "https://it.wikipedia.org/wiki?curid=2809289", "title": "Anatolij Kuznetsov", "text": ""}
{"id": "2809290", "revid": "1987129", "url": "https://it.wikipedia.org/wiki?curid=2809290", "title": "Saccharomyces", "text": "Saccharomyces \u00e8 un genere del regno dei Funghi che include molte specie di lieviti. \"Saccharomyces\" deriva dal latino, \"fungo dello zucchero\". Molti membri di questo genere sono considerati molto importanti nelle produzioni alimentari. La specie modello \u00e8 il \"Saccharomyces cerevisiae\", che \u00e8 utilizzato nella maggior parte delle fermentazioni industriali, per la produzione di vino, pane, e birra. Da ricordare anche il \"Saccharomyces bayanus\", usato nella produzione di vino, e \"Saccharomyces boulardii\", usato in campo medico.\nMorfologia.\nLe colonie di \"Saccharomyces\" crescono rapidamente sino ad arrivare a maturazione in tre giorni. Si presentano piatte, lisce, umide, lucide o opache, dal colore crema al crema/marroncino. La caratteristica tipica del genere \"Saccharomyces\" \u00e8 l'abilit\u00e0 di fermentare numerosi tipi di carboidrati e invece l'incapacit\u00e0 di utilizzare i nitrati.\nMorfologia cellulare.\nSi osservano Blastoconidia (gemme). Sono unicellulari, di forma globosa, ellissoidale o elongata.\nAbbiamo tipicamente gemme multilaterali.\nLe pseudoife, se presenti, hanno un carattere rudimentale; sono assenti le ife.\nI lieviti del genere \"Saccharomyces\" producono ascospore, specialmente quando crescono nei terreni di cultura \"V-8\", \"acetate ascospor agar\", o \"Gorodkowa\".\nQueste ascospore sono globose e collocate negli aschi. Ognuno di questi contiene da una a quattro ascospore; non si rompono a maturit\u00e0.\nPer colorare le ascospore si usa una colorazione per ascospore e la colorazione di Kinyoun (carbolfucsina a freddo).\nQuando colorate con la colorazione di Gram le ascospore appaiono come Gram negative mentre le cellule vegetative sono Gram positive.\nStoria.\nLa presenza di questi lieviti nella birra fu supposta per la prima volta nel 1680, ma non furono chiamati \"Saccharomyces\" sino al 1837.\nSolo nel 1876 Louis Pasteur ha dimostrato il ruolo di questi microrganismi viventi nella fermentazione.\nNel 1888, Hansen ha isolato i lieviti di fermentazione della birra, ribadendone la fondamentale importanza.\nL'uso dei microscopi per lo studio della morfologia e la purezza delle colture \u00e8 stata cruciale per capire a fondo la loro funzionalit\u00e0.\nUtilizzo nella fermentazione della birra.\nI lieviti della birra sono poliploidi ed appartengono al genere \"Saccharomyces\". Possono essere classificati in due gruppi; le specie per le birre ad alta fermentazione, dette \"ale\" (\"Saccharomyces cerevisiae\"), e le specie per le birre a bassa fermentazione, dette \"lager\" (\"Saccharomyces pastorianus\", detto \"Saccharomyces carlsbergensis\" nella vecchia nomenclatura).\nAnche se le due specie differiscono notevolmente per molti fattori, come la loro risposta alla temperatura ed i modi di trasportare ed utilizzare gli zuccheri, il \"S. pastorianus\" ed il \"S. cerevisiae\" sono strettamente legate all'interno del genere.\nI \"Saccharomyces\" possono essere in simbiosi con i batteri e, in questo modo, utilizzati nella produzione di kombucha, kefir e la birra allo zenzero (ginger beer e ginger ale).\nPatologia.\nI Saccharomyces causano la degradazione dei cibi in quelli ricchi di zuccheri come condimenti, succhi concentrati e sciroppi.\nUna lunga esposizione al Saccharomyces cerevisiae pu\u00f2 causare ipersensibilit\u00e0."}
{"id": "2809291", "revid": "73843", "url": "https://it.wikipedia.org/wiki?curid=2809291", "title": "Shenandoah", "text": ""}
{"id": "2809292", "revid": "110157", "url": "https://it.wikipedia.org/wiki?curid=2809292", "title": "Lingue border", "text": "Le lingue border dette anche lingue tami, sono una famiglia di lingue papuasiche parlate nella parte nord-occidentale della Papua Nuova Guinea.\nClassificazione.\nSecondo una prima classificazione del 1975 di Stephen Wurm, queste lingue erano state inserite nella famiglia delle lingue trans-Nuova Guinea, successivamente, nel 2005, lo studioso statunitense Malcolm Ross le ha considerate come lingue separate.\nLa famiglie \u00e8 composta da 15 lingue attive suddivise in tre gruppi:\nLa lingua morwap, detta anche elseng [mrf] \u00e8 stata inizialmente inserita da Ross in questa famiglia in base alla somiglianza dei pronomi personali. Successivamente tuttavia si \u00e8 notato che non vi sono affatto somiglianze lessicali e quindi attualmente si tende a considerala come una famiglia isolata separata."}
{"id": "2809294", "revid": "287204", "url": "https://it.wikipedia.org/wiki?curid=2809294", "title": "Classifica a punti", "text": "La classifica a punti \u00e8 una particolare graduatoria propria di alcune corse a tappe di ciclismo su strada. Viene stilata sulla base dei punti (e non dei tempi, come avviene per la \"classifica generale\") ottenuti da ciascun ciclista nelle diverse tappe della corsa. I punti possono essere guadagnati concludendo nelle prime posizioni le tappe, oppure, qualora presenti, piazzandosi ai primi posti in determinati punti delle tappe, chiamati \"traguardi intermedi\".\nIn particolare si distinguono, per prestigio, le tre classifiche a punti dei Grandi Giri: quelle del Tour de France e della Vuelta a Espa\u00f1a, il cui leader veste una maglia verde, e quella del Giro d'Italia, il cui leader veste una caratteristica maglia ciclamino. \u00c8 anche presente nel Giro d'Italia femminile.\nSolamente cinque ciclisti hanno vinto almeno una volta la classifica a punti dei tre Grandi Giri: Eddy Merckx (Tour de France 1969, 1971 e 1972, Giro d'Italia 1968 e 1973, Vuelta a Espa\u00f1a 1973), Djamolidine Abdoujaparov (Tour de France 1991, 1993 e 1994, Giro d'Italia 1994, Vuelta a Espa\u00f1a 1992), Laurent Jalabert (Tour de France 1992 e 1995, Giro d'Italia 1999, Vuelta a Espa\u00f1a 1994, 1995, 1996 e 1997), Alessandro Petacchi (Tour de France 2010, Giro d'Italia 2004, Vuelta a Espa\u00f1a 2005) e infine Mark Cavendish (Tour de France 2011, Giro d'Italia 2013, Vuelta a Espa\u00f1a 2010)."}
{"id": "2809299", "revid": "767487", "url": "https://it.wikipedia.org/wiki?curid=2809299", "title": "Poliziotti fuori - Due sbirri a piede libero", "text": "Poliziotti fuori - Due sbirri a piede libero (\"Cop Out\") \u00e8 un film commedia d'azione del 2010, diretto da Kevin Smith e interpretato da Bruce Willis, Tracy Morgan e Seann William Scott.\nTrama.\nDue poliziotti dai metodi poco ortodossi sono impegnati in un'indagine cui fa capo la ricerca di una figurina di baseball da collezione rubata. Il raro oggetto rubato, per\u00f2, li porter\u00e0 sulla strada del riciclaggio di denaro sporco e, contemporaneamente, ad affrontare i relativi problemi di vita privata.\nProduzione.\nNel marzo 2009 fu annunciato che Kevin Smith avrebbe diretto il suo primo progetto cinematografico non da egli anche sceneggiato: una commedia d'azione dai toni polizieschi sotto il titolo di lavorazione \"A Couple of Dicks\" (in seguito diventato \"Cop Out\" a dicembre a causa delle controversie suscitate dal possibile significato a doppio senso e per le pressioni della Warner al riguardo), con Bruce Willis e Tracy Morgan tra i figuranti nel cast artistico principale e basata su una sceneggiatura dei fratelli Cullen.\nLe riprese iniziarono il 2 giugno 2009 a New York e terminarono il 14 agosto. Le polemiche sollevate dalla Warner Bros. circa la natura del titolo, furono rese note prima che dell'inizio della lavorazione, e a luogo di diverse controversie lo studio fu costretto a rivedere la storia e cercare un nuovo titolo da abbinare. Smith annunci\u00f2 poi il 9 dicembre sulla sua pagina di Twitter che il film avrebbe realmente cambiato titolo. La Warner Bros. chiese a Smith e Dave Klein, direttore della fotografia, di eseguire uno storyboard dell'intero film, e i due accettarono l'impiego terminandolo due mesi prima delle riprese.\nPromozione.\nIl primo corto promozionale fu mostrato il 23 dicembre 2009. Smith, invece, annunci\u00f2 che il primo trailer sarebbe stato allegato all'uscita di \"Sherlock Holmes\" il giorno di Natale.\nDistribuzione.\nIl film \u00e8 uscito nel circuito cinematografico statunitense il 26 febbraio 2010. In Italia la pellicola \u00e8 stata distribuita a partire dal 25 giugno 2010."}
{"id": "2809300", "revid": "1501558", "url": "https://it.wikipedia.org/wiki?curid=2809300", "title": "Blitzkrieg (videogioco)", "text": "Blitzkrieg \u00e8 un videogioco del 2003 sviluppato da Nival Interactive e pubblicato da CDV Software Entertainment.\nSi tratta di uno strategico in tempo reale basato sulla seconda guerra mondiale. Il gioco \u00e8 diviso in 3 campagne: alleata, tedesca e sovietica a loro volta suddivise in capitoli, composti da 3 missioni casuali: facili, normali o difficili, in grado di potenziare l'esercito prima della battaglia storica, che chiude il capitolo. Vi sono 200 tipi di unit\u00e0 e pi\u00f9 di 80 missioni. Il gioco \u00e8 stato arricchito da diverse espansioni (da \"Burning Horizon\" a \"Rolling Thunder\").\nModalit\u00e0 di gioco.\nNel gioco sono presenti tre modalit\u00e0: la campagna, il multiplayer e la partita personalizzata. \"Blitzkrieg\" si concentra su tre importanti campagne, il quale presenta le principali fazioni che combatterono durante la seconda guerra mondiale. Gli Alleati (con le campagne americane e britanniche), i Tedeschi e i Sovietici. In ogni campagna si tenta di ricostruire cronologicamente i periodi bellici dell'epoca, tramite l'introduzione di pi\u00f9 capitoli a campagna. "}
{"id": "2809302", "revid": "14691", "url": "https://it.wikipedia.org/wiki?curid=2809302", "title": "Dieta vegetariana", "text": ""}
{"id": "2809304", "revid": "731410", "url": "https://it.wikipedia.org/wiki?curid=2809304", "title": "Immunosoppressore", "text": "Gli immunosoppressori sono molecole che inibiscono la risposta immunitaria. Vengono usate in medicina per la terapia delle malattie autoimmuni e per prevenire il rigetto in seguito a un trapianto.\nEsistono diversi tipi di farmaci immunosoppressori e si possono dividere nelle seguenti categorie:\nTipologie.\nInibitori del network citochinico.\nGli inibitori del network citochinico sono sostanze di scoperta relativamente recente. Si tratta per lo pi\u00f9 di composti chimici in grado di sopprimere l'espressione di citochine trofiche per subpopolazioni di linfociti coinvolte nella risposta auto-immunitaria.\nIl loro bersaglio principale \u00e8 la trasduzione citoplasmatica del segnale che fa capo a diverse proteine chinasi. Gli inibitori delle chinasi Janus (JAKs) e di alcune tirosine chinasi ne sono un esempio.\nUn'altra molecola che agisce con meccanismo differente \u00e8 la ciclosporina. Il suo bersaglio molecolare \u00e8 una piccola proteina citoplasmatica chiamata ciclofilina-A o FKBP12. A seguito dell'interazione molecolare il complesso interferisce con la trasduzione del segnale dei linfociti T che implica l'azione degli ioni Ca2+, della calmodulina, ed in particolare l'intervento di una proteina fosfatasi chiamata calcineurina che regola delle risposte trascrizionali per le citochine.\nAntimetaboliti.\nL'azatioprina (derivato della 6-mercaptopurina) \u00e8 stato il primo immunosoppressore antimetabolita usato nella prevenzione del rigetto dei trapianti. Impedisce la sintesi del DNA prevenendo l'utilizzazione dei nucleotidi adenilici ATP e deossi-ATP. Come tutti gli antimetaboliti impiegati nella terapia dei tumori, dunque, possiede numerosi effetti colatterali specie a carico del sangue, del fegato e dell'apparato digerente.\nDopo fu introdotto il metotrexate, analogo dell'acido folico che impedisce la sintesi \"de novo\" delle purine e quindi del DNA. \u00c8 tutt'oggi usato a basso dosaggio nella psoriasi e nell'artrite reumatoide in associazione con gli anticorpi monoclonali.\nUn altro antimetabolita attualmente usato \u00e8 l'acido micofenolico o meglio dei suoi derivati perfezionati (micofenolato mofetil). Sono antagonisti dell'enzima inosina monofosfato deidrogenasi (IMPDH), utile nella sintesi e nel recupero dei nucleotidi guanilici (GMP, GDP e GTP). Sembra dotato di maggiore selettivit\u00e0 rispetto ai precedenti.\nAnticorpi.\nGli anticorpi sono stati anch'essi tra le prime armi fronte nella lotta all'immunosoppressione. Non \u00e8 nuova la terapia ad alte dosi di immunoglobuline di tipo G (IgG) nella cura di linfomi prima dell'avvento della chemioterapia antineoplastica. L'effetto delle IgG ad alto dosaggio sarebbe quello di \"intasare\" il sistema immunitario con anticorpi, ingannando le cellule B (le produttrici delle Ig) nel mimare una risposta anticorpale pi\u00f9 che soddisfacente.\n\u00c8 da qualche decennio, per\u00f2, che \u00e8 sorta una nuova classe di anticorpi con bersaglio putativo completamente diverso. Sono gli anticorpi monoclonali diretti contro i recettori delle citochine, soprattutto, delle interleuchine (IL-1 e -2) e del fattore di necrosi tumorale (TNF-alfa). Sono noti con nomi quali cetuximab, infliximab, trastuzumab, ustekinumab ed adalimumab. Il suffisso finale -mab sta per Monoclonal Anti-Body o anticorpo monoclonale). Sono gi\u00e0 correntemente impiegati nella cura dell'artrite reumatoide, della spondilite anchilosante, della psoriasi e della malattia di Crohn resistenti alle usuali terapie. Esistono trials clinici pubblicati che ne dimostrano la superiore efficacia rispetto agli immunosoppressori convenzionali (vedere referenze bibliografiche).\nCorticosteroidi.\nI corticosteroidi sono stati una classe cardine nel fronte contro la lotta al rigetto d'organo. Classici steroidi impiegati sono il cortisolo, il prednisone ed il metil-prednisolone. Sono stati \"presi in prestito\" dalla chemioterapia delle leucemie e dei linfomi, sono dotati di pesanti effetti collaterali (diabete mellito di tipo 2, osteoporosi, ipertensione, disfunzione erettile, depressione, ansia etc) quando usati in cronico.\nEcco perch\u00e9 gli immunosoppressori non vengono mai somministrati come mono-farmaco. \u00c8 preferibile somministrare due farmaci a basso dosaggio che una dose alta di una solo farmaco; con la prima scelta la probabilit\u00e0 di sviluppare effetti collaterali acuti si riduce sensibilmente e la comparsa di quelli cronici viene ritardata."}
{"id": "2809309", "revid": "30108243", "url": "https://it.wikipedia.org/wiki?curid=2809309", "title": "Locuzioni", "text": ""}
{"id": "2809316", "revid": "1714743", "url": "https://it.wikipedia.org/wiki?curid=2809316", "title": "Federico I da Montefeltro", "text": "Biografia.\nEra figlio primogenito di Guido e di Manentessa di Ghiaggiolo, e padre di Nolfo, Niccol\u00f2 e Guido.\nAppartenente alla fazione dei ghibellini, combatt\u00e9 contro Perugia nel 1300, nella battaglia svoltasi a Gubbio, insieme ai cugini Galasso da Montefeltro e Uberto Malatesta e ad Uguccione della Faggiola.\nNel 1302, divenne podest\u00e0 di Arezzo. A capo degli aretini nel 1303 combatt\u00e9 contro i guelfi di Firenze e Siena, che sconfisse a Cennina presso Bucine. Successivamente combatt\u00e9 contro i guelfi perugini, che guidati da Cante Gabrielli respinsero i suoi attacchi.\nNel 1305 pass\u00f2 al servizio del legato pontificio Napoleone Orsini per combattere contro Pandolfo Malatesta, e nello stesso anno, con il cugino Speranza da Montefeltro costitu\u00ec un'alleanza militare denominata \"Lega degli amici della Marca\", in cui entrarono a farne parte diversi comuni marchigiani. Nel 1307 sconfisse i Malatesta nelle Marche e in Romagna.\nNel 1309 fu nominato podest\u00e0 di Pisa e assunse il comando della \"Lega degli amici della Marca\", e a capo di questi combatt\u00e9 e conquist\u00f2 Ancona. Grazie a questo importante successo militare, nel 1310 fu nominato capitano generale dei contingenti militari italiani dell'esercito imperiale dall'imperatore Enrico VII di Lussemburgo. Alla guida delle forze imperiali guerreggi\u00f2 in Toscana contro i fiorentini, devastando molti territori e poi in Umbria contro Citt\u00e0 di Castello.\nFu in guerra contro i pontifici e i malatestiani nel 1317, ai quali sottrasse diversi comuni come Urbino, Recanati e Fano. Inoltre negli anni successivi cacci\u00f2 i guelfi da diversi comuni umbri, come Spoleto e Nocera Umbra, dove prest\u00f2 soccorso ai ghibellini locali.\nNel 1320 fu al servizio del vescovo aretino Guido Tarlati per combattere contro Ancona, devastandone per molto tempo il territorio.\nTorn\u00f2 ad Urbino nel 1322. In citt\u00e0 scoppi\u00f2 una rivolta popolare contro il Montefeltro, il quale fu attaccato nella sua rocca dagli abitanti locali e dalle forze nemiche. Federico si arrese e insieme al figlio Guido si present\u00f2 al popolo, al quale chiese misericordia, con il capestro al collo. Gli abitanti, il 26 aprile di quell'anno, li uccisero entrambi."}
{"id": "2809317", "revid": "30108293", "url": "https://it.wikipedia.org/wiki?curid=2809317", "title": "Nomi propri", "text": ""}
{"id": "2809321", "revid": "468892", "url": "https://it.wikipedia.org/wiki?curid=2809321", "title": "Battaglia delle isole Wake", "text": ""}
{"id": "2809324", "revid": "1305772", "url": "https://it.wikipedia.org/wiki?curid=2809324", "title": "Andrea Monti (giornalista)", "text": "Biografia.\nNegli anni Ottanta \u00e8 negli Stati Uniti, dove svolge una lunga esperienza professionale, collaborando anche con diversi periodici italiani. Torna in Italia come vicedirettore de \"L'Europeo\". Alla fine degli anni Ottanta \u00e8 il primo direttore della neonata edizione italiana della rivista economica \"Fortune\".\nDal 1990 al 1996 \u00e8 direttore del settimanale Panorama. Passato al \"Corriere della Sera\" nel 1997, dirige per circa un anno il supplemento settimanale \"Sette\". Dall'ottobre 1999 dirige il mensile GQ, il primo giornale maschile italiano. Lascia nel 2002.\nSuccessivamente fonda una sua casa editrice, che lancia la versione italiana del periodico maschile \"Maxim\". Durante gli anni 2004-2005 ha un'esperienza televisiva come conduttore del programma divulgativo \"Sfera\" su LA7. Nel novembre 2008 \u00e8 nominato direttore del settimanale \"Oggi\". Nel febbraio 2010 ha assunto la direzione del quotidiano sportivo \"La Gazzetta dello Sport\".\nIl 21 giugno 2020, dopo dieci anni, lascia la direzione della \"rosea\" al gi\u00e0 condirettore Stefano Barigelli per assumere l'incarico di direttore della comunicazione della Fondazione Milano-Cortina 2026."}
{"id": "2809325", "revid": "767487", "url": "https://it.wikipedia.org/wiki?curid=2809325", "title": "Kumo to tulip", "text": " \u00e8 un film del 1943 diretto da Kenz\u014d Masaoka. \u00c8 un cortometraggio anime prodotto dalla Sh\u014dchiku D\u014dga Kenky\u016bjo e distribuito in Giappone il 15 aprile 1943. In Italia \u00e8 inedito. Il titolo significa letteralmente \"Il ragno e il tulipano\". Nel 2001 la rivista giapponese \"Animage\" elesse \"Kumo to tulip\" come la quarta miglior produzione anime di tutti i tempi. Nel 2008 venne proiettato al Festival del film Locarno, mentre nel 2011 \u00e8 stato mostrato all'esibizione Watch Me Move: The Animation Show del Barbican Centre.\nTrama.\nUna coccinella, per sfuggire ad un ragno, si nasconde in un tulipano. Il ragno, scoperto il nascondiglio, avvolge il tulipano con la sua ragnatela ma successivamente, a causa di un violento temporale e grazie all'aiuto di una mosca, la coccinella riesce a liberarsi."}
{"id": "2809330", "revid": "969415", "url": "https://it.wikipedia.org/wiki?curid=2809330", "title": "The Amazing Spider-Man (disambigua)", "text": ""}
{"id": "2809340", "revid": "447535", "url": "https://it.wikipedia.org/wiki?curid=2809340", "title": "Stadio Ferraris", "text": ""}
{"id": "2809342", "revid": "447535", "url": "https://it.wikipedia.org/wiki?curid=2809342", "title": "Stadio di Marassi", "text": ""}
{"id": "2809343", "revid": "287204", "url": "https://it.wikipedia.org/wiki?curid=2809343", "title": "En\u014dsis Ne\u014dn Paralimniou", "text": "L'En\u014dsis Ne\u014dn Paralimniou (in greco \u0388\u03bd\u03c9\u03c3\u03b9\u03c2 \u039d\u03ad\u03c9\u03bd \u03a0\u03b1\u03c1\u03b1\u03bb\u03b9\u03bc\u03bd\u03af\u03bf\u03c5, cio\u00e8 \"Unione Giovanile di Paralimni\"), conosciuta anche come Enosis Paralimni o EN Paralimni, \u00e8 una societ\u00e0 calcistica cipriota con sede nella citt\u00e0 di Paralimni.\nStoria.\nLa storia della squadra inizia nel 1944, in seguito alla fusione di due precedenti squadre della citt\u00e0 di Paralimni, \"Heracles\" e \"People's Love\".\nPer circa 20 anni, l'Enosis ha partecipato solo a manifestazioni di carattere locale, a causa del divieto da parte della CFA di prendere parte ai propri tornei. La mancata ammissione port\u00f2 all'affiliazione dell'Enosis all'E.A.P.O., un'associazione di squadre di piccoli centri urbani (la CFA accettava solo squadre basate nelle citt\u00e0). Nel 1965 la CFA cambi\u00f2 le proprie regole e l'Enosis pot\u00e9 finalmente iscriversi al campionato di seconda divisione. Fin dal primo campionato la squadra tent\u00f2 di centrare la promozione in massima serie; l'impresa riusc\u00ec dopo 4 tentativi, nel 1968-1969. L'Enosis, da quel momento, non \u00e8 pi\u00f9 ridisceso in seconda divisione.\nTra gli anni settanta e gli anni ottanta la squadra prese parte a 5 edizioni delle coppe Europee: 3 volte alla Coppa delle Coppe (pur non vincendo mai la Coppa di Cipro - fu infatti sconfitto 3 volte in finale dall'Omonia Nicosia, che avrebbe poi preso parte alla successiva Coppa dei Campioni lasciando libero il posto nella seconda competizione) e 2 volte alla Coppa UEFA.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2017-2018.\nOrganico.\nRosa 2020-2021.\n\"Aggiornata al 13 agosto 2020.\""}
{"id": "2809344", "revid": "486946", "url": "https://it.wikipedia.org/wiki?curid=2809344", "title": "Enosis Neon Paralimni FC", "text": ""}
{"id": "2809346", "revid": "486946", "url": "https://it.wikipedia.org/wiki?curid=2809346", "title": "Enosis Neon Paralimni", "text": ""}
{"id": "2809347", "revid": "287204", "url": "https://it.wikipedia.org/wiki?curid=2809347", "title": "Campionato Sammarinese 1999-2000", "text": "Play-off.\nAi play-off si qualificano le prime tre squadre di ogni girone.\n- 3-1\n- 3-0\n- 0-0 rig.: 5-3\n- 0-0 rig.: 4-5\n- 2-1 dts\n- 2-2 rig.: 5-3\n- 1-3\n- 1-2 dts\n- 1-0\n- 3-1"}
{"id": "2809348", "revid": "486946", "url": "https://it.wikipedia.org/wiki?curid=2809348", "title": "Aris Limassol", "text": ""}
{"id": "2809349", "revid": "101109661", "url": "https://it.wikipedia.org/wiki?curid=2809349", "title": "Special Delivery (Michael Bubl\u00e9)", "text": "Special Delivery \u00e8 un EP di Michael Bubl\u00e9, pubblicato il 1\u00ba febbraio 2010 dalla Warner Music."}
{"id": "2809354", "revid": "435108", "url": "https://it.wikipedia.org/wiki?curid=2809354", "title": "Coppa Italia (pallanuoto)", "text": ""}
{"id": "2809361", "revid": "216401", "url": "https://it.wikipedia.org/wiki?curid=2809361", "title": "Campionato del mondo di ciclocross", "text": ""}
{"id": "2809364", "revid": "216401", "url": "https://it.wikipedia.org/wiki?curid=2809364", "title": "Campionato del mondo di ciclocross 2010", "text": ""}
{"id": "2809367", "revid": "486946", "url": "https://it.wikipedia.org/wiki?curid=2809367", "title": "Agenti 00 nel cinema italiano", "text": ""}
{"id": "2809371", "revid": "235834", "url": "https://it.wikipedia.org/wiki?curid=2809371", "title": "Campionato del mondo di mountain bike", "text": ""}
{"id": "2809376", "revid": "216401", "url": "https://it.wikipedia.org/wiki?curid=2809376", "title": "Campionato del mondo di mountain bike 1991", "text": ""}
{"id": "2809378", "revid": "1543377", "url": "https://it.wikipedia.org/wiki?curid=2809378", "title": "Somalia sud-occidentale", "text": "La Somalia sud-occidentale (in lingua somala \"Koonfur-Galbeed Soomaaliya\"; Maay-Maay: Koofur-Orsi) \u00e8 uno dei cinque Stati federali della Somalia, creato come parte della Repubblica federale somala nel 2014. \nNe fanno parte le regioni amministrative di Basso Scebeli, Bakool e Bai. Confina a nord con lo Stato federale di Hirshabelle, a sud con quello di Oltregiuba; l'Etiopia costituisce il suo confine occidentale, e l'Oceano Indiano quello orientale.\nLa sua capitale \"de iure\" \u00e8 Barawe, ma \"de facto\" \u00e8 Baidoa.\nStoria.\nLa regione della Somalia sud-occidentale si proclam\u00f2 indipendente dal governo centrale di Mogadiscio il 1\u00ba aprile 2002, all'indomani della guerra civile somala, per iniziativa di un consiglio di 52 membri del movimento Rahanweyn Resistance Army (RRA), guidato da Hasan Muhammad Nur Shatigadud. \nDal 2006 il territorio \u00e8 tornato sotto il controllo del Governo federale di transizione ed \u00e8 entrato a far parte della Repubblica federale somala dal 2012; tuttavia l'effettivo controllo del territorio da parte dello Stato si limita alle citt\u00e0 principali, mentre nelle campagne \u00e8 ancora attiva la guerriglia del movimento al-Shabaab.\nAll'indomani della costituzione federale del 2012, nel dicembre 2013 una convenzione a Baidoa tra rappresentanti locali e membri del governo federale intraprese il processo di costituzione dello Stato. L'ex presidente del Parlamento, Sharif Hassan Sheikh Aden, ebbe un ruolo determinante nel favorire il processo di integrazione delle trib\u00f9 Digil e Mirifle, che intendevano formare uno Stato indipendente nel sud della Somalia. \nLo Stato federale fu ufficialmente istituito il 23 giugno 2014 a Mogadiscio dal presidente somalo Hassan Sheikh Mohamud, dal primo ministro Abdiweli Sheikh Ahmed, e dal presidente del Parlamento Mohamed Osman Jawari, creando un'amministrazione provvisoria di 13 membri, di cui 3 scelti dal governo federale. Il comitato tecnico per la Costituzione fu creato il 16 luglio 2014, a Mogadiscio, e i suoi lavori terminarono con una conferenza conclusiva il 14 settembre 2014, che vide la partecipazione dei rappresentanti delle amministrazioni regionali e del primo ministro del governo federale. \nNell'ottobre-novembre 2014 si tenne quindi nella citt\u00e0 di Baidoa l'assemblea costituente, formata da 380 delegati delle regioni di Bacol, Bai e Basso Scebeli, che approv\u00f2 la Costituzione dello Stato della Somalia sud-occidentale, stabilendone la capitale \"de iure\" a Barawe. \nIl 17 novembre 2014 quale Presidente dello Stato fu eletto Sharif Hassan Sheikh Aden, ex Presidente del Parlamento della Somalia. Il 30 dicembre 2014 questi, a nome dello Stato del Sud West, firm\u00f2 un accordo di intesa con lo Stato dell'Oltregiuba sui rispettivi confini geografici e impegni bilaterali in materia di sicurezza, commercio ed amministrazione.\nPolitica.\nLe prime elezioni presidenziali dello Stato si sono tenute il 17 novembre 2018. \nIl Presidente in carica, Sharif Hassan Sheikh Aden, fu apertamente sostenuto dal governo federale, mentre dieci candidati indipendenti si riunirono nella formazione alternativa \"Consiglio per il Cambiamento\", sostenendo la candidatura di Sheikh Mukhtar Robow. \nIl processo elettorale fu minato dal tentativo del governo federale di eliminare la candidatura di Robow, accusato di essere stato un membro di al-Shabaab, da un duplice attentato occorso a Baidoa ai danni di sostenitori di due dei candidati indipendenti, dalle dimissioni di membri del comitato elettorale a causa di pressioni del governo federale, e infine dalle dimissioni del presidente in carica Sharif Hassan Sheikh Aden, che decise di non ricandidarsi.\nLe elezioni furono rimandate di un mese per timore di violenze, e il 13 dicembre, pochi giorni prima della data delle elezioni, il candidato Mukhtar Robow fu arrestato dalle forze dell'Unione Africana e condotto a Mogadiscio, suscitando la reazione violenta di alcuni suoi sostenitori a Baidoa, repressa dalla polizia somala con 15 vittime. Il ministro dei lavori pubblici Abdifatah Mohamed Gesey rassegn\u00f2 le dimissioni in protesta.\nIl 19 dicembre 2018 fu eletto come nuovo Presidente Abdiaziz Laftagareen, ma la legittimit\u00e0 del processo elettorale \u00e8 stata contestata, anche dall'Inviato Speciale dell'ONU Nicholas Haysom, che ha messo in dubbio la legalit\u00e0 dell'arresto di Mukhtar Robow e dell'uccisione di 15 manifestanti da parte della polizia somala."}
{"id": "2809381", "revid": "216401", "url": "https://it.wikipedia.org/wiki?curid=2809381", "title": "Campionato del mondo di mountain bike 1992", "text": ""}
{"id": "2809383", "revid": "125662058", "url": "https://it.wikipedia.org/wiki?curid=2809383", "title": "Daniel Silva", "text": "Il suo romanzo \"The Defector\" si \u00e8 collocato al primo posto nella lista dei bestseller del New York Times.\nNel 2007 riceve il Premio Barry per il miglior thriller con \"The Messenger\".\nBiografia.\nSilva \u00e8 nato nel Michigan e quando aveva sette anni si trasfer\u00ec con la famiglia in California. Si \u00e8 laureato alla Fresno State University e inizi\u00f2 anche un corso di specializzazione in relazioni internazionali alla San Francisco State University, lasciandolo per\u00f2 incompleto quando gli offrirono un posto di giornalista alla UPI. Di famiglia cattolica si \u00e8 convertito all'ebraismo in et\u00e0 adulta.\nSilva ha iniziato la sua carriera di scrittore come giornalista in un impiego temporaneo presso la United Press International nel 1984. La sua posizione fu poi resa permanente e venne trasferito alla sede generale di Washington, D.C. Dopo due anni venne nominato corrispondente dal Medioriente a trasferito al Cairo, in Egitto. Silva ritorn\u00f2 successivamente a Washington, assegnato alla CNN. Ha lavorato come produttore di diversi programmi televisivi di tale rete, tra cui \"Crossfire\" e \"Capital Gang\".\nNel 1994 inizi\u00f2 a scrivere il suo primo romanzo, \"The Unlikely Spy\" (1996), che entr\u00f2 nella lista dei bestseller del \"New York Times\" il 26 gennaio 1997, rimanendoci per cinque settimane e arrivando alla 13\u00aa posizione. Nel 1997 ha lasciato la CNN per dedicarsi completamente a scrivere letteratura di spionaggio.\nDa allora Silva ha scritto altri 19 romanzi di spionaggio, tutti bestseller nella lista del \"New York Times\". Il personaggio principale che appare in quasi tutte le sue storie \u00e8 Gabriel Allon, un restauratore d'arte israeliano, agente segreto e assassino, figura chiave in quindici dei 18 titoli di Silva. Questa serie \u00e8 stata bestseller del \"New York Times\" sin dal suo inizio nel 2001. Sette titoli della serie sono arrivati in prima posizione di tale lista. Alcuni dei romanzi sono ambientati in un contesto di terrorismo islamico, altri in Russia contro criminalit\u00e0 organizzata, altri ancora si riferiscono ad eventi storici della Seconda Guerra Mondiale e dell'Olocausto. Silva non inizi\u00f2 la serie di Allon con una conoscenza specifica del mondo dell'arte e del restauro, ma fu in grado di beneficiare della collaborazione di un vicino di casa, esperto del campo, trasformando cos\u00ec una spia assassina in un artista.\nNel 2007, la Universal Pictures ha fatto un'offerta per acquistare i diritti della serie di Gabriel Allon da Silva, e nel 2011 \u00e8 stato annunciato che Jeff Zucker sarebbe stato il produttore cinematografico, ma l'accordo non \u00e8 mai stato firmato. Silva ha avuto modo di dire che, a meno che non si trovi il giusto team creativo, \u00e8 meglio che Gabriel Allon rimanga solo sulle pagine dei suoi libri.\nSilva vive a Washington, D.C. con la moglie, la giornalista della NBC Jamie Gangel, ed i figli gemelli Nicholas e Lily. Silva e Gangel si incontrarono quando erano entrambi corrispondenti in Medioriente e spesso viaggiano insieme ai figli quando Silva ricerca e prepara l'ambientazione dei suoi libri."}
{"id": "2809385", "revid": "216401", "url": "https://it.wikipedia.org/wiki?curid=2809385", "title": "Campionato del mondo di mountain bike 2007", "text": ""}
{"id": "2809388", "revid": "216401", "url": "https://it.wikipedia.org/wiki?curid=2809388", "title": "Campionato del mondo di mountain bike 2008", "text": ""}
{"id": "2809397", "revid": "287204", "url": "https://it.wikipedia.org/wiki?curid=2809397", "title": "Chojun Kameya", "text": ""}
{"id": "2809398", "revid": "216401", "url": "https://it.wikipedia.org/wiki?curid=2809398", "title": "Campionato del mondo di mountain bike 2009", "text": ""}
{"id": "2809400", "revid": "110157", "url": "https://it.wikipedia.org/wiki?curid=2809400", "title": "Return to the Fire", "text": "Return to the Fire \u00e8 il terzo album degli Abney Park, pubblicato nel 1999."}
{"id": "2809406", "revid": "1718925", "url": "https://it.wikipedia.org/wiki?curid=2809406", "title": "Blasphemous Rumours/Somebody", "text": "Blasphemous Rumours/Somebody \u00e8 un singolo del gruppo Depeche Mode pubblicato il 29 ottobre 1984 come terzo ed ultimo singolo estratto da \"Some Great Reward\". \u00c8 il primo doppio lato A della band.\nBlasphemous Rumours.\nMartin Lee Gore dichiar\u00f2 che \"l'ispirazione della canzone venne agli esordi della band o anche prima quando Andy (Fletcher) e Vince (Clarke) andavano regolarmente in chiesa, e io ci andavo perch\u00e9 erano miei amici. Non sono mai stato un cristiano praticante, anche se loro lo erano. E quando non sei coinvolto, penso che noti davvero l'ipocrisia e solo il lato divertente delle cose. Una cosa che ho spesso citato \u00e8 questa cosa chiamata \"lista di preghiera\": ogni settimana si sedevano e pregavano per le persone gravemente ammalate, anche se potevi garantire che la maggior parte di loro sarebbe morta . Il ritornello della canzone recita: \"non voglio mettere in giro delle voci blasfeme, ma penso che Dio abbia uno strano senso dell'umorismo, e quando morir\u00f2, mi aspetto di trovarlo ridere\".\nSomebody.\n\u00c8 una canzone d'amore cantata da Martin Lee Gore, e il primo singolo della band cantato da quest'ultimo. In questa canzone Martin canta del suo desiderio di trovare qualcuno, di essere il suo amante ed il suo confidente, che rispetti le sue opinioni \u00absul mondo in cui viviamo e la vita in generale\u00bb, anche senza essere necessariamente d'accordo con lui.\nVideo.\nEntrambi i video sono stati diretti da Clive Richardson.\nPerformance dal vivo nei tour.\nLe canzoni sono state eseguite dal vivo nei seguenti tour:"}
{"id": "2809415", "revid": "767487", "url": "https://it.wikipedia.org/wiki?curid=2809415", "title": "Fireproof", "text": "Fireproof \u00e8 un film del 2008 diretto da Alex Kendrick, che tratta il tema del divorzio dal punto di vista della morale cristiana.\nTrama.\nIl capitano di una stazione dei pompieri di Albany in Georgia, Caleb Holt, \u00e8 sposato con Catherine Holt, ma dopo i fatidici sette anni di matrimonio il loro rapporto \u00e8 in crisi, logorato da diversit\u00e0 di vedute sulla vita domestica, sul lavoro, soldi e hobby. La coppia sembra incamminata verso il divorzio quando il padre di Caleb propone loro un ultimo singolare tentativo per salvare il loro matrimonio, un periodo di prova chiamato \"The love dare\" (La sfida dell'amore). Nonostante la presenza di un terzo incomodo, Gavin Keller, che ha qualche attenzione di troppo per Catherine, grazie alla fede alla fine l'amore trionfer\u00e0 e al termine della \"prova\" i due ricelebreranno le loro nozze, consacrando il loro legame con un patto innanzi a Dio.\nProduzione.\nIl protagonista maschile del film, Kirk Cameron, che oltre alla professione di attore \u00e8 anche pastore battista, in ottemperanza alle sue convinzioni religiose ha preteso e ottenuto che nelle scene del film in cui doveva baciare la sua partner questa fosse interpretata dalla sua vera moglie Chelsea Noble che, inquadrata in ombra, si \u00e8 sostituita a Erin Bethea, l'attrice che impersona il ruolo nel resto del film.\nAnche il regista, Alex Kendrick, all'epoca della realizzazione del film era un pastore battista.\nAccoglienza.\nNonostante la distribuzione limitata a circa 900 sale, negli Stati Uniti il film ha riscosso un discreto successo di pubblico."}
{"id": "2809416", "revid": "287204", "url": "https://it.wikipedia.org/wiki?curid=2809416", "title": "Open 13 2010", "text": "L'Open 13 2010 \u00e8 stato un torneo di tennis giocato sul cemento indoor.\n\u00c8 stata la 17\u00aa edizione del Open 13 facente parte dell'ATP World Tour 250 series nell'ambito dell'ATP World Tour 2010. Si \u00e8 giocato al Palais des Sports di Marsiglia in Francia, dal 15 al 21 febbraio 2010.\nPartecipanti.\nAltri giocatori.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati in tabellone passando dalle qualificazioni:\nI seguenti giocatori sono entrati in tabellone come Lucky Loser: \nCampioni.\nSingolare.\n Micha\u00ebl Llodra ha battuto in finale Julien Benneteau, 6\u20133, 6\u20134\nDoppio.\n Julien Benneteau / Micha\u00ebl Llodra hanno battuto in finale Julian Knowle / Robert Lindstedt, 6\u20133, 6\u20134"}
{"id": "2809417", "revid": "216401", "url": "https://it.wikipedia.org/wiki?curid=2809417", "title": "Campionato del mondo di mountain bike marathon", "text": ""}
{"id": "2809419", "revid": "1566286", "url": "https://it.wikipedia.org/wiki?curid=2809419", "title": "Accadde in settembre", "text": "Accadde in settembre (\"September Affair\") \u00e8 un film del 1950, diretto da William Dieterle, con Joseph Cotten, Joan Fontaine, Fran\u00e7oise Rosay.\nPianista lei, ingegnere lui, si amano e possono esplicitare le proprie passioni adulterine in una Capri con paesaggi molto pittoreschi dopo essere stati creduti morti. Un melodramma sulle note di \"September Song\" di Kurt Weill.\nTrama.\nLa concertista Manina Stuart compera un biglietto aereo nella stessa agenzia dove si reca anche il magnate David Lawrence. Ambedue si troveranno sullo stesso aereo e, quando il velivolo dovr\u00e0 atterrare a Napoli per un guasto, passeranno il tempo insieme, facendo i turisti. Lui \u00e8 separato dalla moglie, lei \u00e8 single: la loro conoscenza scorre su binari perfetti e i due entrano in sintonia. Cos\u00ec, quando mancano per una manciata di minuti il loro aereo in partenza, decidono di regalarsi una breve vacanza a Capri. Manina insiste, per\u00f2, che la loro amicizia resti platonica. Lui le confessa che vive separato dalla moglie perch\u00e9 il suo lavoro di ingegnere lo porta continuamente all'estero e che la moglie, che aveva accettato di divorziare, aveva ultimamente cambiato idea.\nI due si preparano a ritornare negli Stati Uniti quando leggono una notizia che li sconvolge: il loro aereo, quello sul quale non erano riusciti a imbarcarsi, \u00e8 caduto in mare e i loro nomi appaiono tra i dispersi. David e Manina prendono al balzo l'occasione che sembra aver loro confezionato il destino: decidono di nascondere a tutti la verit\u00e0, rinunciando alle loro carriere, e di rifugiarsi in una villa in Toscana.\nNel frattempo, negli Stati Uniti, Catherine, la moglie di David, e suo figlio David Jr., piangono la sua morte. Il loro avvocato comunica a Catherine che, prima dell'incidente aereo, David ha affidato una grossa somma di denaro a una donna italiana di nome Maria Salvatini. Catherine piange anche perch\u00e9 non sapr\u00e0 mai se il marito stesse tornando da lei per amore o per mettere fine al loro matrimonio.\nLa donna che ha ritirato il denaro \u00e8 Maria, la maestra di piano di Manina, il suo mentore: mentre i due amanti vivono nell'idillio, lei considera il loro un comportamento egoistico e fuori dalla realt\u00e0. Tuttavia, consegna il denaro ritirato in banca a David.\nDavid junior e Catherine decidono di andare in Italia e il giovane si reca da Maria Salvatini, credendo che sia stata l'amante del padre. Catherine le rivela che si sente responsabile della morte del marito perch\u00e9 era lei che aveva voluto costringerlo a ritornare negli Stati Uniti con la sua lettera dove gli comunicava il proprio parere contrario al divorzio. Anche se Manina \u00e8 l\u00ec, presente, n\u00e9 lei n\u00e9 Maria dicono niente. Ma David junior riconosce in quella donna una dei passeggeri dell'aereo caduto e, insieme alla madre, si rende conto che il padre pu\u00f2 essere ancora vivo e che quella \u00e8 la sua misteriosa amante. La reazione di Catherine, per\u00f2, \u00e8 solo di gioia nel sapere il marito ancora vivo.\nDavid, intanto, lavora a un grande progetto di una diga, ma poi lo abbandona, perch\u00e9 vorrebbe dire rivelare a tutti che non \u00e8 morto. Manina, vedendo la sua delusione, si reca nell'albergo dove si trovano i Lawrence, ma vi trova solo il figlio. Lui le dice che, pur sapendo la verit\u00e0, stanno per ripartire e tornare a casa. Le consegna, poi, una lettera per suo padre. Quella notte, David la legge: Catherine gli annuncia che gli conceder\u00e0 il divorzio.\nFelice di poter essere finalmente libero, torna al progetto della sua diga, mentre Manina pu\u00f2 tornare anche lei al suo lavoro di concertista. Quando rivede Catherine, David le confessa di essere confuso e la ringrazia di come si \u00e8 comportata. Il concerto di Manina alla Carnegie Hall ha un successo trionfale e lei deve partire quasi subito per una tourn\u00e9e in Sudamerica. I due amanti si rendono conto che la loro passione non pu\u00f2 sopravvivere con la stessa intensit\u00e0 di quando si erano trovati soli, lontani dal loro mondo. Incapace di sopportare un amore costruito sul niente, Manina dice addio a David.\nProduzione.\nIl film fu prodotto dalla Paramount Pictures.\nVenne girato in Italia, tra il Lazio, la Campania e la Toscana .\nNel film, si sente la voce di Walter Huston cantare \"September Song\": la registrazione era stata fatta a Broadway nel 1939 per la commedia \"Knickerbocker Holiday\"; ne fu fatta una nuova registrazione da usare nel film. Huston mor\u00ec poco tempo prima che la pellicola fosse distribuita.\nDistribuzione.\nFu presentato in prima il 25 agosto 1950 alla Mostra del Cinema di Venezia. Usc\u00ec nelle sale italiane il 14 settembre. Negli Stati Uniti, il film fu distribuito dalla Paramount Pictures il 18 ottobre di quell'anno."}
{"id": "2809420", "revid": "2119594", "url": "https://it.wikipedia.org/wiki?curid=2809420", "title": "Serie A1 (hockey su pista)", "text": "La Serie A1 \u00e8 la massima categoria del campionato italiano di hockey su pista.\nL'hockey su pista fece la sua apparizione in Italia nel 1913, pi\u00f9 precisamente il 12 dicembre 1913, quando il Club Savini di Milano disput\u00f2 un incontro in terra elvetica contro la nazionale svizzera; quella fu appunto la prima partita di cui si abbia notizia giocata da una squadra italiana.\nSuccessivamente nel 1922 sorse a Milano la Federazione italiana pattinaggio a rotelle ed come primo presidente fu eletto il conte Alberto Bonacossa. Tra le prime societ\u00e0 con una certa struttura tecnica organizzativa \u00e8 doveroso ricordare il Genova Hockey Club, la Pro Vercelli, il Club Padova, l'Hockey Novara, il Milan, la Triestina, l'Hockey Club Sempione e l'Excelsior Pola di Pola.\nStoria.\nI tornei d'anteguerra.\nIl primo campionato nazionale di serie A fu disputato interamente a Milano nel 1922 e vi parteciparono quattro club; il torneo venne vinto dall': la squadra dell'Istria iscrisse cos\u00ec per prima il proprio nome nell'albo d'oro del neonato torneo. I campionati del 1923 e del 1924 vennero vinti dalla squadra milanese dell'Hockey Club Sempione.\nDal campionato successivo venne alla ribalta la Triestina, che fu capace di vincere cinque titoli consecutivi dal 1925 al 1929. Da segnalare che dal 1928 il massimo campionato prese il nome di Divisione Nazionale. \nNel 1930, a soli sei anni dalla sua fondazione, l'Hockey Novara vinse il suo primo titolo iniziando cos\u00ec il suo primo ciclo di vittorie.\nNel 1931 il regolamento allora in vigore (nessun torneo e scudetto a tavolino ai campioni in carica) premi\u00f2 i novaresi e lo scudetto fin\u00ec nel loro palmar\u00e8s.\nA partire dal campionato del 1932 inizi\u00f2 un duello sportivo tra l'Hockey Novara (composto, tra gli altri, da Angelo Grassi, Francesco Cestagalli e Fiorenzo Zavattaro) e il Milan Skating Hockey Club che durer\u00e0 per diversi anni. In questo primo torneo le finali si disputarono a Roma, con nove squadre ai nastri di partenza che si affrontarono in un girone all'italiana. Decisiva ai fini dell'assegnazione del titolo risult\u00f2 essere l'ultima giornata quando si affrontarono le prime due della classe: Hockey Novara e Milan. Al termine della gara il club novarese (battendo i milanesi per una rete a zero) si aggiudic\u00f2 il suo terzo titolo consecutivo. Stesso copione anche per il torneo del 1933 ovvero Hockey Novara vittorioso sul Milan con il risultato di 4 a 3. Nel 1934 arriv\u00f2 il quinto titolo consecutivo che concluse il primo ciclo vincente del club che permise agli azzurri piemontesi di eguagliare il record di cinque titoli consecutivi della Triestina. Nel 1935 il Milan vinse il titolo interrompendo cos\u00ec la supremazia dell'Hockey Novara. Nel 1936 il Novara torn\u00f2 al successo conquistando il suo sesto titolo a Monza.\nDal campionato del 1937 e fino al 1942 vi fu il ritorno alla vittoria della squadra di Trieste sotto la nuova denominazione di Pubblico Impiego Trieste; da segnalare che nel 1941 con la vittoria del decimo titolo Trieste fu la prima squadra a conquistare la stella d'oro.\nL'immediato dopoguerra.\nFinita la Seconda guerra mondiale nel 1945 torn\u00f2 il campionato di Serie A; il torneo fu vinto ancora una volta dalla Triestina che intanto aveva riassunto la sua denominazione originale. Nel 1946 il campionato, dopo una fase preliminare con tre gironi eliminatori, ebbe il suo apice a Novara dove si affrontarono, oltre alla squadra di casa, la Corniglianese Genova, la Triestina, il Milan, l'Edera Trieste e l'Assi Firenze. I piemontesi dopo aver vinto contro la capolista Corniglianese passarono al comando e battendo poi la Triestina per 1-0 riuscirono a vincere il campionato. Il campionato del 1947 vide tra le squadre partecipanti le finaliste dell'anno precedente pi\u00f9 il neo-promosso Mirabello Monza. Alla fine l'Hockey Novara ebbe la meglio con 23 punti sull'Edera Trieste (20 punti) e sull'Hockey Club Monza (19 punti).\nNel 1948 il titolo and\u00f2 all'Edera Trieste mentre nel 1949 lo scudetto torn\u00f2 a cucirsi sulle maglie del Novara.\nAnni 1950.\nLa nascita del girone unico e il dualismo Monza-Triestina (1950-1956).\nNel 1950 il torneo venne riformato e venne creato un girone unico all'italiana tra 8 squadre partecipanti; la prima classificata veniva proclamata campione d'Italia mentre l'ultima veniva retrocessa in serie B. Il torneo era disputato di solito da maggio/giugno fino a settembre in quanto le partite erano disputate all'aperto. \nL'edizione del 1950 inizi\u00f2 il 18 giugno e si concluse il 17 settembre; al termine del girone di andata la classifica vedeva il Monza al primo posto con 12 punti e a seguire il Novara con 11. Il sorpasso del Novara si concretizz\u00f2 alla decima giornata; i piemontesi vinsero per 4 a 2 contro la Triestina mentre i biancorossi brianzoli persero per 8 a 4 contro l'Edera. La certezza matematica dello scudetto per gli azzurri arriv\u00f2 alla tredicesima giornata; battendo il Mirabello per 12 a 0 e sfruttando la concomitante sconfitta del Monza a Trieste il Novara si aggiudic\u00f2 il decimo scudetto della sua storia; con tale vittoria la squadra si fregia della stella d'oro. Il DLF Trieste fu la prima squadra a retrocedere in serie B. \nL'edizione successiva vide la prima vittoria del Monza; alla nona giornata vincendo lo scontro diretto contro i giuliani giocato a Monza il club brianzolo rest\u00f2 solo in testa al campionato. La certezza matematica del titolo arriv\u00f2 alla penultima giornata quando il Monza pareggiando l'incontro contro l'Edera Trieste mantenne 3 punti di vantaggio sulla Triestina.\nLa Serie A 1952 fu caratterizzata dall'alternanza in testa alla classifica delle squadre di Monza, di Novara e della Triestina. Alla fine del girone d'andata si ritrov\u00f2 in testa al torneo il Novara che per\u00f2 successivamente incapp\u00f2 in tre sconfitte consecutive lasciando spazio ai brianzoli e ai giuliani. All'ultima giornata il Monza aveva un punto di vantaggio sulla Triestina ma venne sconfitto dal retrocesso DLF Trieste e grazie alla concomitante vittoria la Triestina si laure\u00f2 per la tredicesima volta nella sua storia campione d'Italia.\nAnche il campionato successivo fu dominato come di consueto dal Monza, dal Novara e dalla Triestina. Fu il Monza con dieci vittorie e due pareggi (conquistati contro la Triestina) che sbaragli\u00f2 le altre squadre non conoscendo alcuna sconfitta. All'ultima giornata i monzesi vinsero la gara contro il Pirelli di Milano e si laurearono per la seconda volta nella loro storia campioni d'Italia.\nIl torneo del 1954 fu dominato dalla Triestina. La squadra giuliana prese la testa della classifica gi\u00e0 alla seconda giornata per non lasciarla pi\u00f9 chiudendo il torneo con tre punti di vantaggio sui rivali del Monza secondo in classifica e ben sette sul Pirelli terzo, laureandosi per la quattordicesima volta nella sua storia campione. Anche la stagione successiva fu dominata dalla Triestina. Gli alabardati presero la testa della classifica gi\u00e0 alla terza giornata chiudendo il torneo con un punto di vantaggio sulla sorprendente Amatori Modena seconda in classifica e con due punti sul Monza; il Novara giunse settimo con soli nove punti e rischiando la retrocessione. \nNel 1956 il Monza prese la testa solitaria della classifica alla quinta giornata di andata e riusc\u00ec a terminare il torneo in testa laureandosi cos\u00ec per la terza volta nella sua storia campione d'Italia. Al secondo posto si classific\u00f2 l'Amatori Modena. \nIl primo titolo dell'Amatori Modena e il ritorno del Novara (1957-1959).\nL'edizione del 1957 sorrise all'Amatori Modena. Cinque vittorie in altrettante giornate permisero alla squadra gialloblu di raggiungere la vetta solitaria con dieci punti, seguita a ruota dal Novara e dalla sorprendente Lazio a quota otto. Pi\u00f9 attardate erano il Monza campione in carica e soprattutto la Triestina che racimol\u00f2 solo tre punti ed era in piena zona retrocessione. L'Amatori Modena il 31 agosto sconfisse in casa il Monza per 5 a 3 tornando da sola in testa alla classifica che non lascer\u00e0 pi\u00f9, laureandosi per la prima volta nella sua storia campione d'Italia. A retrocedere in serie B fu il CRDA Monfalcone mentre lo spareggio salvezza venne vinto dal Pistoia ai danni del Forza e Costanza Brescia. \nNel campionato successivo durante la prima parte del girone di andata il Monza, la Triestina e il Novara marciarono abbastanza compatte in testa alla classifica mentre era attardata l'Amatori Modena campione in carica. Dopo la settima giornata il Pistoia diede forfait e si ritir\u00f2 dal campionato. Al termine della fase di andata il Monza era primo in classifica con 14 punti, a seguire il Novara con 13. Nel girone di ritorno invece prevalsero i piemontesi che alla decima giornata si issarono in cima al torneo contenendo il tentativo di ritorno del Monza. Gli azzurri si laurearono in questo modo per l'undicesima volta nella loro storia campioni d'Italia, vincendo il torneo dopo sette anni dal precedente del 1950.\nIl Novara vinse ancora il titolo anche nel campionato successivo, Il Monza alla quinta giornata si port\u00f2 in testa alla classifica seguito dal Novara e dalla Triestina. I brianzoli arrivarono ad avere alla dodicesima giornata ben quattro punti di vantaggio sui piemontesi e sembrarono avviati a vincere il titolo. Gli azzurri per\u00f2 non si arresero e nelle ultima quattro giornate recuperarono lo svantaggio grazie alla flessione del Monza che incapp\u00f2 in due sconfitte consecutive seguite da un pareggio; il Novara si laure\u00f2 cos\u00ec per la dodicesima volta nella sua storia campione d'Italia.\nAnni 1960.\nIl secondo titolo dell'Amatori Modena (1960).\nIl campionato del 1960 venne dominato dall'Amatori Modena di Claudio Brezigar. La squadra emiliana prese la testa solitaria del campionato alla sesta giornata e non la lasci\u00f2 pi\u00f9 per tutto il resto della stagione collezionando 15 vittorie, 2 pareggi e 1 sola sconfitta laureandosi per la seconda volta nella sua storia campione d'Italia. Il Monza arriv\u00f2 ancora una volta secondo a tre lunghezze dal Modena mentre al terzo posto si classific\u00f2 il Novara campione uscente.\nIl nuovo dualismo tra il Monza e la Triestina (1961-1968).\nDalla stagione 1961 al 1968 il torneo visse una seconda fase di dualismo tra il Monza e la Triestina che vinsero tutti gli otto campionati di questo periodo, quattro a testa. Nel 1960 in particolare fu caratterizzato dal duello tra i biancorossi del Monza e i campioni uscenti dell'Amatori Modena. Le due squadre marciarono compatte in testa alla classifica per tutto il girone di andata che terminarono con sedici punti a testa frutto di otto vittorie e una sola sconfitta per entrambe le compagini; pi\u00f9 attardate erano il Novara con dodici e la Triestina con dieci punti. L'equilibrio venne spezzato a favore del Monza tra la dodicesima e la quattordicesima giornata dove i brianzoli riuscirono a issarsi in cima alla graduatoria in solitaria arrivando ad avere anche tre punti di vantaggio sui contendenti. Il Monza riusc\u00ec a chiudere il torneo con un punto di vantaggio sull'Amatori Modena ed a conquistare il quarto titolo della propria storia. La stagione seguente vide nelle prime battute il sorprendente Lodi portarsi in testa al torneo; i lombardi erano inseguiti dall'Amatori Modena di Claudio Brezigar e dalla Triestina. Il settimo turno vide il primo avvicendamento in testa alla classifica con i modenesi che sorpassarono il Lodi; il primato dei gialloblu dur\u00f2 tuttavia solo una giornata. Infatti dopo essere stati raggiunti al nono turno pass\u00f2 in testa al campionato la Triestina che infilando dieci vittorie consecutive prese la testa della classifica senza pi\u00f9 lasciarla e laureandosi campione d'Italia con un turno di anticipo sulla fine del torneo. Nel 1963 fecero il loro esordio in massima serie il Bassano e il Follonica (con la denominazione Pro Follonica); entrambe le squadre furono fondate nella met\u00e0 degli anni 1950 e rapidamente riuscirono a guadagnare la massima categoria del campionato. I due club, pur tra alterne fortune, sono stati e sono tutt'ora protagonisti nel panorama nazionale hockeystico vincendo svariati scudetti e coppe internazionali. La stagione del 1963 vide svilupparsi un torneo molto equilibrato senza nessuna squadra come dominatrice del campionato. La Triestina si port\u00f2 in testa al torneo gi\u00e0 alla terza giornata ma venne ripresa subito dalle rivali complice la sconfitta patita a Monza contro gli eterni rivali della Candy. Successivamente fu la volta del Monza che prese la testa della classifica in solitaria alla nona giornata e la mantenne per quattro turni; fu la sconfitta patita a Trieste contro la Triestina, che si vendic\u00f2 della sconfitta della gara di andata, tolse ai brianzoli il primato. Fu proprio la Triestina alla penultima giornata a riportarsi in vetta del torneo vincendo in casa contro il Novara e a riuscire a conquistare il suo diciassettesimo titolo nella trasferta di Roma contro la Lazio.\nNel 1964 La Triestina si aggiudic\u00f2 il terzo titolo consecutivo, il diciottesimo complessivo. La partenza sorrise alla squadra alabardata ed a un ritrovato Novara; i due club infilarono quattro vittorie consecutive nelle prime quattro giornate portandosi in testa alla classifica seguite dall'Amatori Modena; il Monza invece rimase attardato subendo una sconfitta a Genova ad opera della neopromossa Bolzanetese e venendo sconfitto nello scontro diretto con la Triestina alla quarta giornata. Al quinto turno di campionato la squadra guidata da Mario Cergol sconfisse per 4 a 2 il Novara portandosi cosi in testa alla classifica. All'undicesima giornata il vantaggio della Triestina arrivo a quattro punti sull'immediata inseguitrice. Tra la tredicesima e la quattordicesima giornata complici un pareggio e una sconfitta sulla pista di Novara il gruppo di testa si ricompatt\u00f2 con la Triestina sempre in testa ma con un solo punto di vantaggio sui modenesi e due sui piemontesi. Si arriv\u00f2 all'ultima giornata con i giuliani sempre in testa con due lunghezze di vantaggio sul Novara. Grazie al pareggio maturato a Valdagno contro il Marzotto la Triestina conserv\u00f2 un punto di vantaggio sul Novara laureandosi campione d'Italia. Il torneo successivo fu uno dei campionati pi\u00f9 combattuti degli ultimi anni e infatti lo scudetto venne assegnato solo all'ultima giornata. La partenza sorrise alle solite compagine quali il Candy Monza, la Triestina, l'Amatori Modena e il Novara. Al sedicesimo turno le quattro squadre erano divise da un punto con la seguente situazione: Monza e Amatori 23, Novara e Triestina 22. Alla Penultima giornata Monza giocava in casa lo scontro diretto con la Triestina mentre Novara ospitava la Pro Follonica e l'Amatori Modena rendeva visita al Lodi. I biancorossi monzesi vinsero l'incontro e complice il pareggio dei modenesi tornarono in solitaria a comandare la classifica inseguiti dal Novara che aveva agevolmente vinto il proprio incontro. All'ultima turno al Monza fu sufficiente vincere contro il DLF Trieste per laurearsi campione d'Italia per la quinta volta nella propria storia. Grazie alla vittoria in campionato il Monza acquis\u00ec il diritto di rappresentare l'Italia nella prima edizione della neonata Coppa dei Campioni. La Serie A del 1966 vide il Monza confermarsi campione. La svolta del torneo giunse alla quindicesima quando la Candy vinse sul campo del Novara tornando in testa in solitaria per non lasciarla pi\u00f9 laureandosi per la sesta volta, la seconda consecutiva, campione d'Italia. Da segnalare che il Novara vinse la prima edizione della Coppa Italia.\nIl campionato del 1967 fu caratterizzato da un equilibrio tra le varie squadre partecipanti; nessun team riusc\u00ec ad imporsi in maniera marcata. Fu l'Amatori Modena a prendere la testa della classifica ma fu subito scalzata da tale posizione al turno successivo dai campioni in carica del Monza; anche i brianzoli per\u00f2 persero subito la posizione venendo superati nuovamente dai modenesi e dal sorprendente Breganze. La lotta finale per il titolo arrise ai giuliani della Triestina che in questo modo vinsero per la diciannovesima volta il titolo. Questo fu l'ultimo campionato vinto dalla formazione di Trieste, guidata per l'ultima volta in panchina da Mario Cergol, prima di avviarsi a un lento declino che la porter\u00e0 prima a retrocedere nelle serie inferiori del campionato e poi a cessare le attivit\u00e0.\nIl torneo del 1968 vide il ritorno al titolo del Monza. Alla quinta tornata il Laverda Breganze si iss\u00f2 in cima alla classifica da sola con nove punti complice la sconfitta rimediata dai brianzoli in quel di Novara. I biancorossi si rifecero al turno successivo quando sulla pista di Pista di via Boccaccio sconfissero proprio i veneti agganciandoli in vetta. Fu solo alla dodicesima giornata che il Monza torn\u00f2 in testa al torneo in solitaria grazie al pareggio in cui incapp\u00f2 il Novara sulla pista del Bassano. La certezza matematica del titolo per i brianzoli arriv\u00f2 alla penultima giornata grazie alla vittoria maturata a Trieste contro gli eterni rivali della Triestina per 2 a 1; il Monza vinceva cosi il suo settimo scudetto ed ultimo scudetto. La squadra biancorossa non riuscir\u00e0 pi\u00f9 a vincere il titolo pur continuando a recitare un ruolo di protagonista nel campionato per altri trent'anni.\nL'avvento del Novara di Robert Olthoff (1969).\nLa stagione 1969 fu caratterizzata dal clamoroso ingaggio da parte del Novara, a partire dal girone di ritorno, del forte esterno della nazionale olandese Robert Olthoff; Olthoff dopo aver conquistato cinque titoli con il , nel 1969 pass\u00f2 appunto al Novara grazie al lavoro del presidente Santino Tarantola e al tecnico Ferruccio Panagini. Il giocatore fu il primo straniero del campionato italiano di hockey pista. Il torneo vide l'inizio dell'egemonia del Novara. Il club piemontese riuscir\u00e0 nell'impresa di vincere sette titoli consecutivi (record ancora imbattuto) e quattro coppe italia e raggiungendo per due volte la finale della Coppa dei Campioni senza riuscire tuttavia a portare il trofeo in Italia. La squadra che cerc\u00f2 di resistere ai novaresi nel stagione del 1969 fu il Laverda Breganze che tra la quinta e la sesta giornata si port\u00f2 in testa al torneo in solitaria; la sconfitta per\u00f2 subita in piemonte spian\u00f2 la strada agli azzurri di Novara che infilando tredici vittorie di fila vinsero il loro tredicesimo scudetto centrato a due giornate dalla conclusione del campionato.\nAnni 1970.\nIl dominio del Novara (1970-1975).\nIl campionato del 1970 fu caratterizzato dal duello tra i campioni d'Italia del Novara e l'Amatori Modena. Furono proprio i modenesi a portarsi in testa alla classifica tra la terza e l'ottava giornata grazie a otto vittorie in altrettanti gare disputate. Alla nona giornata ci fu lo scontro diretto tre i novaresi e l'Amatori Modena con i primi che vinsero l'incontro agganciando i gialloblu in testa alla classifica. La svolta del torneo ci fu alla quarta giornata di ritorno quando l'Amatori Modena venne sconfitta a Monza dalla Candy e lasci\u00f2 strada al Novara che vinse il torneo con un turno di anticipo. Robert Olthoff del Novara segnando 70 reti vinse la classifica dei cannonieri. Da segnalare che proprio nel 1970 fece il suo esordio in massima serie l'; il club giallorosso diventer\u00e0 protagonista nel panorama hockeystico nazionale ed europeo durante gli anni '80 e '90. Il torneo del 1971 vide la terza affermazione consecutiva del Novara. All'inizio del torneo ci fu un equilibrio durato quattro giornate in cui al comando del torneo vi erano l'Amatori Modena e il Novara seguite dalla Candy Monza, dal Breganze e dalla Triestina. Alla quinta giornata per\u00f2 prese la testa solitaria della classifica la squadra guidata da Ferruccio Panagini. Il club piemontese non ebbe difficolt\u00e0 a mantenere tale posizione; infatti il Novara riusc\u00ec a collezionare venti vittorie e due pareggi senza conoscere alcuna sconfitta durante tutto l'arco della stagione (arrivando cosi a cinquantatr\u00e9 risultati utili consecutivi con l'ultima sconfitta in campionato che risaliva alla stagione 1969). Da segnalare inoltre che alla forte formazione novarese fu aggiunto anche il fuoriclasse del Breganze, Beniamino Battistella. In questa stagione il Novara raggiunse anche la finale della Coppa dei Campioni dove per\u00f2 venne sconfitta dai campioni d'Europa in carica del . Il campionato successivo fu dominato ancora una volta dal Novara di Battistella e Olthoff. I piemontesi infilarono diciassette vittorie consecutive vincendo il titolo con cinque tornate di anticipo sulla fine del torneo. Al secondo posto si classific\u00f2 il Laverda Breganze distanziato di ben quattordici punti. Il Novara raggiunse cos\u00ec i settantacinque risultati utili consecutivi con l'ultima sconfitta in campionato che risaliva alla stagione 1969. Dopo aver vinto anche la coppa Italia il Novara raggiunse anche la finale della Coppa dei Campioni dove per\u00f2 venne sconfitta nuovamente dai campioni d'Europa in carica del Reus Deportiu. La stagione 1973 vide come al solito la fuga in solitaria del Novara campione in carica capace di infilare nove vittorie consecutive e di prendere la testa solitaria gi\u00e0 dalla quarta giornata. Da segnalare che dopo ottantaquattro turni di campionato la formazione piemontese incapp\u00f2 in una sconfitta in quel di Monza. In questo modo sia i brianzoli sia il Breganze si riavvicinarono in classifica alla squadra di testa. In particolare sar\u00e0 il Breganze a duellare fino alla fine della stagione con il Novara; saranno comunque i piemontesi a spuntarla alla fine della stagione, laureandosi nuovamente campioni d'Italia per la quinta volta consecutiva. Il sesto titolo consecutivo per il Novara arriv\u00f2 nella stagione del 1974; il torneo fu ancora una volta caratterizzato dall'egemonia del il club piemontese che prese la testa solitaria della classifica alla sesta giornata di andata e conquist\u00f2 il sesto titolo consecutivo con cinque turni di anticipo sulla fine della stagione. Gli azzurri in questa stagione non ebbero rivali in grado di contrastarne la marcia in maniera efficace. Al secondo posto si classific\u00f2 il Monza attardato per\u00f2 dalla capo classifica di tredici punti. Il settimo e ultimo titolo consecutivo, il diciannovesimo in totale, venne vinto dal Novara nel campionato del 1975. I piemontesi conclusero il torneo con trentanove punti quattordici in pi\u00f9 del Breganze secondo classificato. In fondo alla classifica con soli sedici punti si piazz\u00f2 l'Amatori Modena. I gialloblu retrocedettero in serie B dopo ventitr\u00e9 anni passati in massima serie e due scudetti vinti. Il club modenese si avvi\u00f2 ad un lento declino che lo port\u00f2 negli anni '80 a dover ripartire dalla serie C. Torner\u00e0 stabilmente in serie A1 solo alla fine degli anni '90. Al termine della stagione Olthoff lasci\u00f2 il Novara per tornare in patria chiudendo cosi un ciclo di vittorie importante per il Novara.\nI titoli del Breganze, del Trissino, del Giovinazzo e la seconda stella del Novara (1976-1980).\nLa Serie A 1976 vide la fine del dominio novarese; la squadra orfana di Olthoff and\u00f2 incontro ad un torneo sotto tono non riuscendo a ripetere le prestazioni dei tornei precedenti. Nel girone di andata fu il Monza a prendere la testa del torneo tallonato dal Breganze. Nel girone di ritorno furono i veneti a prendere la testa della classifica e sembravano avviati a vincere il torneo. Tuttavia al termine della stagione il Laverda Breganze e i lombardi si trovarono appaiati in testa alla classifica. Per decidere quale squadra fu campione d'Italia si dovette ricorrere per la prima volta ad uno spareggio. La gara fu disputata a Modena e vide i veneti di Breganze vincere per 7 a 4 laureandosi per la prima volta nella loro storia campioni. A retrocedere in serie B furono l'Atletico Forte dei Marmi e la Triestina; i giuliani vinsero solo due gare arrivando ultimi. Per il club alabardato fu l'inizio di una crisi che nel 1990 porter\u00e0 la societ\u00e0 a terminare l'attivit\u00e0 sportiva.\nIl campionato del 1977 vide il ritorno al titolo da parte del Novara. Al termine del girone di andata in testa al campionato vi erano il Novara e la neopromossa Viareggio con un punto di vantaggio sul Pordenone e due sulla coppia Follonica e Reggiana. Le pi\u00f9 blasonate Breganze e Monza stavano invece disputando un campionato deludente con i brianzoli che erano penultimi ed in piena zona retrocessione. L'inizio del girone di ritorno fu favorevole ai piemontesi che con due vittorie e un pareggio allungarono in classifica sulle rivali portando a tre i punti di vantaggio che diventeranno quattro alla 20\u00aa giornata. In zona retrocessione si facevano sempre pi\u00f9 critiche le posizioni del Monza e del Grosseto con i toscani vicini alla discesa in serie B. Gli azzurri di Novara riuscirono a vincere il titolo alla penultima giornata grazie al pareggio raccolto contro il Trissino; questo fu il ventesimo titolo di campione d'Italia e oltre a vincere il campionato il club novarese fu il primo in Italia a cucirsi sulle maglie le due stelle (la nel calcio conquist\u00f2 il 17\u00ba scudetto, la Pro Recco nella pallanuoto era ferma a 14, mentre l'Olimpia Milano nella pallacanestro era ferma a 19 come la Triestina nell'hockey su pista). A retrocedere in serie B furono il Grosseto e il Monza; per i brianzoli fu la prima volta ed il campionato perdeva un'altra protagonista dopo la retrocessione dell'anno precedente della Triestina. Tuttavia, a seguito di un reclamo del Monza in quanto la sfida salvezza contro il CGC Viareggio si protrasse oltre i termini prescritti, la Federazione decise di reintegrare le due societ\u00e0 retrocesse (Monza e Grosseto) a seguito dell'allargamento dei quadri di Serie A che passava da 12 a 14 squadre. Il campionato del 1978 fu un torneo molto combattuto. Nel girone di andata dopo una prima fuga del Breganze tra la terza e la quarta giornata furono i campioni uscenti del Novara e il Follonica ha prendere la testa del campionato sorpassandosi a pi\u00f9 riprese inseguite dal sorprendente Trissino. Nel girone di ritorno furono ancora queste tre compagini a fungere da battistrada. A quattro turni dalla fine il Novara si stacc\u00f2 dal gruppo di testa complici due sconfitte consecutive mentre il Trissino infilava quattro vittorie consecutive vincendo per la prima volta il titolo di campione d'Italia. Il campionato del 1979 vide la seconda vittoria nel torneo del Breganze. I veneti e l'AFP Giovinazzo al termine della stagione erano appaiate in testa alla classifica, ragion per cui si dovette ricorrere ad uno spareggio come gi\u00e0 avvenuto nella stagione del 1976. La sfida fu disputata a Follonica il 14 luglio e vide i vicentini avere la meglio sui pugliesi per 7 a 6.\nIl campionato 1979-1980 fu il primo torneo ad essere disputato su due anni invece che sul singolo anno solare. Fu la Goriziana a prendere la testa della classifica grazie a una serie di risultati consecutivi senza sconfitte.Nel girone di ritorno la squadra di Gorizia croll\u00f2 inaspettatamente e ne approfittarono il Giovinazzo e il Monza che la scavalcarono. Il duello per lo scudetto si risolse tra la diciannovesima e la ventiduesima giornata dove furono i pugliesi a prendere il largo guidati dal bomber Pino Marzella e a vincere per la prima volta lo scudetto. L'AFP in questa stagione trionf\u00f2 anche in Coppa delle Coppe vincendo la prima coppa europea da parte di una squadra italiana.\nAnni 1980.\nI titoli dell'Amatori Lodi e della Reggiana (1980-1982).\nLa Serie A 1980-1981 vide il duello tra l'Amatori Lodi e la Reggiana del bomber Pino Marzella ingaggiato dall'AFP Giovinazzo. Fu proprio la Reggiana a prendere il comando della classifica alla quinta tornata concludendo il girone d'andata in testa al torneo seguita proprio dai lodigiani. Il secondo confronto diretto fra le due formazioni di testa, disputato in occasione della prima giornata di ritorno, si concluse nuovamente in parit\u00e0 (2-2) grazie a una rete di Belli a pochi minuti dalla fine. I giallorossi raggiunsero gli emiliani in vetta alla classifica dopo la partita seguente, per poi tornare subito in svantaggio e infine superare i rivali in virt\u00f9 della vittoria interna per 4-3 sul Laverda Breganze. Il duello si protrasse sino all'ultima giornata di Serie A: l'Amatori arriv\u00f2 alla sfida decisiva, in programma a Gorizia contro la formazione locale, con una lunghezza di margine sui reggiani. Davanti a oltre un migliaio di propri sostenitori giunti da Lodi, i giallorossi si imposero per 4-1 assicurandosi cos\u00ec il loro primo scudetto. La stagione successiva fu caratterizzata dalla sfida tra la Reggiana, che si confermava come squadra guida dell'epoca dell'hockey italiano, dalla neo promossa Amatori Vercelli e dall'AFP Giovinazzo. Il girone di andata vide proprio i piemontesi guidati da Beniamino Battistella chiudere al primo posto in classifica seguiti dalla Reggiana e dal Giovinazzo. Furono gli emiliani a prendere il comando della classifica nel girone di ritorno instaurando un duello con i gialloverdi piemontesi in seconda posizione distanti un solo punto dalla prima della classe. Lo scudetto venne assegnato all'ultima giornata. L'Amatori Vercelli and\u00f2 a Valdagno e vinse l'incontro per quattro a tre ma la concomitante vittoria degli emiliani sulla pista del Novara vanific\u00f2 il tentativo di rimonta consegnato lo scudetto per la prima volta nella sua storia alla Reggiana. In questa stagione retrocedette, tra le altre, il Laverda Breganze dopo diciassette annate passate in serie A.\nAnni 1990.\nI primi anni novanta videro l'egemonia dei club brianzoli del Roller Monza campione nel 1989-1990 e nel 1991-1992 e del Seregno campione nel 1990-1991.\nDalla stagione 1992-1993 alla stagione 2001-2002 vi sar\u00e0 un dominio del solito Novara capace di vincere 10 degli 11 titoli di quel periodo; l'unico campionato che sfugg\u00ec ai piemontesi fu l'edizione del 1995-1996 vinta dal Roller Monza, l'ultimo titolo prima di sciogliersi.\nAnni 2000.\nLe vittorie di Prato e Bassano.\nLa Serie A1 2002-2003 vide la vittoria della squadra di Prato che si impose in finale dei play off scudetto contro Bassano. Questa fu la prima vittoria di una squadra proveniente dalla Toscana.\nLa stagione successiva vide in finale dei play off scudetto ancora le due squadra ma stavolta furono i veneti a conquistare il loro primo titolo dopo quattro finali perse.\nIl Follonica degli \"immarcabili\".\nDal 2004-2005 al 2007-2008 il torneo fu dominato dal Follonica capace di vincere quattro scudetti consecutivi con la squadra che dalla stampa venne ribattezzata degli \"immarcabili\". Oltre agli scudetti il team fu capace di vincere per cinque volte la coppa Italia, tre supercoppe italiane, una Coppa CERS e, per la prima volta per una squadra italiana, una CERH European League. Nel 2008-2009 il ciclo degli \"immarcabili\" per problemi finanziari termina, ed a vincere il torneo torna la squadra del Bassano. Da segnalare che alla fine della stagione 2008-2009 per il mancato rispetto degli obblighi relativi all'attivit\u00e0 giovanile venne retrocessa in serie A2 la gloriosa squadra del Novara.\nAnni 2010.\nNel secondo decennio del nuovo millennio vengono alla ribalta l'Hockey Valdagno 1938 vincitore di tre campionati (2009-2010, 2011-2012 e 2012-2013), il Viareggio campione nel 2010-2011 e il Forte dei Marmi che ha trionfato nel 2013-2014, nel 2014-2015 e nel 2015-2016. Nel 2016-2017, dopo 36 anni dal primo titolo, torna a vincere il campionato l'; i giallorossi lombardi replicano la vittoria l'anno successivo.\nLa Lega Nazionale Hockey.\nSerie A1 e Serie A2 \u00e8 la ridenominazione dei vecchi campionati di Serie A e Serie B, entrambi a girone unico, trasformazione avvenuta con la nascita della \"Lega Nazionale Hockey Pista\", libera associazione delle societ\u00e0 iscritte ai campionati italiani di hockey di Serie A e Serie B, in data (domenica) 18 aprile 1982 presso il Parco Hotel di Villasanta.\nLa sede provvisoria fu posta presso la segreteria del Roller Monza in via Borsa 39 a Monza. All'inizio della stagione sportiva 1983-1984 la sede si trasfer\u00ec in via Buonarroti 96 e dalla stagione 1985-1986 in via Ugolini 6, sempre a Monza.\nA partire dalla stagione 1987-1988 \u00e8 stata trasferita in via Ponte Seveso 19 a Milano, dove tuttora si trova la sede operativa.\nAll'inizio della stagione sportiva 2003-2004, avendo acquisito dalla FIHP la competenza per l'organizzazione dei campionati di hockey in-line, si trasforma in \"Lega Nazionale Hockey\".\nFormula.\nAl campionato prendono parte 14 squadre.\nStagione regolare.\nLa prima fase (\"stagione regolare\") si svolge secondo la formula del \"girone all'italiana\": ogni formazione affronta tutte le altre due volte, una presso la propria pista (\"partita in casa\"), una presso la pista avversa (\"partita in trasferta\"). Vengono assegnati tre punti alla squadra che vince una partita, un punto a ciascuna squadra in caso di pareggio e zero alla squadra sconfitta. La classifica viene stilata in base ai punti conseguiti complessivamente; in caso di parit\u00e0 tra due o pi\u00f9 squadre, le posizioni in graduatoria vengono determinate prendendo in considerazione i seguenti criteri discriminanti, elencati in ordine di importanza:\nPlay-off scudetto.\nLe prime dieci classificate della stagione regolare disputano i play-off scudetto con la formula dell'eliminazione diretta (preliminare e quarti al meglio delle tre partite; semifinali e finale al meglio delle cinque). La societ\u00e0 vincitrice dei play-off conquista il titolo di squadra campione d'Italia.\nPlay-out retrocessione.\nLe ultime quattro squadre classificate al termine della stagione regolare mantengono la met\u00e0 dei loro punti e danno vita ad un girone di play-out da sei giornate; le ultime due sono retrocesse in Serie A2 nella stagione successiva.\nQualificazioni alle coppe europee.\nIn base ai regolamenti delle competizioni hockeistiche europee, sono qualificate di diritto all'Eurolega tre squadre provenienti dal campionato italiano:\nTra le societ\u00e0 non ammesse all'Eurolega, le migliori cinque della stagione regolare sono qualificate alla Coppa WSE."}
{"id": "2809423", "revid": "74801", "url": "https://it.wikipedia.org/wiki?curid=2809423", "title": "Francesco De Nicola", "text": "Biografia.\nFrancesco De Nicola nasce il 24 ottobre 1882 a Musellaro, da Luigi De Nicola, un segretario comunale, e Pasqualina Zoppa.\nMolto giovane, si trasfer\u00ec da Musellaro a Napoli per iniziare i suoi studi presso l'Accademia di Belle Arti di Napoli e qui si specializz\u00f2 nel dipinto di figura, trattando quasi esclusivamente l'immagine femminile. Studi\u00f2 con Michele Cammarano, tanto da diventare il suo allievo preferito, poi con Vincenzo Volpe e Paolo Vetri.\nIn questi anni conosce Angelo Brando, altro artista della scuola napoletana. Divennero prima colleghi, poi grandi amici e infine cognati, avendo sposato due sorelle Eugenia e Maria Tauro.\nProprio a Napoli conosce sua moglie Maria Tauro, che sposa il 28 ottobre 1914 e dalla quale ha quattro figli: Angelo, Giuseppe, Luigi e Aurelia. Tra questi Luigi eredita la sua vena artistica, laureandosi in architettura e diventando poi pittore e disegnatore.\nIl De Nicola visse con la sua famiglia in un attico nel centro storico di Napoli ancora oggi esistente in via San Liborio 23. In quella abitazione compose la maggior parte delle sue opere. Dalle balconate del suo attico fotografa con la pittura la vista sul Golfo. Dalle finestre della sua casa riprendeva a mano libera i piccioni che proprio sui tetti adiacenti della Napoli storica, creavano i loro nidi. I suoi famosi \"colombi\" vengono riprodotti dal vivo in tante combinazioni e nelle pose pi\u00f9 svariate. In questo caso l'uso dei pastelli dai colori tenui e delicati prevalgono, rendendo la visione dei suoi disegni rilassante. La sua casa diventa nel fine '800 e per il resto della sua vita un punto di incontro per modelle e artisti della scuola napoletana degli inizi del '900.\nI nudi di donna del De Nicola rimangono oggi le opere maggiori e di particolare valore.\nIl De Nicola diviene figurista espressivo e sensibile e tratta di preferenza il nudo all'aperto. \u00c8 inoltre buon colorista, corretto e sicuro disegnatore. \nDall'ampia richiesta dei suoi lavori proveniente dalle nobili famiglie napoletane e non solo, agli inviti a partecipare alle grandi mostre organizzate da enti culturali. Le tante vittorie a concorsi di pittura, scultura e disegno. I riconoscimenti di colleghi, esperti d'arte e proprietari di Gallerie.\nI suoi affreschi ancora si possono ammirare nella Chiesa di San Pietro ad Aram a Napoli e nella Concattedrale di Maria Santissima Assunta di Castellammare di Stabia (NA).\nMuore a Napoli il 29 gennaio 1961. Le spoglie sono tumulate accanto a quelle della sua adorata moglie, nel Cimitero di Poggioreale, nella Cappella degli Artisti e degli Uomini Illustri.\nStile e opere.\nMentre negli espressivi ritratti si colgono finezze decorative che richiamano le atmosfere dell'ambiente romano d'inizio secolo, nei numerosi nudi colti in esterni, pi\u00f9 di frequente in interni essenziali, la sua arte \u00e8 tutta affidata al prezioso disegno e al raffinato colore di corpi fascinosi, accarezzati dalla luce. \nI suoi nudi a olio, a tempera e a pastello colpiscono per la loro finezza e la levit\u00e0 di espressione.\nHa partecipato a varie esposizioni comprese quelle della Promotrice \"Salvator Rosa\" di Napoli, dove nel 1911 espose la tela \"Nostalgia\". Altri lavori: \"Sala luce\"; \"Contr'ora\", quest'ultima fu premiata con la medaglia d'oro piccolo conio del Regio Istituto d'Incoraggiamento di Napoli e acquistata da Vittorio Emanuele III.\nPoi ancora \"Margherita\", esposto a Roma nel 1908; \"Rimembranze\", alla Quadriennale di Torino pur nel 1908; alla Mostra di Rimini del 1909 invi\u00f2 tre lavori. Alla Primaverile Fiorentina del 1922 espose \"La spina\" (olio); \"Lucia e Ida\" (disegno).\nOpere principali.\nI suoi affreschi si possono ammirare nella Basilica di San Pietro ad Aram a Napoli."}
{"id": "2809424", "revid": "30109652", "url": "https://it.wikipedia.org/wiki?curid=2809424", "title": "Montgomery Wood", "text": ""}
{"id": "2809426", "revid": "216401", "url": "https://it.wikipedia.org/wiki?curid=2809426", "title": "Campionato del mondo di BMX", "text": ""}
{"id": "2809429", "revid": "1442080", "url": "https://it.wikipedia.org/wiki?curid=2809429", "title": "Open 13 2010 - Singolare", "text": "Il singolare dell'Open 13 2010 \u00e8 stato un torneo di tennis facente parte dell'ATP World Tour 2010.\nJo-Wilfried Tsonga era il detentore del titolo ma ha perso in semifinale contro Julien Benneteau 7\u20136(11), 5\u20137, 7\u20136(3).\nMicha\u00ebl Llodra ha battuto in finale 6\u20133, 6\u20134 Julien Benneteau.\nTeste di Serie.\nLe prime quattro teste di serie hanno ricevuto un bye per il secondo turno:"}
{"id": "2809430", "revid": "110157", "url": "https://it.wikipedia.org/wiki?curid=2809430", "title": "Abney Park (album)", "text": "Abney Park \u00e8 l'album d'esordio degli Abney Park, pubblicato nel 1998."}
{"id": "2809431", "revid": "110157", "url": "https://it.wikipedia.org/wiki?curid=2809431", "title": "Cemetery Number 1", "text": "Cemetery Number 1 \u00e8 il quarto album degli Abney Park, pubblicato nel 2000."}
{"id": "2809437", "revid": "88740", "url": "https://it.wikipedia.org/wiki?curid=2809437", "title": "Open 13 2010 - Doppio", "text": "Il doppio dell'Open 13 2010 \u00e8 stato un torneo di tennis facente parte dell'ATP World Tour 2010.\nArnaud Cl\u00e9ment e Micha\u00ebl Llodra erano i detentori del titolo, ma quest'anno non hanno partecipato insieme.\nCl\u00e9ment ha fatto coppia con Nicolas Mahut e Llodra con Julien Benneteau. Si sono incontrati in semifinale e Benneteau con Llodra hanno vinto il match per 7\u20136(0), 6\u20134. 6\u20134, 6\u20133. Il giorno successivo hanno battuto in finale Julian Knowle and Robert Lindstedt."}
{"id": "2809442", "revid": "1310927", "url": "https://it.wikipedia.org/wiki?curid=2809442", "title": "Erm\u012bs Aradippou", "text": "L'Erm\u012bs Aradippou (in greco \u0395\u03c1\u03bc\u03ae\u03c2 \u0391\u03c1\u03b1\u03b4\u03af\u03c0\u03c0\u03bf\u03c5) \u00e8 una societ\u00e0 calcistica cipriota con sede nella citt\u00e0 di Aradippou, nei pressi di Larnaca.\nStoria.\n\u00c8 stata fondata nel 1958; pur avendo militato per maggior parte della sua storia nel campionato \"B Kategoria\" (la seconda serie), partecipa alla massima serie del campionato cipriota di calcio. Nella stagione 2014-2015 prende parte ai preliminari di Europa League, facendo cos\u00ec il suo esordio nelle coppe europee.\nIl 13 agosto 2014 ha vinto per la prima volta nella sua storia la Supercoppa di Cipro battendo 2-1 l'.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2017-2018.\nOrganico.\nRosa 2020-2021.\n\"Aggiornata al 22 ottobre 2020.\"\nRosa 2017-2018.\n\"Aggiornata al 31 gennaio 2018.\""}
{"id": "2809450", "revid": "1442080", "url": "https://it.wikipedia.org/wiki?curid=2809450", "title": "PTT Pattaya Open 2010 - Singolare", "text": "Il singolare del PTT Pattaya Open 2010 \u00e8 stato un torneo di tennis facente parte del WTA Tour 2010.\nVera Zvonar\u00ebva era la detentrice del titolo e ha battuto in finale 6\u20134, 6\u20134 Tamarine Tanasugarn."}
{"id": "2809460", "revid": "1442080", "url": "https://it.wikipedia.org/wiki?curid=2809460", "title": "PTT Pattaya Open 2010 - Doppio", "text": "Il doppio del PTT Pattaya Open 2010 \u00e8 stato un torneo di tennis facente parte del WTA Tour 2010.\nJaroslava \u0160vedova e Tamarine Tanasugarn erano le detentrici del titolo, ma la Shvedova ha deciso di non partecipare quest'anno.\nTanasugarn ha fatto coppia con Marina Erakovi\u0107 e ha vinto in finaler 7\u20135, 6\u20131, contro Anna \u010cakvetadze e Ksenija Pervak."}
{"id": "2809465", "revid": "123410731", "url": "https://it.wikipedia.org/wiki?curid=2809465", "title": "Calino (Cazzago San Martino)", "text": "Calino (in bresciano \"Cal\u00ec\") \u00e8 una frazione del comune di Cazzago San Martino. Fino al 1927 \u00e8 stato un comune autonomo. Tra il 1805 e il 1809 l'ente locale ebbe la denominazione di Calino con Torbiato in quanto ad esso fu aggregato il territorio della frazione di Torbiato, oggi appartenente ad Adro.\nToponimo.\nIl Cocchetti (1859) ipotizza che il toponimo della frazione derivi dal greco \"C\u00e0linos\" (arido), mentre il Mazza (1986) aggiunge l'ipotesi che possa provenire dal latino \"Callis\" (sentiero), escludendo nel contempo che possa derivare da \"Cal\u00ec\" (fuliggine).\nStoria.\nEpoca medioevale.\nStando alla tradizione popolare raccolta dal Mazza (1986) e testimoniata da alcune vestigia, l'abitato possedeva un \"castrum\" il cui edificio principale era di propriet\u00e0 dei nobili Calini, probabilmente ramificazione della famiglia dei Capitani della Pieve di Bornato.\nFino al 1158 fu feudo del Vescovo di Brescia, al quale in seguito successe la famiglia dei Martinengo.\nDurante la Repubblica comunale bresciana, Calino fece parte di un sistema difensivo che si estendeva dal castello di Montisola fino a Chiari, di cui i resti della torre cilindrica sita nei pressi della cascina \"La Rotonda\" sono l'ultima testimonianza.\nNel XIII secolo, la parrocchia, dedicata a San Michele Arcangelo, si rese autonoma dalla Pieve di Bornato. A quel tempo esistevano altri due edifici ecclesiali: la chiesa di San Nicola, che da alcuni documenti risulta riedificata nel 1295, e quella di Santo Stefano, costruita sul colle di propriet\u00e0 della famiglia Maggi e che esiste a tutt'oggi.\nDall'estimo visconteo del 1386, la comunit\u00e0 di Calino fece parte della quadra di Rovato.\nDominio veneto.\nNel 1438, la valle attigua, detta di \"Calino\", fu sede dello scontro fra le forze viscontee guidate dal Piccinino, che stava assediando il Castello di Bornato, e quelle del Gattamelata, favorevoli alla Serenissima. L'esito della battaglia fu avverso al condottiero narnese, tuttavia al termine della guerra il territorio di Brescia, compreso Calino, pass\u00f2 alla repubblica veneta. Dal punto di vista organizzativo, il comune fu mantenuto all'interno della quadra rovatese.\nNel corso del Settecento fu costruita la nuova parrocchiale la quale fu consacrata il 25 settembre 1768 dal Cardinale Lodovico Calini.\nDominio napoleonico.\nCon l'istituzione dell'effimera repubblica bresciana, poi confluita in quella cisalpina (1797), il territorio di Calino fu inserito nel \"Cantone dell'Alto Oglio\". L'anno seguente fu riorganizzata la struttura organizzativa statale, quindi il paese entr\u00f2 a far parte prima del \"Distretto del Monte Orfano\" e poi del \"Distretto del Sebino\" a loro volta appartenenti al Dipartimento del Mella.\nNella riorganizzazione degli enti locali attuata dalla seconda repubblica cisalpina con la Legge 23 fiorile anno IX, il comune fu assegnato al \"Distretto II di Chiari\" e in tale situazione si mantenne nella Repubblica Italiana.\nIl passaggio al Regno d'Italia, a differenza di altri comuni limitrofi, modific\u00f2 l'impostazione territoriale della municipalit\u00e0. Con il decreto 8 giugno 1805, infatti, al comune di Calino fu assegnato anche l'abitato di Torbiato, oggi frazione di Adro. La denominazione dell'ente divenne \"Calino con Torbiato\" e fu definito come comune di terza classe appartenente al \"Cantone III di Adro\" del \"Distretto II di Chiari\". Tale forma fu di breve durata in quanto a partire dal 1810 l'abitato di Calino entr\u00f2 a far parte del comune nominale di Cazzago, mentre Torbiato fu inglobato in quello di Adro.\nDominio austriaco.\nCon l'istituzione della provincia di Brescia del Regno Lombardo-Veneto avvenuta con la notificazione del 12 febbraio 1816, il paese riottenne l'autonomia municipale. Del territorio faceva nuovamente parte la frazione di Torbiato che fu assegnata ad Adro solo con Decreto 26 aprile 1816, n. 20867. Il comune fu incluso nel \"Distretto IX di Adro\"; a partire dal 1853 pass\u00f2 al \"Distretto XIII di Iseo\".\nDopo l'Unit\u00e0 d'Italia.\nDopo il passaggio delle province lombarde al Regno di Sardegna a seguito degli eventi della seconda guerra di indipendenza italiana e grazie alla Regio Decreto 23 ottobre 1859, n. 3702, il comune fu inglobato nel \"Mandamento II di Adro\", \"Circondario II di Chiari\" della Provincia di Brescia.\nTra il 1897 e il 1915, il paese fu servito dalla tranvia a vapore Iseo-Rovato-Chiari che correva lungo l'attuale provinciale IX Iseo-Rovato. Nel 1911 fu costruita lungo la valle attigua la linea ferroviaria Iseo-Rovato ora facente parte della Brescia-Iseo-Edolo. La denominazione della vicina stazione ferroviaria, costruita in territorio di Bornato, fu \"Bornato-Calino\".\nCon la ristrutturazione degli enti locali operata dal regime fascista tramite il Regio Decreto 18 ottobre 1927, n. 2018, l'autonomia municipale fu soppressa e il paese fu assegnato al comune di Cazzago San Martino.\nMonumenti e luoghi d'interesse.\nChiesa di San Michele Arcangelo.\n\u00c8 la chiesa parrocchiale della borgata, dedicata all'Arcangelo Michele.\nHa una struttura settecentesca su disegno di Bernardo Fedrighini ed \u00e8 stata consacrata il 25 settembre 1768 dal Cardinale Ludovico Calini. All'interno sono presenti una \"soasa\" lignea e l'altare, entrambe opera di Gaspare Bianchi, l'Ultima Cena, opera di Sante Cattaneo, affreschi del Teosa e una tela raffigurante San Pietro di chiara scuola tizianesca.\nChiesa di Santo Stefano.\nLa Chiesa di Santo Stefano \u00e8 nata come mausoleo funerario dei conti Calini. Si presenta oggi come un edificio a due navate orientate a meridione con una cella campanaria; sul lato sinistro \u00e8 presente un fabbricato aggiuntivo a pianta rettangolare avente scopo abitativo.\nLa struttura attuale \u00e8 di origine cinquecentesca allargata sul finire del XVIII secolo per seguire le disposizioni che San Carlo Borromeo diede durante la sua visita pastorale del 1580 e per permettere ai Calini di avere uno spazio funerario. In origine il santuario era orientato verso est e possedeva due altari oltre a quello maggiore, dedicato al martirio di Santo Stefano. Dopo la ristrutturazione, quest'ultimo \u00e8 sopravvissuto, ma \u00e8 stato messo in secondo piano dal nuovo altare dedicato alla \"Presentazione al Tempio di Maria\".\nGli interni presentano delle opere di met\u00e0 Cinquecento che furono create da un artista locale, Giovanni Tommaso Pagnoni di Bornato: un dipinto raffigurante il martirio di Santo Stefano e due affreschi. Il primo raffigura la Madonna del Latte, mentre il secondo San Giacomo, sebbene in precedenza si ritenesse fosse ritratto San Rocco. Al centro della cappella funeraria si trova la lapide sepolcrale di Vincenzo Calini, datata 1574.\nPalazzo piccolo Maggi.\nDetto anche \"Palazzo piccolo Calini\" fu costruito nella met\u00e0 del Cinquecento per iniziativa dei nobili Calini.\nIl concetto fu quello di dare alla famiglia un edificio alto e massiccio, privo di ornamenti. Il risultato fu quello di non utilizzare la pietra, come avveniva per gli altri palazzi del periodo, ma il cotto: un esempio \u00e8 il porticato colonnato. La costruzione dell'edificio fu abbandonata nei decenni successivi e ripresa dal conte Vincenzo Calini solamente nel 1697. I lavori terminarono nel 1706. Nel 1900 fu assegnata alla famiglia Maggi, imparentata coi Calini.\nGli affreschi del salone di rappresentanza e del piano primo, sono opera di Lattanzio Gambara. I soffitti lignei degli interni sono tutti decorati.\nAttualmente \u00e8 sede di una prestigiosa cantina di Franciacorta.\nVilla Maggi.\nDetta anche \"Palazzo Grande Calini\" fu edificata sul finire del Cinquecento reimpiegando le strutture di un edificio pi\u00f9 antico.\nSi presenta con una struttura disomogenea che rivela le sue diverse origini. Nella parte rivolta ad oriente, si possono rilevare strutture di tipo difensivo costruite nel XIV secolo. I locali della parte centrale, rivolta a meridione, formano il vero palazzo e furono costruiti tra il XV e XVI secolo. La parte occidentale, infine, \u00e8 composta dalle strutture costruite nel XVI secolo che racchiudono il cortile e conferiscono all'insieme l'aspetto attuale.\nL'esterno si presenta privo di strutture architettoniche particolari, ad eccezione del cornicione posto sotto il tetto.\nCome per il palazzetto nei primi del '900 fu assegnata alla famiglia Maggi, imparentata coi Calini. Qui il Conte Aymo Maggi era solito ospitare amici ed equipaggi in occasione della Mille Miglia.\nInfrastrutture e trasporti.\nLa stazione di Bornato-Calino, posta lungo la ferrovia Brescia-Iseo-Edolo, \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia.\nFra il 1897 e il 1915 Calino ospit\u00f2 altres\u00ec una fermata della tranvia Iseo-Rovato-Chiari."}
{"id": "2809466", "revid": "1543377", "url": "https://it.wikipedia.org/wiki?curid=2809466", "title": "Hilde Rake", "text": "Biografia.\nHilde Rake era impiegata amministrativa presso la Cassa di previdenza sociale dei dipendenti del Reich a Berlino, quando nel 1935 conobbe Hans Coppi, un giovane militante comunista che poco tempo prima era stato rilasciato dal campo di concentramento dove era stato rinchiuso per attivit\u00e0 antinazista. Hilde aveva tuttavia avuto contatti con membri del Partito Comunista di Germania gi\u00e0 dal 1933. Attorno al 1940 si un\u00ec con Hans al gruppo di resistenza di Harro Schulze-Boysen e Arvid Harnack, e prese parte ad attivit\u00e0 come l'affissione di manifesti e la distribuzione di volantini politici.\nHans e Hilde si sposarono il 14 giugno 1941. Ricercati dalla Gestapo, entrarono subito in clandestinit\u00e0. I due si offrirono di fornire informazioni per radio all'Unione Sovietica dopo l'invasione dell'URSS da parte della Germania nazista (giugno 1941). L'anno dopo i Coppi prestarono aiuto a un agente segreto sovietico che era stato paracadutato in Germania. I coniugi Coppi vennero arrestati dalla Gestapo il 12 settembre 1942. Hilde Coppi era allora incinta del figlio Hans, che nascer\u00e0 il 27 novembre 1942 nel carcere femminile di Barnimstra\u00dfe a Berlino-Friedrichshain, e diverr\u00e0 un noto storico. Hans venne condannato a morte dalla corte marziale del Terzo Reich il 19 dicembre 1942 e la sentenza venne eseguita tre giorni dopo nel carcere \"Pl\u00f6tzensee\" di Berlino; Hilde venne condannata a morte il 20 gennaio successivo e l'esecuzione, dopo che Hitler ebbe respinto la richiesta di grazia, venne ritardata fino ai primi di agosto per permettere l'allattamento al seno del bambino. Hilde venne pertanto ghigliottinata il 5 agosto 1943 nel carcere \"Pl\u00f6tzensee\"."}
{"id": "2809467", "revid": "55935", "url": "https://it.wikipedia.org/wiki?curid=2809467", "title": "Hilde Coppi", "text": ""}
{"id": "2809468", "revid": "95178", "url": "https://it.wikipedia.org/wiki?curid=2809468", "title": "Gabriele d'Angelo", "text": ""}
{"id": "2809470", "revid": "256896", "url": "https://it.wikipedia.org/wiki?curid=2809470", "title": "Militaire Willems-Orde", "text": ""}
{"id": "2809472", "revid": "1442080", "url": "https://it.wikipedia.org/wiki?curid=2809472", "title": "Open GDF Suez 2010 - Singolare", "text": "Il singolare dell'Open GDF Suez 2010 \u00e8 stato un torneo di tennis facente parte del WTA Tour 2010.\nAm\u00e9lie Mauresmo era la detentrice del titolo , ma si \u00e8 ritirata ufficialmente il 3 dicembre 2009.\nElena Dement'eva ha battuto in finale 6\u20137(5), 6\u20131, 6\u20134 Lucie \u0160af\u00e1\u0159ov\u00e1.\nTeste di serie.\nLe prime 2 teste di serie hanno ricevuto un bye per il 2\u00ba turno."}
{"id": "2809474", "revid": "55935", "url": "https://it.wikipedia.org/wiki?curid=2809474", "title": "Impiegata", "text": ""}
{"id": "2809479", "revid": "1442080", "url": "https://it.wikipedia.org/wiki?curid=2809479", "title": "Open GDF Suez 2010 - Doppio", "text": "Il doppio dell'Open GDF Suez 2010 \u00e8 stato un torneo di tennis facente parte del WTA Tour 2010.\nCara Black e Liezel Huber erano le detentrici del titolo, ma si sono ritirate nella finale contro\nIveta Bene\u0161ov\u00e1 e Barbora Z\u00e1hlavov\u00e1-Str\u00fdcov\u00e1 per problemi di salute della Black."}
{"id": "2809480", "revid": "149587", "url": "https://it.wikipedia.org/wiki?curid=2809480", "title": "Calino (Italia)", "text": ""}
{"id": "2809484", "revid": "125833359", "url": "https://it.wikipedia.org/wiki?curid=2809484", "title": "Aleksandar Prijovi\u0107", "text": "Carriera.\nClub.\nNella stagione 2007-2008 esordisce in Serie A con la maglia del , disputando una sola partita in quella stagione (persa 2-1 contro la Reggina il 27 aprile).\nI ducali lo cedono in estate al Derby County, dove non trova mai spazio.\nCeduto nel mercato invernale 2010 al Sion, ha esordito in massima serie svizzera nella stagione 2009-2010 in Sion-Zurigo (1-1), il 14 febbraio 2010, entrando al 75' in sostituzione di \u00c9mile Mpenza. Il 26 settembre 2011 viene prestato al Losanna fino al termine della stagione. Il 31 luglio 2012 si trasferisce in Norvegia al Troms\u00f8 con la medesima formula.\nL'11 agosto 2013 viene ingaggiato dagli svedesi del Djurg\u00e5rden. All'esordio mette a segno una tripletta nel primo tempo di Norrk\u00f6ping-Djurg\u00e5rden (2-3). Nel luglio 2014 ha dichiarato, tramite il suo agente, di non voler pi\u00f9 vestire la maglia del Djurg\u00e5rden complici alcuni dissapori legati al suo utilizzo: poche settimane pi\u00f9 tardi viene ceduto ai turchi del Boluspor.\nIl 10 luglio 2015 si trasferisce ai polacchi del Legia Varsavia firmando un quadriennale.\nIl 16 gennaio 2017 viene acquistato dai greci del PAOK. Nel secondo anno in Grecia Prijovi\u0107 vince (con 19 reti) il titolo di capocannoniere del campionato.\nNel gennaio 2019 si trasferisce all'Al-Ittihad.\nNazionale.\nGioca la sua prima partita con la Svizzera Under-21 a Varese il 10 agosto 2011 in occasione dell'amichevole contro l'Italia Under-21.\nTuttavia, nel marzo di 6 anni dopo, viene convocato dalla Nazionale maggiore della Serbia per la prima volta. Debutta l'11 giugno 2017 nell'1-1 contro il Galles. Alla quinta presenza (data 9 ottobre 2017) realizza la prima rete in Nazionale, che risulta decisiva in quanto permette ai serbi di battere 1-0 la Georgia e di qualificarsi ai Mondiali 2018 in Russia. Viene poi convocato per la spedizione in Russia, dove i serbi vengono eliminati al primo turno, e lui disputa solo i minuti di recupero nella prima gara contro la Costa Rica (vinta 1-0) rimediando un'ammonizione.\nStatistiche.\nPresenze e reti nei club.\n\"Statistiche aggiornate al 19 dicembre 2017.\""}
{"id": "2809486", "revid": "1543377", "url": "https://it.wikipedia.org/wiki?curid=2809486", "title": "Gatare", "text": "Gatare \u00e8 un settore (\"imirenge\") del Ruanda, parte della Provincia Meridionale e del distretto di Nyamagabe. \n\u00c8 posta nella provincia del sud del Paese, a circa 2500 m. di altitudine sulle montagne che confinano con la foresta equatoriale di Nyungwe. Si tratta, infatti, di una localit\u00e0 di alta montagna intensamente antropizzata il cui territorio \u00e8 in gran parte coperto da foresta e in parte intensamente coltivato in maniera rudimentale dalla popolazione. \nIl clima \u00e8 equatoriale con piogge violente e abbondanti da febbraio ad aprile e nel periodo tra settembre e novembre mentre il periodo compreso tra giugno e agosto, il pi\u00f9 critico dell'anno per la popolazione, \u00e8 caratterizzato da siccit\u00e0.\nDa Kigali, capitale del Rwanda, per raggiungere Gatare, sono necessarie circa 4/6 ore di auto, di cui 2/4 da percorrere su strada sterrata molto disagevole. \nLa popolazione del settore di Gatare \u00e8 numerosa (circa 20.000 abitanti) e costituita in maggioranza da soggetti di etnia Hutu, in piccola parte da soggetti di etnia Tutsi e in parte ancora minore da pigmei (Twa). La composizione sociale risente fortemente delle situazioni drammatiche createsi con la guerra civile del 1994. Parte della popolazione \u00e8 emigrata da altre zone, parte \u00e8 costituita da profughi reinseriti, provenienti da zone diverse. \nLe abitazioni sono sparse sulle colline o concentrate in villaggi o centri. Le famiglie sono costituite in media da sei persone. Le Autorit\u00e0 stanno tentando di creare condizioni di aggregazione sociale favorendo la costituzione di meccanismi di associazionismo.\nLa maggior parte della popolazione vive di agricoltura e di allevamento. Le coltivazioni\npi\u00f9 adatte alla zona sono le patate, i piselli, il cavolo, il grano ed il the. Il governo rwandese sta favorendo l'incremento delle piantagioni di the con la costruzione di vivai per le piccole piante e la costruzione di centri di lavorazione del raccolto. La terra non \u00e8 fertile ed \u00e8 sempre necessario fare ricorso ad additivi fertilizzanti.\nMolto limitata \u00e8 la parte della popolazione che usufruisce di un salario mensile, spesso totalmente insufficiente e la povert\u00e0 \u00e8 assai diffusa.\nEstremamente modesta \u00e8 la presenza di infrastrutture. L'unica strada utilizzabile \u00e8 quella che collega la regione con la citt\u00e0 di Nyamagabe (ex Gikongoro) che \u00e8 asfaltata solo per un tratto e in condizioni di percorribilit\u00e0 precarie (obbligatorio l'uso di fuoristrada) e talvolta proibitive specie dopo i violenti acquazzoni equatoriali.\nNella regione esiste la possibilit\u00e0 di frequentare le scuole materne, quelle primarie e secondarie. Un ruolo significativo \u00e8 in particolare svolto dalla missione delle suore Figlie del Divino Zelo che gestisce una scuola materna che ospita oltre 400 bambini oltre ad un Centro Sanitario (Rugege) e ad attivit\u00e0 ambulatoriali e di servizio territoriale socio-sanitario supportate dall'associazione di volontariato O.N.L.U.S. \"Komera Rwanda\"(sito ufficiale).\nL'attivit\u00e0 di cura in odontoiatria \u00e8 svolta con il supporto di un'altra O.N.L.U.S., Smile Mission."}
{"id": "2809487", "revid": "438678", "url": "https://it.wikipedia.org/wiki?curid=2809487", "title": "Forma indeterminata simbolica", "text": ""}
{"id": "2809495", "revid": "1719883", "url": "https://it.wikipedia.org/wiki?curid=2809495", "title": "Dio", "text": "Un dio (o divinit\u00e0) \u00e8 un essere supremo oggetto di venerazione da parte degli uomini, che credono sia dotato di poteri straordinari; nelle diverse culture religiose viene variamente denominato e significato. Lo studio delle sue differenti rappresentazioni e del loro procedere storico \u00e8 oggetto della scienza delle religioni e della fenomenologia della religione mentre l'esistenza, la natura e l'esperienza del divino sono oggetto di riflessione delle teologie e di alcuni ambiti filosofici come la metafisica, ma si riscontra anche in altri ambiti culturali, come la letteratura o l'arte, non necessariamente collegati con la pratica religiosa.\nA seconda del fatto che il credo sia monoteista o politeista il Dio oggetto di venerazione pu\u00f2 essere Uno oppure gli Dei venerati possono essere plurimi.\nI nomi di \"Dio\": i loro significati e le loro origini.\nI nomi utilizzati per indicare questa entit\u00e0 sono numerosi quanto numerose sono le lingue e le culture.\nFenomenologia della religione.\nIl termine \"Dio\" si applica ad ambiti storicamente e culturalmente diversi e non \u00e8 quindi facilmente definibile. Nella fenomenologia della religione viene individuato un'origine condivisa di tali significati, . La complessit\u00e0 della definizione, cos\u00ec come la tensione dell'esperienza religiosa verso qualcosa di \"totalmente altro\" rispetto a ci\u00f2 che \u00e8 ordinariamente percepito, \u00e8 efficacemente descritta dallo studioso delle religioni olandese Gerardus van der Leeuw:\nSempre in ambito fenomenologico-religioso si \u00e8 ritenuto di individuare delle costanti nei significati e nelle rappresentazioni attribuite al \"Dio\" inteso come Essere supremo nelle differenti culture:\nAnalisi filosofica.\nFilosofia greca.\nI Greci si posero anche il problema dell'esistenza di Dio. Numerosi filosofi si occuparono, pi\u00f9 o meno indirettamente, della questione. Nei presocratici ad esempio la filosofia naturalistica, che dominava sulle altre, spesso condusse alla ricerca di un principio primo o \"arch\u00e8\", sia nei filosofi di Mileto che in Eraclito, oppure ad un Essere come negli eleati (Parmenide su tutti). Anassagora riteneva l'universo mosso da un'intelligenza suprema (\"Nous\"), mentre Democrito sembrava non contemplare l'idea di un disegno divino nel cosmo.\nSocrate, come riporta Senofonte nei \"Memorabili\", fu particolarmente votato all'indagine sul \"divino\": svincolandolo da ogni interpretazione precedente, lo volle caratterizzare come \"bene\", \"intelligenza\" e \"provvidenza\" per l'uomo. Egli affermava di credere in una particolare divinit\u00e0, figlia degli d\u00e8i tradizionali, che indicava come \"d\u00e1im\u014dn\": uno spirito-guida senza il quale ogni presunzione di sapere \u00e8 vana. In Socrate infatti ricorre spesso il tema della sapienza divina pi\u00f9 volte contrapposta all'ignoranza umana. Concetto ribadito anche a conclusione della sua \"Apologia\": \nPlatone parla di Dio in molti dei suoi Dialoghi. Nella \"Repubblica\", per esempio, fa una critica alle visioni del tempo, secondo le quali Dio (o gli d\u00e8i) era presentato con molti vizi umani. Nel libro X delle \"Leggi\" tenta di articolare una prova dell'esistenza di Dio partendo dal movimento e dall'anima, e difende in modo preciso l'idea di una provvidenza divina rispetto al mondo umano. Aristotele giunger\u00e0 a dimostrare la necessit\u00e0 filosofica di Dio come motore immobile, causa prima non causata. Egli suddivideva le scienze in tre rami:\nSecondo Aristotele solo il divino \u00e8 \"vero\" essendo \u00abfisso e immutabile\u00bb; l\"'essere\" vero, come gi\u00e0 in Parmenide e Platone, \u00e8 ci\u00f2 che \u00e8 \u00abnecessario\u00bb, perfetto, quindi stabile, non soggetto a mutamenti di nessun genere. Il \"divenire\" invece \u00e8 una forma inferiore di realt\u00e0 che si pu\u00f2 anche studiare, ma non conduce ad alcun sapere universale.\nLa filosofia nel senso pi\u00f9 alto era quindi da lui intesa solo come \"scienza del divino\", ovvero \u00abscienza dell'essere in quanto essere\u00bb, distinto dall'\u00abessere per accidente\u00bb che concerne la semplice realt\u00e0 naturale e percepibile. Ad esempio la filosofia naturalistica come quella di Talete e Anassimandro, di Leucippo e di Democrito, era per lui solo una forma di sotto-conoscenza dell'accidentale, del precario e del particolare.\nDeismo.\nLa visione deista di Dio sottintende la convinzione di poter giustificare razionalmente l'esistenza di Dio, tipo di visione diffusasi soprattutto nell'et\u00e0 dell'Illuminismo. Deista era, per esempio, Voltaire. Il deismo ritiene che l'uso corretto della ragione consenta all'uomo di elaborare una religione naturale e razionale completa ed esauriente, capace di spiegare il mondo e l'uomo. Esso prescinde completamente da ogni rivelazione positiva e le si oppone, basandosi su alcuni principi elementari, primo fra tutti quello dell'esistenza della divinit\u00e0 come base indispensabile per affermare e spiegare l'ordine, l'armonia e la regolarit\u00e0 nell'universo.\nIl concetto alla base del deismo, quello di una divinit\u00e0 eminentemente creatrice, ma anche ordinatrice e razionalizzatrice, \u00e8 immediatamente utilizzabile, nell'ambito della classificazione tra teoetotomie e religioni ed in ottica etnologica, per identificare questi secondi modelli rispetto alle prime. In una religione rivelata infatti la divinit\u00e0 non esplica solo una funzione creatrice ma anche quella di censore/supervisore etico dell'uomo. Questa modalit\u00e0 di intendere il profilo della divinit\u00e0 \u00e8 una modalit\u00e0 contingente che si pu\u00f2 ritrovare solo su sistemi di culto connessi con modelli sociali di tipo classistico. Il passaggio da modelli deistici a modelli teoetotomistici, corroborato da varie evidenze antropologiche, \u00e8 stato invocato per spiegare il mito del peccato originale.\nQuesta trasformazione socio culturale pu\u00f2 essere infatti invocata per interpretare il passaggio dalla condizione anteriore alla manducazione del pomo dell'albero, detto dall'agiografo della conoscenza del bene e del male, in cui l'uomo, vivendo in contesti deistici non era in grado di sperimentare la condizione di conoscenza di eventuali gesti e scelte da intendere quale opposizione alla volont\u00e0 della divinit\u00e0 (male) da gesti e atteggiamenti graditi alla stessa (bene). Le forme deistiche, non teoetotomistiche, non contemplano infatti alcun concetto di peccato/corruzione/impurit\u00e0. Questo implica che in esse la sfera etica sia sottratta dall'ambito confessionale, di fede. L'uomo dunque non pu\u00f2 conoscere il bene e il male. \u00c8 immediata la possibilit\u00e0 di identificare questa valenza nel nome dato all'albero in questione.\nLa conoscenza del bene e male, vere e proprie categorie teologiche, \u00e8 infatti possibile solo in un contesto dove la divinit\u00e0 emani norme e leggi o principi etici a cui l'individuo si deve attenere, pena l'incorrere in sanzioni/condanne. La concezione deistica, nata in un'epoca fortemente segnata dalle guerre di religione, intende cos\u00ec, mediante il solo uso della ragione, porre fine ai contrasti fra le varie religioni rivelate in nome di quell'univocit\u00e0 della ragione, sentita, in particolare nell'ottica dell'illuminismo, come l'unico elemento in grado di accomunare tutti gli esseri umani.\nInfluenza culturale.\nLetteratura\nLa figura di Dio \u00e8 il tema centrale di molte opere della letteratura mondiale."}
{"id": "2809496", "revid": "253269", "url": "https://it.wikipedia.org/wiki?curid=2809496", "title": "Romane Bohringer", "text": "Tra i film in cui ha recitato, ricordiamo: \"Notti selvagge\" (1992), \"Mina Tannenbaum\" (1994), \"Poeti dall'inferno\" (1995), \"L'immagine del desiderio\" (1997), \"E mor\u00ec con un felafel in mano\" (2001), principalmente in ruoli di giovani donne alle prese con le pene d'amore.\nBiografia.\nRomane Bohringer nasce a Pont-Sainte-Maxence, nel dipartimento francese dell'Oise, il 14 agosto 1973, figlia dell'attore Richard Bohringer, di origine tedesca da parte di padre, e dell'attrice Marguerite Bourry, nata a Saigon, nell'allora Indocina francese (oggi Ho Chi Minh, in Vietnam), da padre c\u00f2rso e madre vietnamita. Sua sorella \u00e8 l'attrice Lou Bohringer.\nI genitori la chiamano Romane in onore del regista Roman Pola\u0144ski, di cui sono grandi ammiratori\nCarriera.\nFiglia d'arte, fa il proprio esordio nel cinema a soli 10 anni nel film \"La b\u00eate noire\" (1983) di Patrick Chaput, dove recita al fianco del padre. Torna ancora al fianco del padre nei film \"Folie suisse\" (1985) e \"Kamikaze\" (1986). In seguito, ottiene la parte di Miranda ne \"La tempesta\", opera teatrale di William Shakespeare, diretta da Peter Brook. Nel 1992 recita nel film \"Notti selvagge\" di Cyril Collard, dove interpreta il ruolo di una donna che intreccia una relazione con un uomo bisessuale sieropositivo, ruolo che le vale la fama anche oltreoceano e alcuni premi, tra cui il Premio C\u00e9sar per la migliore promessa femminile.\nNel 1994 \u00e8 la protagonista nel film \"Mina Tannenbaum\" di Martine Dugowson e nel 1995 \u00e8 protagonista, al fianco di David Thewlis e Leonardo DiCaprio, del film \"Poeti dall'inferno\" di Agnieszka Holland, dove interpreta il ruolo di Mathilde, la moglie di Paul Verlaine (David Thewlis). Nel 1997 recita nel ruolo di una prostituta nell'opera teatrale di Frank Wedekind \"Lulu\", diretta dal regista Hans-Peter Cloos.\nIn seguito \u00e8 nel cast dei film \"L'immagine del desiderio\" (1997) di Bigas Luna, \"Rembrandt\" (1999) di Charles Matton, \"E mor\u00ec con un felafel in mano\" (2001) di Richard Lowenstein, e altri. Nel 2005 debutta come regista e sceneggiatrice con il cortometraggio in lingua corsa \"Ti tengu caru\". Nel 2006 \u00e8 narratrice del film d'animazione \"La marcia dei pinguini\".\nVita privata.\n\u00c8 legata sentimentalmente all'attore Philippe Rebbot, conosciuto sul set della serie televisiva \"Nos enfants ch\u00e9ris\", dal quale nel 2008 ha avuto una figlia di nome Rose."}
{"id": "2809498", "revid": "1305772", "url": "https://it.wikipedia.org/wiki?curid=2809498", "title": "Stereo Love", "text": "Stereo Love \u00e8 il singolo d'esordio del musicista rumeno Edward Maya, basato sulla melodia della composizione \"Bayatilar\" del compositore azero Eldar Mansurov e cantato in collaborazione con Vika Jigulina. Il brano ha ottenuto un vasto successo nelle classifiche mondiali ed ha raggiunto la vetta in Francia, Svizzera romanda e Paesi Bassi, diventando uno dei tormentoni estivi del 2010, piazzandosi al 5\u00ba posto dei brani pi\u00f9 venduti in Italia nel 2010.\nVideo musicale.\nIl video musicale \u00e8 ambientato in estate nell'isola di Mykonos in Grecia, accarezzata da una leggera brezza marina. I due protagonisti, Edward e Vika, abbandonano le loro dimore vacanziere e percorrono camminando lentamente le strade assolate e deserte del paesino alla ricerca l'una dell'altro. Lui si dirige verso il mare e interrompe per un attimo la passeggiata sedendosi e riposandosi su una barca, mentre lei passeggia dapprima con un'ampia gonna, gonfiata dal vento, e poi solo con costume, maglietta e stivali rossi. Entrambi finiscono col percorrere anche la stessa spiaggia, ma in momenti differenti e senza mai incontrarsi. Nel pieno pomeriggio, Edward cammina attraverso un paesaggio brullo e sabbioso, toccato da un forte vento, e si siede poi comodamente di fronte al mare osservando il tramonto, mentre Vika in costume si accascia sugli scogli per ammirare il medesimo paesaggio.\nI due si ricongiungono finalmente nell'imminenza del tramonto su un terrazzo con vista sul mare, e si abbracciano.\nClassifiche.\n\"Stereo Love\" \u00e8 stato distribuito nel formato CD il 5 ottobre 2009. Il 19 settembre dello stesso anno, grazie alle forti vendite digitali del singolo, esso ha fatto la sua prima entrata nella classifica dei Paesi Bassi alla posizione 16. Il 24 ottobre 2009, \"Stereo Love\" \u00e8 entrato nella top five olandese, occupando per due settimane la posizione numero 5. In Francia e Belgio, il singolo ha esordito rispettivamente alle posizioni numero 2 e 29, nella settimana del 21 novembre 2009. Nella classifica francese, dopo ben cinque settimane consecutive di permanenza alla seconda posizione, \"Stereo Love\" ha finalmente raggiunto la posizione numero 1, che ha mantenuto per quattro settimane. Il singolo \u00e8 rimasto in classifica sino al 1\u00ba maggio 2010, data in cui ne \u00e8 uscito definitivamente.\nIn Belgio, il brano ha ottenuto maggiori attenzioni solo nel febbraio 2010, grazie alle quali \u00e8 salito alla posizione numero 7. \"Stereo Love\" \u00e8 apparso il 22 ottobre 2009 nella classifica FIMI, in Italia, ma \u00e8 entrato nella top 20 solo il 31 dicembre dello stesso anno alla posizione numero 17. Nella ventunesima settimana di permanenza, il 15 aprile 2009, il singolo \u00e8 salito alla posizione 4."}
{"id": "2809501", "revid": "287204", "url": "https://it.wikipedia.org/wiki?curid=2809501", "title": "Dolomiti di Gardena", "text": "Le Dolomiti di Gardena (\"Gr\u00f6dner Dolomiten\" in tedesco) sono un insieme di gruppi montuosi dolomitici appartenenti alle Dolomiti di Gardena e di Fassa, poste in Trentino-Alto Adige (Provincia di Bolzano e Provincia di Trento) e, in parte, in Veneto (Provincia di Belluno), prendendo il nome dalla Val Gardena, valle che si incunea al loro interno.\nClassificazione.\nSecondo la SOIUSA esse sono un supergruppo alpino ed hanno la seguente classificazione:\nDelimitazioni.\nA nord sono delimitate dalla Val Pusteria; ad est dalla Val Badia e dal Passo di Campolongo; a sud dal Passo Pordoi e dalla Forcella Denti di Terrarossa e ad ovest dalla Valle Isarco.\nSuddivisione.\nSecondo la SOIUSA le Dolomiti di Gardena sono suddivise in sei gruppi e diciannove sottogruppi:\nSi osserva che il Gruppo del Sella, il Gruppo del Sassolungo ed il Gruppo dell'Alpe di Siusi insieme formano il settore detto \"Dolomiti Meridionali di Gardena\". Si nota inoltre che il Gruppo del Puez, il Gruppo delle Odle ed il Gruppo Plose-Putia costituiscono le \"Dolomite Settentrionali di Gardena\", dette anche \"Dolomiti Occidentali di Badia\".\nMontagne.\nLe montagne principali sono:"}
{"id": "2809503", "revid": "247222", "url": "https://it.wikipedia.org/wiki?curid=2809503", "title": "Talk On Corners", "text": ""}
{"id": "2809504", "revid": "287204", "url": "https://it.wikipedia.org/wiki?curid=2809504", "title": "Enrico Saroldi", "text": "Biografia.\nFu allievo di E. Butti all'Accademia di Belle Arti di Brera a Milano. Fu autore di numerosi monumenti sepolcrali, bassorilievi, busti, ritratti e medaglie. Ha disegnato alcune monete. \u00c8 morto a Milano nel 1954."}
{"id": "2809510", "revid": "228587", "url": "https://it.wikipedia.org/wiki?curid=2809510", "title": "Jack Taylor", "text": "Carriera.\nInizi.\nIl suo nome rester\u00e0 consegnato alla storia soprattutto a seguito della direzione di gara nella storica finale del Campionato mondiale di calcio 1974, ma la carriera di fischietto inglese \u00e8 costituita anche da altri eventi. Di professione macellaio, mestiere che gli viene tramandato dal nonno e dal padre, gi\u00e0 nel 1948 si iscrive al corso per l'abilitazione all'arbitraggio. Nel 1958 debutta nella massima serie inglese e solamente tre anni pi\u00f9 tardi viene onorato dell'incarico di direttore di gara nella finale di FA Cup, la Coppa d'Inghilterra. Nel 1963 \u00e8 inserito nell'elenco degli arbitri FIFA, e vi sarebbe rimasto fino al 1977.\nLa prima esperienza in un Campionato mondiale di calcio \u00e8 nel 1970, in Messico, dove gli viene affidata la partita Italia-Svezia. L'anno successivo, nel 1971, ha la soddisfazione di dirigere la finale di Coppa dei Campioni, a Londra, tra Ajax e Panathinaikos. Il grande e prolungato momento di forma lo porta, nel 1974, ad essere selezionato per la seconda volta ai Mondiali di calcio, disputati in Germania Ovest.\nI mondiali del 1974 e la finale di Monaco di Baviera.\nQui \u00e8 protagonista prima di Bulgaria-Uruguay, poi di Argentina-Germania Est, ed infine, prevalendo nel ballottaggio finale sullo scozzese Bob Davidson, gli viene assegnata la finale di Monaco di Baviera tra Germania Ovest e Paesi Bassi. La finale inizi\u00f2 in ritardo perch\u00e9 Taylor dovette sollecitare gli organizzatori a posizionare le bandiere regolamentari agli angoli del campo di gioco che erano assenti al momento dell'entrata delle squadre, essendo state rimosse in precedenza durante la cerimonia di chiusura che aveva preceduto la partita.\nL'arbitraggio di Taylor nella finale, pur apparentemente corretto, non ha mancato di sollevare alcune critiche e dubbi; in primo luogo la sua prestazione passa agli annali, perch\u00e9 egli \u00e8 il primo arbitro ad accordare un calcio di rigore in una finale dei Mondiali: prima punisce l'intervento in area di rigore di Uli Hoene\u00df su Johan Cruijff, e poi decreta un altro rigore, questa volta a favore dei tedeschi, per il fallo di Wim Jansen su Bernd H\u00f6lzenbein. Durante l'incontro e soprattutto nell'intervallo, Cruijff protest\u00f2 vivacemente con Taylor per il gioco a suo avviso troppo falloso degli avversari. L'arbitro ammon\u00ec quindi il giocatore mentre si avviavano verso gli spogliatoi alla fine del primo tempo. Taylor \u00e8 stato criticato soprattutto per il suo arbitraggio nel secondo tempo, durante il quale avrebbe favorito i tedeschi con alcuni interventi durante situazioni confuse in area. Si \u00e8 parlato anche di un arbitraggio \"astuto\" e abile, ma nel complesso a vantaggio dei padroni di casa.\nFine carriera.\nNel 1976 fa in tempo ad arbitrare il quarto di finale del Campionato europeo di calcio 1976 tra Spagna e Germania Ovest; poi, nel 1977, pone termine alla propria carriera internazionale, ma non interrompe definitivamente l'attivit\u00e0: accetta la proposta di contratto della Federazione brasiliana e per due anni arbitra nel campionato brasiliano. Vanta anche la direzione di una semifinale di Coppa delle Fiere (nel 1964), di una semifinale di Coppa delle Coppe (nel 1974) e di una semifinale di Coppa dei Campioni (nel 1976).\nNel 1979 diventa direttore commerciale dei Wolverhampton Wanderers, la squadra della sua citt\u00e0 natale. Nello stesso anno la FIFA gli conferisce il prestigioso \"FIFA Special Award\". Nel 1983 comincia invece l'esperienza di istruttore arbitrale all'estero, precisamente in Sudafrica e Arabia Saudita. Nel 1999 arriva la consacrazione finale: la FIFA lo inserisce nella Hall of Fame, in cui, fra gli arbitri, figura oltre a lui soltanto il francese Michel Vautrot."}
{"id": "2809514", "revid": "126257", "url": "https://it.wikipedia.org/wiki?curid=2809514", "title": "Interlagos", "text": ""}
{"id": "2809521", "revid": "1452073", "url": "https://it.wikipedia.org/wiki?curid=2809521", "title": "Pok\u00e9mon di quinta generazione", "text": "La quinta generazione dei videogiochi della serie \"Pok\u00e9mon\" comprende i titoli \"Pok\u00e9mon Nero\" e \"Bianco\" (2010) e \"Pok\u00e9mon Nero 2\" e \"Bianco 2\" (2012).\nEssa introduce un nuovo gruppo di 156 Pok\u00e9mon, portando il numero totale a 649. Le creature sono state concepite da un gruppo di diciassette disegnatori, coordinati da Ken Sugimori e comprendente veterani della serie e nuove leve. Il processo di creazione dei Pok\u00e9mon della quinta generazione \u00e8 incominciato a primavera 2008 e ha richiesto circa due anni. A differenza degli altri titoli della serie, \"Pok\u00e9mon Nero\" e \"Bianco\" non presentano Pok\u00e9mon delle generazioni precedenti fino al completamento del Pok\u00e9dex, e introducono invece un set di creature totalmente nuove, come era avvenuto in precedenza solo nei videogiochi inaugurali \"Pok\u00e9mon Rosso\" e \"Blu\". I disegnatori hanno dovuto quindi creare un intero ecosistema di creature partendo da zero, potendo tuttavia riciclare modelli e forme gi\u00e0 esplorati in precedenza.\nElenco dei Pok\u00e9mon.\nVictini.\n \u00e8 un Pok\u00e9mon base di tipo Psico/Fuoco. Viene definito il Pok\u00e9mon Vittoria. Si tratta di un Pok\u00e9mon misterioso ottenibile esclusivamente in un'area del gioco sbloccabile tramite lo strumento . L'oggetto \u00e8 stato distribuito in Giappone dal 18 settembre al 18 ottobre 2010 e in Europa dal 4 marzo al 27 aprile 2011. Il suo nome deriva da \"victory\" (\"vittoria\") ed \u00e8 stato creato con l'idea di allettare anche un pubblico femminile. Nel Pok\u00e9dex, l'enciclopedia fittizia presente nei giochi, Victini \u00e8 descritto come il Pok\u00e9mon che porta alla vittoria il proprio allenatore e che pu\u00f2 condividere con altri la sua illimitata riserva di energia. Nell'anime, Victini \u00e8 uno dei protagonisti del lungometraggio \"\". \u00c8 il Pok\u00e9mon della quinta generazione preferito da Junichi Masuda.\nSnivy.\n \u00e8 uno dei Pok\u00e9mon iniziali di \"Pok\u00e9mon Nero\" e \"Bianco\" e \"Pok\u00e9mon Nero 2\" e \"Bianco 2\", di tipo Erba. Si evolve in Servine con l'aumento di livello. Viene definito il Pok\u00e9mon Serperba. Il team di disegnatori gli assegn\u00f2 l'aspetto di un serpente, perch\u00e9 avevano notato che alcune specie di questi rettili assomigliano a piante rampicanti e ci\u00f2 si addiceva al tipo del Pok\u00e9mon. Per caratterizzarlo ulteriormente, gli venne conferita un'aria disinvolta, un certo atteggiamento aristocratico e un design occidentale. \u00c8 descritto come una creatura intelligente e composta; assorbe la luce solare tramite la coda a forma di foglia e la utilizza per effettuare la fotosintesi e aumentare le sue riserve di energia per muoversi pi\u00f9 velocemente. Nell'anime, Snivy appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\"), quando un esemplare viene consegnato come Pok\u00e9mon iniziale dalla Professoressa Aralia a Diapo. Ash Ketchum cattura un esemplare del Pok\u00e9mon, di sesso femminile, nel corso dell'episodio \"Uno Snivy difficile da catturare!\" (\"Snivy Plays Hard to Catch!\"). Quando sono stati rivelati i Pok\u00e9mon iniziali di \"Pok\u00e9mon Nero\" e \"Bianco\", Snivy \u00e8 risultato il pi\u00f9 popolare dei tre, raccogliendo il 44% dei consensi in un sondaggio condotto da \"Official Nintendo Magazine\".\nServine.\n \u00e8 un Pok\u00e9mon di primo stadio di tipo Erba. Si evolve da Snivy ed evolve a sua volta in Serperior con l'aumento di livello. Viene definito il Pok\u00e9mon Serperba. Sfrutta la sua agilit\u00e0 per sfuggire ai nemici e contraccare al momento opportuno. Si tiene sempre pulito per massimizzare gli effetti della fotosintesi sulle sue foglie. Nell'anime, Servine appare per la prima volta nel corso dell'episodio \"Il Club di Lotta e la scelta di Tepig!\" (\"The Battle Club and Tepig's Choice\"). Diapo possiede un esemplare di Servine, evoluzione del suo Snivy.\nSerperior.\n \u00e8 un Pok\u00e9mon di secondo stadio di tipo Erba. Si evolve da Servine. Viene definito il Pok\u00e9monRegale. Ha uno sguardo intimidatorio e regale, che gli \u00e8 sufficiente a mettere in fuga la maggior parte dei nemici; contro coloro che non si fanno scoraggiare, tuttavia, combatte al massimo delle sue capacit\u00e0. Nell'anime, Serperior appare nel corso del lungometraggio \"\". Il Pok\u00e9mon viene sconfitto da Ash Ketchum. Diapo possiede un esemplare di Serperior, evoluzione del suo Servine.\nTepig.\n \u00e8 uno dei Pok\u00e9mon iniziali di \"Pok\u00e9mon Nero\" e \"Bianco\" e \"Pok\u00e9mon Nero 2\" e \"Bianco 2\", di tipo Fuoco. Si evolve in Pignite con l'aumento di livello. Viene definito il Pok\u00e9mon Suinfuoco. \u00c8 stato concepito da Lee Hyun-jung come un maialino dal carattere incauto, spericolato, \"maldestro ma adorabile\" e con un design che richiama la cultura cinese. Emette fuoco e fiamme dalle narici per combattere e arrostire le bacche di cui va ghiotto. Nell'anime, Tepig appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\"), di propriet\u00e0 della Professoressa Aralia. Ash Ketchum cattura un esemplare del Pok\u00e9mon in \"Il Club di Lotta e la scelta di Tepig!\" (\"The Battle Club and Tepig's Choice\"). Quando sono stati rivelati i Pok\u00e9mon iniziali di \"Pok\u00e9mon Nero\" e \"Bianco\", Tepig \u00e8 risultato il secondo pi\u00f9 popolare dei tre, raccogliendo il 39% dei consensi in un sondaggio condotto da \"Official Nintendo Magazine\".\nPignite.\n \u00e8 un Pok\u00e9mon di primo stadio di tipo Fuoco/Lotta. Si evolve da Tepig ed evolve a sua volta in Emboar con l'aumento di livello. Viene definito il Pok\u00e9mon Suinfuoco. Utilizza il nutrimento per alimentare la sua fiamma interna, che pi\u00f9 arde intensa pi\u00f9 gli conferisce forza e rapidit\u00e0. Nell'anime, un esemplare di Pignite di propriet\u00e0 di Belle appare per la prima volta nel corso dell'episodio \"Le pulizie di Minccino!\" (\"Minccino-Neat and Tidy!\"). Anche Ash Ketchum possiede un esemplare di Pignite, evolutosi dal suo Tepig nell'episodio \"Un'evoluzione infuocata!\" (\"Evolution by Fire!\").\nEmboar.\n \u00e8 un Pok\u00e9mon di secondo stadio di tipo Fuoco/Lotta. Si evolve da Pignite. Viene definito il Pok\u00e9mon Suincendio. La sua barba \u00e8 perennemente avvolta dalle fiamme; Emboar si infiamma quindi i pugni su di essa per coniugare l'elemento fuoco ai suoi temibili pugni. Nell'anime, Emboar appare nel corso del lungometraggio \"\", dove lotta contro Iris e Ash Ketchum. Belle possiede un esemplare di Emboar, evoluzione del suo Pignite.\nOshawott.\n \u00e8 uno dei Pok\u00e9mon iniziali di \"Pok\u00e9mon Nero\" e \"Bianco\" e \"Pok\u00e9mon Nero 2\" e \"Bianco 2\", di tipo Acqua. Si evolve in Dewott con l'aumento di livello. Viene definito il Pok\u00e9mon Lontra. \u00c8 stato concepito da Yusuke \u014cmura come una lontra di mare dall'aspetto grazioso e dalla personalit\u00e0 matura e responsabile. Per richiamare la cultura giapponese, il disegnatore lo rappresent\u00f2 inoltre come un samurai, che brandisce una conchiglia al posto di una katana. Utilizza la conchiglia che tiene riposta sul ventre per difendersi, attaccare e come utensile per lavorare le bacche di cui si nutre. Nell'anime, un Oshawott di propriet\u00e0 della Professoressa Aralia appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\"). Un esemplare del Pok\u00e9mon viene catturato da Ash Ketchum in \"Dispettosi Sandile!\" (\"A Sandile Gusher of Change\"), dopo che l'Oshawott si affeziona all'allenatore e decide di seguirlo nel suo viaggio. Quando sono stati rivelati i Pok\u00e9mon iniziali di \"Pok\u00e9mon Nero\" e \"Bianco\", Oshawott \u00e8 stato oggetto di critiche rivolte al suo design ed \u00e8 risultato il meno amato dei tre, raccogliendo il 15% dei consensi in un sondaggio condotto da \"Official Nintendo Magazine\".\nDewott.\n \u00e8 un Pok\u00e9mon di primo stadio di tipo Acqua. Si evolve da Oshawott ed evolve a sua volta in Samurott con l'aumento di livello. Viene definito il Pok\u00e9mon Apprendista. Si sottopone a un duro allenamento per imparare a destreggiare con maestria le conchiglie che si porta appresso. Ogni esemplare ha una sua tecnica distintiva, che dipende dall'allenamento e dalla forma delle conchiglie che utilizza. Nell'anime, Dewott appare per la prima volta nel corso dell'episodio \"Il Club di Lotta e la scelta di Tepig!\" (\"The Battle Club and Tepig's Choice\").\nSamurott.\n \u00e8 un Pok\u00e9mon di secondo stadio di tipo Acqua. Si evolve da Dewott. Viene definito il Pok\u00e9mon Dignit\u00e0. Disegnato sempre da Yusuke \u014cmura, il design del Pok\u00e9mon si discosta da quello di una lontra ed \u00e8 basato invece su una foca o un leone marino. In combattimento utilizza con perizia e rapidit\u00e0 il grande corno che ha sulla fronte e le spade che ha riposte nell'armatura delle zampe anteriori. Nell'anime, Samurott appare nel corso del lungometraggio \"\", dove lotta contro Ash Ketchum. Cameron possiede un esemplare di Samurott.\nPatrat.\n \u00e8 un Pok\u00e9mon base di tipo Normale. Si evolve in Watchog con l'aumento di livello. Viene definito il Pok\u00e9mon Esplorante. \u00c8 guardingo e circospetto e vi \u00e8 sempre almeno un membro del gruppo che monta la guardia alla tana. In caso di pericolo allerta i compagni facendo loro segno con la coda. Nell'anime, Patrat appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\").\nWatchog.\n \u00e8 un Pok\u00e9mon di primo stadio di tipo Normale. Si evolve da Patrat. Viene definito il Pok\u00e9mon Sentinella. Ha un'ottima vista che gli permette di muoversi anche al buio. Tramite una sostanza fluorescente contenuta nel suo corpo pu\u00f2 far brillare gli occhi e le strisce che ha sulla pelliccia, intimorendo gli avversari; in caso di scontro spara i semi delle bacche che ha accumulato nelle guance. Nell'anime, un Watchog di propriet\u00e0 della capopalestra Alo\u00e9 appare per la prima volta nel corso dell'episodio \"Una notte nel museo di Zefiropoli!\" (\"A Night in the Nacrene City Museum!\").\nLillipup.\n \u00e8 un Pok\u00e9mon base di tipo Normale. Si evolve in Herdier con l'aumento di livello. Viene definito il Pok\u00e9mon Cagnolino. \u00c8 un cagnolino facile da addestrare, intelligente, ubbidiente e leale nei confronti del suo allenatore. Non si tira indietro anche di fronte ad avversari pi\u00f9 forti di lui, ma se il divario \u00e8 troppo evidente abbandona la lotta. Il pelo che gli ricopre il viso funge da sensore e radar. Nell'anime, un esemplare di Lillipup appartenente alla capopalestra Alo\u00e9 appare per la prima volta nel corso dell'episodio \"La lotta secondo Alo\u00e9!\" (\"The Battle According to Lenora!\").\nHerdier.\n \u00e8 un Pok\u00e9mon di primo stadio di tipo Normale. Si evolve da Lillipup ed evolve a sua volta in Stoutland con l'aumento di livello. Viene definito il Pok\u00e9mon Fedelt\u00e0. \u00c8 stato addomesticato fin dall'antichit\u00e0 e si dimostra sempre corretto e leale nei confronti del suo allenatore. La folta pelliccia scura che lo ricopre cresce di continuo e grazie alla sua durezza lo protegge dai colpi che gli vengono inferti. Nell'anime, un esemplare di Herdier di propriet\u00e0 della capopalestra Alo\u00e9 appare per la prima volta nel corso dell'episodio \"Rivincita alla Palestra di Zefiropoli!\" (\"Rematch at the Nacrene Gym!\").\nStoutland.\n \u00e8 un Pok\u00e9mon di secondo stadio di tipo Normale. Si evolve da Herdier. Viene definito il Pok\u00e9mon Generosit\u00e0. Intelligente, leale e coraggioso, soccorre uomini e Pok\u00e9mon in difficolt\u00e0 in mare o in montagna, grazie al suo folto pelo che lo rende immune al freddo. Nell'anime, Stoutland appare per la prima volta nel corso dell'episodio \"Incontri e scontri a Sciroccopoli!\" (\"Reunion Battles In Nimbasa!\") in cui un esemplare del Pok\u00e9mon viene sconfitto da Ash Ketchum. Un altro Stoutland anziano, amico del Litten di Ash, compare in alcuni episodi ambientati nella regione di Alola.\nPurrloin.\n \u00e8 un Pok\u00e9mon base di tipo Buio. Si evolve in Liepard con l'aumento di livello. Viene definito il Pok\u00e9mon Furbizia. Si diverte a distrarre le persone e rubare loro oggetti. A causa del suo aspetto tenero viene per\u00f2 spesso perdonato. In \"Pok\u00e9mon Nero 2\" e \"Bianco 2\" \u00e8 possibile ottenere un esemplare di Purrloin di propriet\u00e0 di N. Nell'anime, Purrloin appare per la prima volta nel corso del lungometraggio \"\".\nLiepard.\n \u00e8 un Pok\u00e9mon di primo stadio di tipo Buio. Si evolve da Purrloin. Viene definito il Pok\u00e9mon Sanguefreddo. \u00c8 aggraziato e ha un aspetto sinuoso e affascinante. I suoi modi sono tuttavia sprezzanti, sleali e crudeli, in quanto preferisce cogliere le vittime di nascosto alle spalle o nel buio della notte. Nell'anime, Liepard appare per la prima volta nel corso del lungometraggio \"Pok\u00e9mon il film: Nero - Victini e Reshiram\".\nPansage.\n \u00e8 un Pok\u00e9mon base di tipo Erba. Si evolve in Simisage tramite l'utilizzo dello strumento Pietrafoglia. Viene definito il Pok\u00e9mon Scimperba. Ha l'aspetto di una scimmia. Generoso e amichevole, offre a Pok\u00e9mon affaticati bacche e le foglie della sua testa, che alleviano la stanchezza. In \"Pok\u00e9mon Nero\" e \"Bianco\" il protagonista otterr\u00e0 un esemplare di Pansage all'interno del Cantiere dei Sogni se ha scelto come Pok\u00e9mon iniziale Tepig. Nell'anime, il capopalestra Spighetto possiede un esemplare di Pansage nel corso dell'episodio \"Tre leader, minaccia di squadra!\" (\"Triple Leaders, Team Threats\").\nSimisage.\n \u00e8 un Pok\u00e9mon di primo stadio di tipo Erba. Si evolve da Pansage. Viene definito il Pok\u00e9mon Spinpanz\u00e9. Ha un carattere irruento e aggressivo, che lo porta spesso ad attaccare roteando la sua coda spinosa. Nell'anime, Simisage appare per la prima volta nel corso dell'episodio \"Ha inizio il torneo Donamite!\" (\"The Clubsplosion Begins!\").\nPansear.\n \u00e8 un Pok\u00e9mon base di tipo Fuoco. Si evolve in Simisear tramite l'utilizzo dello strumento Pietrafocaia. Viene definito il Pok\u00e9mon Testacalda. Ha l'aspetto di una scimmia. Il ciuffo che ha sulla testa brucia a temperature elevate, cosa che gli torna utile per arrostire le bacche di cui si nutre. In \"Pok\u00e9mon Nero\" e \"Bianco\" il protagonista otterr\u00e0 un esemplare di Pansear all'interno del Cantiere dei Sogni se ha scelto come Pok\u00e9mon iniziale Oshawott. Nell'anime, il capopalestra Chicco possiede un esemplare di Pansear nel corso dell'episodio \"Tre leader, minaccia di squadra!\" (\"Triple Leaders, Team Threats\").\nSimisear.\n \u00e8 un Pok\u00e9mon di primo stadio di tipo Fuoco. Si evolve da Pansear. Viene definito il Pok\u00e9mon Sfavillante. Alimenta con dolci la sua fiamma interna, con cui emette una pioggia di fuoco dalla testa e dalla coda. Nell'anime, Simisear appare per la prima volta nel corso dell'episodio \"Emolga e il nuovo Invertivolt!\" (\"Emolga and the New Volt Switch!\").\nPanpour.\n \u00e8 un Pok\u00e9mon base di tipo Acqua. Si evolve in Simipour tramite l'utilizzo dello strumento Pietraidrica. Viene definito il Pok\u00e9mon Annaffiatore. Ha l'aspetto di una scimmia. Accumula acqua ricca di nutrienti all'interno del ciuffo che ha sulla testa, e la espelle dalla coda per annaffiare piante o tenersi umido in ambienti asciutti. In \"Pok\u00e9mon Nero\" e \"Bianco\" il protagonista otterr\u00e0 un esemplare di Panpour all'interno del Cantiere dei Sogni se ha scelto come Pok\u00e9mon iniziale Snivy. Nell'anime, il capopalestra Maisello possiede un esemplare di Panpour nel corso dell'episodio \"Tre leader, minaccia di squadra!\" (\"Triple Leaders, Team Threats\").\nSimipour.\n \u00e8 un Pok\u00e9mon di primo stadio di tipo Acqua. Si evolve da Panpour. Viene definito il Pok\u00e9mon Spruzzacqua. Utilizza la coda sia come pompa per aspirare acqua, sia come condotto per espellerla in getti ad alta pressione. Nell'anime, Simipour appare per la prima volta nel corso dell'episodio \"Nuove emozioni al torneo Donamite!\" (\"Search for the Clubultimate!\").\nMunna.\n \u00e8 un Pok\u00e9mon base di tipo Psico. Si evolve in Musharna tramite l'utilizzo dello strumento Pietralunare. Viene definito il Pok\u00e9mon Divorasogni. Si sposta galleggiando in aria per nutrirsi dei sogni di uomini e Pok\u00e9mon. Nell'anime, un esemplare di Munna di propriet\u00e0 di Zania appare per la prima volta nel corso dell'episodio \"L'energia dei sogni!\" (\"Dreams by the Yard Full!\").\nMusharna.\n \u00e8 un Pok\u00e9mon di primo stadio di tipo Psico. Si evolve da Munna. Viene definito il Pok\u00e9mon Dormiveglia. Si nutre anch'egli di sogni, che poi materializza tramite il fumo di colori diversi che gli fuoriesce dalla fronte. Nell'anime, un esemplare di Musharna di propriet\u00e0 di Zania appare per la prima volta nel corso dell'episodio \"L'energia dei sogni!\" (\"Dreams by the Yard Full!\").\nPidove.\n \u00e8 un Pok\u00e9mon base di tipo Normale/Volante. Si evolve in Tranquill con l'aumento di livello. Viene definito il Pok\u00e9mon Piccione. Ha l'aspetto di un piccione. Si affeziona alle persone ed esegue scrupolosamente gli ordini impartitigli dal suo allenatore, ma a causa della sua smemoratezza dimentica a volte i comandi ricevuti. In \"Pok\u00e9mon Nero 2\" e \"Bianco 2\" nel Bosco Girandola \u00e8 possibile ottenere un esemplare di Pidove di propriet\u00e0 di N. Nell'anime, Pidove appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\"). Nella puntata successiva, \"Entrino Iris e Axew!\" (\"Enter Iris and Axew!\") Ash Ketchum cattura un esemplare del Pok\u00e9mon.\nTranquill.\n \u00e8 un Pok\u00e9mon di primo stadio di tipo Normale/Volante. Si evolve da Pidove ed evolve a sua volta in Unfezant con l'aumento di livello. Viene definito il Pok\u00e9mon Granpiccione. Ha un ottimo senso dell'orientamento e un forte attaccamento; indipendentemente dalla distanza, \u00e8 sempre in grado di ritornare al suo nido o al suo allenatore. Nell'anime, un esemplare di Tranquill appartenente a Diapo appare per la prima volta nel corso dell'episodio \"Una lotta tra rivali!\" (\"A Rival Battle for Club Champ!\"). Ash Ketchum possiede un esemplare del Pok\u00e9mon, evolutosi dal suo Pidove in \"I Venipede in fuga!\" (\"A Venipede Stampede!\").\nUnfezant.\n \u00e8 un Pok\u00e9mon di secondo stadio di tipo Normale/Volante. Si evolve da Tranquill. Viene definito il Pok\u00e9mon Orgoglio. Gli Unfezant di sesso maschile possiedono una vistosa cresta assente nelle femmine, che sfoggiano per intimorire i nemici. Gli esemplari femminili d'altro canto sono pi\u00f9 abili nel volo. Vi \u00e8 inoltre una differenza nel colore del piumaggio del ventre: verde per i maschi, marrone per il genere femminile. Nell'anime, Unfezant appare per la prima volta nel corso del lungometraggio \"Pok\u00e9mon il film: Bianco - Victini e Zekrom\". Ash Ketchum possiede un esemplare di sesso femminile del Pok\u00e9mon, evolutosi dal suo Tranquill nell'episodio \"Una straordinaria lotta aerea!\" (\"An Amazing Aerial Battle!\"). In \"Finale sconsigliata ai fifoni!\" (\"Finals Not for the Faint-Hearted!\") Alan schiera un Unfezant di sesso maschile contro Ash.\nBlitzle.\n \u00e8 un Pok\u00e9mon base di tipo Elettro. Si evolve in Zebstrika con l'aumento di livello. Viene definito il Pok\u00e9mon Caricavolt. La sua criniera funge da parafulmine e da propagatore di pulsazioni luminose, con cui comunica con i suoi simili. Nell'anime, Blitzle appare per la prima volta nel corso dell'episodio \"La conchiglia perduta di Oshawott!\" (\"Oshawott's Lost Scalchop!\").\nZebstrika.\n \u00e8 un Pok\u00e9mon di primo stadio di tipo Elettro. Si evolve da Blitzle. Viene definito il Pok\u00e9mon Saetta. Ha un carattere fiero e impetuoso. \u00c8 agile e scattante, e pu\u00f2 lanciare temibili scariche elettriche dalla criniera. Nell'anime, Zebstrika appare per la prima volta nel corso dell'episodio \"Incontri e scontri a Sciroccopoli!\" (\"Reunion Battles In Nimbasa!\").\nRoggenrola.\n \u00e8 un Pok\u00e9mon base di tipo Roccia. Si evolve in Boldore con l'aumento di livello. Viene definito il Pok\u00e9mon Placca. Il suo corpo \u00e8 stato compattato sotto terra nel corso di centinaia d'anni attorno a un nucleo centrale di energia, ed \u00e8 duro come l'acciaio. La cavit\u00e0 al suo interno \u00e8 il suo unico orecchio. Nell'anime, Roggenrola appare per la prima volta nel corso dell'episodio \"Devo acchiappare un Roggenrola!\" (\"Gotta Catch A Roggenrola!\") in cui Ash Ketchum cattura un esemplare del Pok\u00e9mon.\nBoldore.\n \u00e8 un Pok\u00e9mon di primo stadio di tipo Roccia. Si evolve da Roggenrola ed evolve a sua volta in Gigalith se scambiato. Viene definito il Pok\u00e9mon Minerale. Sprizza letteralmente energia, tanto che una parte di essa fuoriesce dal corpo e si cristallizza in formazioni minerali arancioni capaci di illuminarsi. In \"Pok\u00e9mon Nero 2\" e \"Bianco 2\" nella Cava Pietrelettrica \u00e8 possibile ottenere un esemplare di Boldore di propriet\u00e0 di N. Nell'anime, Ash Ketchum possiede un esemplare di Boldore, evolutosi dal suo Roggenrola nel corso dell'episodio \"Lotta contro il re delle miniere!\" (\"Battling the King of the Mines!\").\nGigalith.\n \u00e8 un Pok\u00e9mon di secondo stadio di tipo Roccia. Si evolve da Boldore. Viene definito il Pok\u00e9mon Pressionalta. Assorbe l'energia solare tramite i cristalli che ha sul corpo, e li comprime nel suo nucleo per restituirli come potenti raggi sparati dalla bocca. Nell'anime, Gigalith appare per la prima volta nel corso dell'episodio \"Ash contro il Campione!\" (\"Ash Versus the Champion!\").\nWoobat.\n \u00e8 un Pok\u00e9mon base di tipo Psico/Volante. Si evolve in Swoobat tramite felicit\u00e0. Viene definito il Pok\u00e9mon Pipistrello.Appare come un pipistrello che abita nelle caverne e nelle foreste buie, dormendo attaccato a pareti o tronchi tramite il suo naso. Emette ultrasuoni dalle narici con cui sonda l'ambiente circostante. In \"Pok\u00e9mon Nero 2\" e \"Bianco 2\" nella Falda Sotterranea si pu\u00f2 ottenere un esemplare di Woobat di propriet\u00e0 di N. Nell'anime, Woobat appare per la prima volta nel corso dell'episodio \"Entrino Iris e Axew!\" (\"Enter Iris and Axew!\") in cui Jessie del Team Rocket ne cattura un esemplare.\nSwoobat.\n \u00e8 un Pok\u00e9mon di primo stadio di tipo Psico/Volante. Si evolve da Woobat. Viene definito il Pok\u00e9mon Cercamore. Produce onde ultrasoniche dalle narici, con cui attaccare o che i maschi utilizzano per corteggiare le femmine. Nell'anime, Swoobat appare per la prima volta nel corso dell'episodio \"L'irresistibile Emolga!\" (\"Emolga the Irresistible!\").\nDrilbur.\n \u00e8 un Pok\u00e9mon base di tipo Terra. Si evolve in Excadrill con l'aumento di livello. Viene definito il Pok\u00e9mon Talpa. \u00c8 basato su una talpa; scava infatti profonde gallerie sotterranee con le sue unghie aguzze e avvitandosi su se stesso. Nell'anime, Iris cattura un esemplare di Drilbur.\nExcadrill.\n \u00e8 un Pok\u00e9mon di primo stadio di tipo Terra/Acciaio. Si evolve da Drilbur. Viene definito il Pok\u00e9mon Sottoterra. Con la sua testa e i suoi artigli di acciaio pu\u00f2 scavare gallerie e perforare il metallo pi\u00f9 spesso come una trivella. Nell'anime, Iris possiede un esemplare di Excadrill, evoluzione del suo Drilbur. Il capopalestra Rafan utilizza un esemplare del Pok\u00e9mon nell'episodio \"Lotta contro il re delle miniere!\" (\"Battling the King of the Mines!\").\nAudino.\n \u00e8 un Pok\u00e9mon base di tipo Normale. Viene definito il Pok\u00e9mon Ascolto. Le sue orecchie eccezionali gli donano un senso dell'udito sorprendente, grazie al quale pu\u00f2 captare suoni impercettibili o percepire lo stato fisico di persone e Pok\u00e9mon dal loro battito cardiaco. In \"Pok\u00e9mon Rubino Omega\" e \"Zaffiro Alpha\" ottiene una megaevoluzione denominata MegaAudino, la quale assume in aggiunta il tipo Normale/Folletto. Nell'anime, Audino \u00e8 il Pok\u00e9mon utilizzato dall'Infermiera Joy all'interno del Pok\u00e9mon Center della regione di Unima. Il Pok\u00e9mon appare per la prima volta nel corso dell'episodio \"L'energia dei sogni!\" (\"Dreams by the Yard Full!\").\nTimburr.\n \u00e8 un Pok\u00e9mon base di tipo Lotta. Si evolve in Gurdurr con l'aumento di livello. Viene definito il Pok\u00e9mon Forzaimmane. A causa della sua grande forza \u00e8 spesso utilizzato nei cantieri edilizi. Porta sempre con s\u00e9 una trave di legno, che sostituisce con tronchi sempre pi\u00f9 pesanti mano a mano che cresce. In \"Pok\u00e9mon Nero 2\" e \"Bianco 2\" nel Bosco Girandola \u00e8 possibile ottenere un esemplare di Timburr di propriet\u00e0 di N. Nell'anime, un esemplare di Timburr di propriet\u00e0 di Diapo appare per la prima volta nel corso dell'episodio \"La terza lotta di Ash e Diapo!\" (\"Ash and Trip's Third Battle!\").\nGurdurr.\n \u00e8 un Pok\u00e9mon di primo stadio di tipo Lotta. Si evolve da Timburr ed evolve a sua volta in Conkeldurr se scambiato. Viene definito il Pok\u00e9mon Forzaimmane. Fortifica il suo corpo muscoloso trasportando ininterrottamente travi d'acciaio. Nell'anime, Diapo allena un esemplare del Pok\u00e9mon, evoluzione del suo Timburr.\nConkeldurr.\n \u00e8 un Pok\u00e9mon di secondo stadio di tipo Lotta. Si evolve da Gurdurr. Viene definito il Pok\u00e9mon Forzaimmane. Maneggia abilmente e senza il minimo sforzo due grandi pilastri di cemento. Nell'anime, un esemplare di Conkeldurr di propriet\u00e0 di Diapo ed evoluzione del suo Gurdurr, appare per la prima volta nel corso dell'episodio \"Ha inizio il torneo Donamite!\" (\"The Clubsplosion Begins!\").\nTympole.\n \u00e8 un Pok\u00e9mon base di tipo Acqua. Si evolve in Palpitoad con l'aumento di livello. Viene definito il Pok\u00e9mon . Ha l'aspetto di un girino. Produce onde sonore facendo vibrare le guance, con cui comunica con i suoi simili. In \"Pok\u00e9mon Nero 2\" e \"Bianco 2\" \u00e8 possibile ottenere nel Bosco Girandola un esemplare di Tympole di propriet\u00e0 di N. Nell'anime, Tympole appare per la prima volta nel corso dell'episodio \"Affrontare la paura con gli occhi ben aperti!\" (\"Facing Fear with Eyes Wide Open!\").\nPalpitoad.\n \u00e8 un Pok\u00e9mon di primo stadio di tipo Acqua/Terra. Si evolve da Tympole ed evolve a sua volta in Seismitoad con l'aumento di livello. Viene definito il Pok\u00e9mon . Vive a met\u00e0 strada tra l'acqua e la terraferma. Per cacciare le sue prede, fa vibrare il bernoccolo che ha sulla testa per provocare onde o piccoli sismi o ricorre alla sua lunga lingua appiccicosa. Nell'anime, un Palpitoad di propriet\u00e0 di Diapo appare per la prima volta nel corso dell'episodio \"La terza lotta di Ash e Diapo!\" (\"Ash and Trip's Third Battle!\"). Ash Ketchum ne cattura un esemplare in \"Affrontare la paura con gli occhi ben aperti!\" (\"Facing Fear with Eyes Wide Open!\").\nSeismitoad.\n \u00e8 un Pok\u00e9mon di secondo stadio di tipo Acqua/Terra. Si evolve da Palpitoad. Viene definito il Pok\u00e9mon . Le protuberanze sulla sue testa contengono un liquido paralizzante, mentre le membrane disseminate sul suo corpo vengono fatte vibrare per aumentare la potenza dei suoi colpi. Nell'anime, Seismitoad appare per la prima volta nel corso del lungometraggio \"Pok\u00e9mon il film: Nero e Bianco\".\nThroh.\n \u00e8 un Pok\u00e9mon base di tipo Lotta. \u00c8 una specie esclusivamente maschile. Viene definito il Pok\u00e9mon . Ha l'aspetto di un judoka, con un j\u016bd\u014dgi bianco sorretto da una cintura che cambia quando diventa pi\u00f9 forte. Ha la tendenza ad affrontare avversari pi\u00f9 grandi di lui. Nell'anime, Throh appare per la prima volta nel corso del lungometraggio \", dove combatte contro Ash Ketchum.\nSawk.\n \u00e8 un Pok\u00e9mon base di tipo Lotta. \u00c8 una specie esclusivamente maschile. Viene definito il Pok\u00e9mon . Ha l'aspetto di un karateka, con un karate gi bianco sorretto da una cintura che gli conferisce potenza. Si allena costantemente in solitaria sulle montagne, colpendo tronchi e rocce. Nell'anime, Sawk appare per la prima volta nel corso del lungometraggio \", dove combatte contro Ash Ketchum.\nSewaddle.\n \u00e8 un Pok\u00e9mon base di tipo Coleottero/Erba. Si evolve in Swadloon con l'aumento di livello. Viene definito il Pok\u00e9mon . Tagliando le foglie con la bocca e unendole insieme con i fili prodotti dalla sua bava, si cuce tutto ci\u00f2 di cui ha bisogno, tra cui i suoi stessi vestiti. Nell'anime, Sewaddle appare per la prima volta nel corso dell'episodio \"Nel Bosco Girandola con Sewaddle e Artemisio!\" (\"Sewaddle and Burgh in Pinwheel Forest!\"), in cui Ash Ketchum cattura un esemplare del Pok\u00e9mon.\nSwadloon.\n \u00e8 un Pok\u00e9mon di primo stadio di tipo Coleottero/Erba. Si evolve da Sewaddle ed evolve a sua volta in Leavanny tramite felicit\u00e0. Viene definito il Pok\u00e9mon . Dimora nelle foreste ombrose e umide, che rende rigogliose trasformando le foglie morte di cui si nutre in sostanze nutritive. Per proteggersi dal freddo avvolge il proprio corpo con delle foglie. Nell'anime, Ash possiede per un periodo un esemplare di Swadloon, evoluzione del suo Sewaddle.\nLeavanny.\n \u00e8 un Pok\u00e9mon di secondo stadio di tipo Coleottero/Erba. Si evolve da Swadloon. Viene definito il Pok\u00e9mon . Ha un atteggiamento materno e protettivo nei confronti dei suoi piccoli e dei giovani Pok\u00e9mon in generale; realizza spesso abiti di foglie su misura per chi ne ha bisogno, sfruttando le sue lame e il filo prodotto dalla sua bava. Nell'anime, un Leavanny di propriet\u00e0 del capopalestra Artemisio appare per la prima volta nel corso dell'episodio \"Nel Bosco Girandola con Sewaddle e Artemisio!\" (\"Sewaddle and Burgh in Pinwheel Forest!\"). Ash Ketchum possiede un esemplare di Leavanny, evoluzione del suo Swadloon.\nVenipede.\n \u00e8 un Pok\u00e9mon base di tipo Coleottero/Veleno. Si evolve in Whirlipede con l'aumento di livello. Viene definito il Pok\u00e9mon . \u00c8 basato su un centopiedi. Dispone di un potente veleno che inietta nelle sue vittime tramite morso per paralizzarle. Sul capo e sulla coda \u00e8 provvisto di organi sensoriali che fungono da ricettori. Nell'anime, Venipede appare per la prima volta nel corso dell'episodio \"I Venipede in fuga!\" (\"A Venipede Stampede!\").\nWhirlipede.\n \u00e8 un Pok\u00e9mon di primo stadio di tipo Coleottero/Veleno. Si evolve da Venipede ed evolve a sua volta in Scolipede con l'aumento di livello. Viene definito il Pok\u00e9mon . \u00c8 protetto da un guscio resistente coperto da spine velenose. Di solito resta inattivo in attesa dell'evoluzione, ma se provocato si scaglia contro i nemici rotolando su se stesso. Nell'anime, il capopalestra Artemisio possiede un esemplare di Whirlipede utilizzato contro Ash Ketchum nell'episodio \"Per amore dei Pok\u00e9mon Coleottero!\" (\"Battling For The Love of Bug-Types!\").\nScolipede.\n \u00e8 un Pok\u00e9mon di secondo stadio di tipo Coleottero/Veleno. Si evolve da Whirlipede. Viene definito il Pok\u00e9mon . \u00c8 un cacciatore letale, che incalza le sue prede con le corna, gli aculei del collo e le sue tossine. Nell'anime, Scolipede appare per la prima volta nel corso dell'episodio \"Il timoroso Axew!\" (\"The Bloom Is on Axew!\") in cui combatte contro Iris. La capopalestra Velia possiede un esemplare del Pok\u00e9mon.\nCottonee.\n \u00e8 un Pok\u00e9mon base di tipo Erba/Folletto. Si evolve in Whimsicott tramite l'utilizzo dell'oggetto Pietrasolare.Viene definito il Pok\u00e9mon .\u00c8 una specie esclusiva di \"Pok\u00e9mon Nero\" e \"Nero 2\". Il suo corpo \u00e8 formato da cotone leggero, che viene sospinto dal vento ma che si appesantisce se bagnato dalla pioggia, limitandone i movimenti. Si riunisce in gruppo; se attaccato crea nuvole di cotone che usa come diversivo e che ricrescono in breve tempo. Nell'anime, Cottonee appare per la prima volta nel corso dell'episodio \"Un Cottonee innamorato!\" (\"Cottonee in Love!\").\nWhimsicott.\n \u00e8 un Pok\u00e9mon di primo stadio di tipo Erba/Folletto. Si evolve da Cottonee. Viene definito il Pok\u00e9mon . Cavalca il vento di casa in casa e si introduce al loro interno come uno spiffero, poi lascia tutto a soqquadro e sparge cotone ovunque. Nell'anime, Whimsicott appare per la prima volta nel corso del lungometraggio \"Pok\u00e9mon il film: Nero - Victini e Reshiram\".\nPetilil.\n \u00e8 un Pok\u00e9mon base di tipo Erba. Si evolve in Lilligant tramite l'utilizzo dello strumento Pietrasolare. Viene definito il Pok\u00e9mon . \u00c8 una specie esclusiva di \"Pok\u00e9mon Bianco\" e \"Bianco 2\", ed \u00e8 solo femminile. Predilige i suoli ricchi di nutrimento e acqua fresca. Le foglie che gli crescono sul capo sono molto amare, ma hanno un effetto rinvigorente sul corpo. Nell'anime, Petilil appare nel corso del lungometraggio \"Pok\u00e9mon il film: Bianco - Victini e Zekrom\".\nLilligant.\n \u00e8 un Pok\u00e9mon di primo stadio di tipo Erba. Si evolve da Petilil. Viene definito il Pok\u00e9mon . Il grazioso fiore che gli sboccia in testa viene usato nel corteggiamento ed emette un profumo rilassante, ma \u00e8 molto difficile prendersene cura. Nell'anime, Lilligant appare per la prima volta nel corso del lungometraggio \"Pok\u00e9mon il film: Bianco - Victini e Zekrom\".\nBasculin.\n \u00e8 un Pok\u00e9mon base di tipo Acqua. Possiede due differenti forme, denominate Linearossa e Lineablu, che differiscono solamente nella colorazione, e nella forma degli occhi e delle pinne. Viene definito il Pok\u00e9mon . Sebbene entrambe le forme siano disponibili nei videogiochi, i Basculin Linearossa sono pi\u00f9 frequenti in \"Pok\u00e9mon Nero\" e \"Nero 2\", mentre i Lineablu in \"Pok\u00e9mon Bianco\" e \"Bianco 2\". Sono descritti come creature molto aggressive, che litigano tra di loro e con altri Pok\u00e9mon per la supremazia territoriale. Nell'anime, il capopalestra Spighetto cattura un esemplare di Basculin Lineablu nel corso dell'episodio \"L'intenditore di pesca finisce nella rete!\" (\"A Fishing Connoisseur in a Fishy Competition!\").\nSandile.\n \u00e8 un Pok\u00e9mon base di tipo Terra/Buio. Si evolve in Krokorok con l'aumento di livello. Ha l'aspetto di un coccodrillo. Viene definito il Pok\u00e9mon . Vive nascosto tra le sabbie del deserto, in cui nuota agilmente per sorprendere le sue prede e per impedire alla sua temperatura corporea di scendere. Per respirare e orizzontarsi fa emergere solo il naso e gli occhi, protetti da una membrana nera. In \"Pok\u00e9mon Nero 2\" e \"Bianco 2\" \u00e8 possibile ottenere nel Deserto della Quiete un esemplare di Sandile di propriet\u00e0 di N. Nell'anime, un Sandile dotato di occhiali da sole e in seguito evolutosi in Krokorok, appare per la prima volta nel corso dell'episodio \"Dispettosi Sandile!\" (\"A Sandile Gusher of Change\").\nKrokorok.\n \u00e8 un Pok\u00e9mon di primo stadio di tipo Terra/Buio. Si evolve da Sandile ed evolve a sua volta in Krookodile con l'aumento di livello. Viene definito il Pok\u00e9mon . Vive in piccoli branchi spesso capeggiati da una femmina e in cui i maschi sono incaricsti di raccogliere cibo. La membrana che gli ricopre gli occhi lo protegge dalle tempeste di sabbia del deserto e gli permette di percepire il calore dei corpi per vedere cos\u00ec anche al buio. Nell'anime, un Krokorok dotato di occhiali da sole appare per la prima volta nel corso dell'episodio \"Ballando con i tre Ducklett!\" (\"Dancing With the Ducklett Trio!\") e viene successivamente catturato da Ash Ketchum in \"Lotta al bullo!\" (\"Battling the Bully!\").\nKrookodile.\n \u00e8 un Pok\u00e9mon di secondo stadio di tipo Terra/Buio. Si evolve da Krokorok. Viene definito il Pok\u00e9mon . \u00c8 un predatore feroce e spietato; localizza la preda anche a grande distanza tramite la sua vista acuta, si avvicina rapidamente tra la sabbia e la afferra tra le sue possenti mascelle. Nell'anime, Ash Ketchum possiede un esemplare di Krookodile, evoluzione del suo Krokorok.\nDarumaka.\n \u00e8 un Pok\u00e9mon base di tipo Fuoco. Si evolve in Darmanitan con l'aumento di livello. Viene definito il Pok\u00e9mon . \u00c8 basato su una bambola daruma. Se la sua fiamma interna brucia \u00e8 attivo e vivace, ma quando si smorza lo coglie il sonno. In \"Pok\u00e9mon Nero 2\" e \"Bianco 2\" \u00e8 possibile ottenere nel Deserto della Quiete un esemplare di Darumaka di propriet\u00e0 di N. Nell'anime, Darumaka appare per la prima volta nel corso dell'episodio \"Il salvataggio di Darmanitan!\" (\"Saving Darmanitan From the Bell!\").\nDarmanitan.\n \u00e8 un Pok\u00e9mon di primo stadio di tipo Fuoco. Si evolve da Darumaka. Viene definito il Pok\u00e9mon . La sua fiamma interna brucia a temperature elevatissime. Gli esemplari in possesso dell'abilit\u00e0 , cambiano forma e aspetto quando perdono met\u00e0 dei loro Punti Salute. Essi assumono la forma e la durezza di una statua e combattono con la forza dello spirito, cambiano tipo in Fuoco/Psico e subiscono un incremento della Difesa, Attacco Speciale e Difesa Speciale a discapito di Attacco e Velocit\u00e0. In \"Pok\u00e9mon Nero 2\" e \"Bianco 2\" \u00e8 possibile ottenere nel Deserto della Quiete un esemplare di Darmanitan di propriet\u00e0 di N. Nell'anime, Darmanitan appare per la prima volta nel corso dell'episodio \"Il salvataggio di Darmanitan!\" (\"Saving Darmanitan From the Bell!\").\nMaractus.\n \u00e8 un Pok\u00e9mon base di tipo Erba. Viene definito il Pok\u00e9mon . \u00c8 un cactus che vive in zone aride. Per proteggere se stesso e i semi dei suoi fuori, scatena vivaci danze e suoni per mettere in fuga gli aggressori. Nell'anime, Maractus appare per la prima volta nel corso dell'episodio \"Lo straordinario trio Maractus!\" (\"A Maractus Musical!\").\nDwebble.\n \u00e8 un Pok\u00e9mon base di tipo Coleottero/Roccia. Si evolve in Crustle con l'aumento di livello. Viene definito il Pok\u00e9mon . Prende dimora in piccole pietre, in cui si apre un varco utilizzando il liquido corrosivo che secerne dalla bocca. Nell'anime, un esemplare di Dwebble di propriet\u00e0 del capopalestra Spighetto appare per la prima volta nel corso dell'episodio \"Una casa per Dwebble!\" (\"A Home for Dwebble!\"). In \"Per amore dei Pok\u00e9mon Coleottero!\" (\"Battling For The Love of Bug-Types!\") Artemisio utilizza un Dwebble contro Ash Ketchum.\nCrustle.\n \u00e8 un Pok\u00e9mon di primo stadio di tipo Coleottero/Roccia. Si evolve da Dwebble. Viene definito il Pok\u00e9mon . Dimora sotto una pesante roccia, che si porta sempre dietro. Negli scontri per la supremazia con i suoi simili, vince chi distrugge la pietra del rivale. Nell'anime, il capopalestra Spighetto possiede un esemplare di Crustle, evolutosi dal suo Dwebble nel corso dell'episodio \"Crisi alla Cava Pietrelettrica!\" (\"Crisis at Chargestone Cave!\").\nScraggy.\n \u00e8 un Pok\u00e9mon base di tipo Buio/Lotta. Si evolve in Scrafty con l'aumento di livello. Viene definito il Pok\u00e9mon . Per difendersi tira su fino al collo la sua pelle floscia ed elastica, che lo protegge dai danni, mentre per attaccare ricorre a forti testate con il suo duro cranio. In \"Pok\u00e9mon Nero 2\" e \"Bianco 2\" \u00e8 possibile ottenere nel Deserto della Quiete un esemplare di Scraggy di propriet\u00e0 di N. Nell'anime, Scraggy appare per la prima volta nel corso dell'episodio \"Uno Scraggy nato per la libert\u00e0!\" (\"Scraggy-Hatched to be Wild!\"). Il Pok\u00e9mon, di propriet\u00e0 di Ash Ketchum \u00e8 stato ottenuto dalla schiusa di un uovo ricevuto nel corso di \"Ecco la squadra Trubbish!\" (\"Here Comes the Trubbish Squad!\").\nScrafty.\n \u00e8 un Pok\u00e9mon di primo stadio di tipo Buio/Lotta. Si evolve da Scraggy. Viene definito il Pok\u00e9mon . Ha un carattere spavaldo e sbruffone, soprattutto quando in gruppo. Attacca con calci e sputi e si protegge con la pelle della muta. Nell'anime, Scrafty appare per la prima volta nel corso dell'episodio \"Il Meowth che non t'aspetti!\" (\"Meowth's Scrafty Tactics!\").\nSigilyph.\n \u00e8 un Pok\u00e9mon base di tipo Psico/Volante. Viene definito il Pok\u00e9mon . Anticamente custodiva una citt\u00e0 in qualit\u00e0 di spirito protettore e da allora pattuglia i cieli sempre lungo lo stesso percorso. Nell'anime, Sigilyph appare per la prima volta nel corso del lungometraggio \"Pok\u00e9mon il film: Nero e Bianco\".\nYamask.\n \u00e8 un Pok\u00e9mon base di tipo Spettro. Si evolve in Cofagrigus con l'aumento di livello. Viene definito il Pok\u00e9mon . Nell'ottava generazione \u00e8 stata introdotta la sua forma regionale, di tipo Terra/Spettro, la quale evolve in Runerigus. Si tratta di uno spettro nato da una persona sepolta in un'antica tomba; conserva il ricordo della sua vita precedente e una maschera riproducente il suo volto da vivo. Nell'anime, Yamask appare per la prima volta nel corso dell'episodio \"Una notte nel museo di Zefiropoli!\" (\"A Night in the Nacrene City Museum!\"). In \"Per amore dei Pok\u00e9mon Coleottero!\" (\"Battling For The Love of Bug-Types!\") James del Team Rocket cattura un esemplare di Yamask.\nCofagrigus.\n \u00e8 un Pok\u00e9mon di primo stadio di tipo Spettro. Si evolve da Yamask. Viene definito il Pok\u00e9mon . Inganna le sue prede e i profanatori di tombe con il suo aspetto da sarcofago rivestito in oro, e poi li inghiottisce trasformandoli in mummie. Nell'anime, Cofagrigus appare per la prima volta nel corso dell'episodio \"Esploratori delle rovine dell'Eroe!\" (\"Explorers of the Hero's Ruin!\").\nTirtouga.\n \u00e8 un Pok\u00e9mon base di tipo Acqua/Roccia. Si evolve in Carracrosta con l'aumento di livello. Viene definito il Pok\u00e9mon . Si tratta di uno dei due Pok\u00e9mon resuscitati da fossile nei videogiochi della quinta generazione e il suo design \u00e8 basato su una tartaruga. Abitava i mari del pianeta cento milioni di anni fa; \u00e8 in grado di cacciare sia a grande profondit\u00e0 in mare, sia sulla terraferma. Nell'anime, Tirtouga appare per la prima volta nel corso del lungometraggio \"Pok\u00e9mon il film: Nero e Bianco\".\nCarracosta.\n \u00e8 un Pok\u00e9mon di primo stadio di tipo Acqua/Roccia. Si evolve da Tirtouga. Viene definito il Pok\u00e9mon . Possiede una forza elevata e delle mascelle incredibilmente potenti, con cui divora le sue vittime per intero; i materiali duri che assimila con la sua alimentazione, come ossa e gusci, vanno a irrobustire il suo spesso carapace. Nell'anime, Carracosta appare per la prima volta nel corso del lungometraggio \"Pok\u00e9mon il film: Nero e Bianco\".\nArchen.\n \u00e8 un Pok\u00e9mon base di tipo Roccia/Volante. Si evolve in Archeops con l'aumento di livello. Viene definito il Pok\u00e9mon . Si tratta di uno dei due Pok\u00e9mon resuscitati da fossile nei videogiochi della quinta generazione e il suo design \u00e8 basato su un uccello. Incapace di volare nonostante le ali, inseguiva le sue prede saltando di ramo in ramo o planando silenziosamente dall'alto. Si ritiene che sia l'antenato di tutti i Pok\u00e9mon uccello. Nell'anime, Archen appare per la prima volta nel corso dell'episodio \"Archeops nel mondo moderno!\" (\"Archeops In The Modern World!\").\nArcheops.\n \u00e8 un Pok\u00e9mon di primo stadio di tipo Roccia/Volante. Si evolve da Archen. Viene definito il Pok\u00e9mon . Sebbene capace di volare, \u00e8 pi\u00f9 versato nella corsa. Caccia in branco e in modo altamente organizzato. Nell'anime, Archeops appare per la prima volta nel corso dell'episodio \"Archeops nel mondo moderno!\" (\"Archeops In The Modern World!\").\nTrubbish.\n \u00e8 un Pok\u00e9mon base di tipo Veleno. Si evolve in Garbodor con l'aumento di livello.Viene definito il Pok\u00e9mon . \u00c8 formato da un sacchetto della spazzatura che ha preso vita a causa delle scorie chimiche che conteneva. \u00c8 attratto dalla sporcizia e dai luoghi insalubri, e rilascia di continuo miasmi tossici. Nell'anime, Trubbish appare per la prima volta nel corso dell'episodio \"Ecco la squadra Trubbish!\" (\"Here Comes the Trubbish Squad!\").\nGarbodor.\n \u00e8 un Pok\u00e9mon di primo stadio di tipo Veleno. Si evolve da Trubbish.Viene definito il Pok\u00e9mon . Ha l'aspetto di un cumulo di immondizia; assorbe continuamente spazzatura all'interno del suo corpo per formare liquidi e gas velenosi che spruzza dalla bocca e dall'arto destro. Nell'anime, Garbodor appare per la prima volta nel corso dell'episodio \"Scraggy e un'ostinata Gothita!\" (\"Scraggy and the Demanding Gothita!\").\nZorua.\n \u00e8 un Pok\u00e9mon base di tipo Buio. Si evolve in Zoroark con l'aumento di livello. Viene definito il Pok\u00e9mon . Ha l'aspetto di una volpe, ma preferisce tenere celata la sua vera identit\u00e0 e sfruttare la sua abilit\u00e0 per trasformarsi in un bambino o un altro Pok\u00e9mon. \u00c8 stato insieme a Zoroark il primo Pok\u00e9mon della quinta generazione a essere rivelato. Possiede l'abilit\u00e0 peculiare , che lo trasforma nell'ultimo Pok\u00e9mon della squadra del giocatore fino a quando non subisce danni. In \"Pok\u00e9mon Nero\" e \"Bianco\" Zorua \u00e8 ottenibile mostrando un esemplare di Celebi ottenuto nel corso di un evento Nintendo collegato al film a un personaggio non giocante che si trova ad Austropoli. In \"Pok\u00e9mon Nero 2\" e \"Bianco 2\" \u00e8 possibile ottenere a Libecciopoli un esemplare di Zorua di propriet\u00e0 di N. Nell'anime, Zorua \u00e8 uno dei protagonisti del lungometraggio \"\".\nZoroark.\n \u00e8 un Pok\u00e9mon di primo stadio di tipo Buio. Si evolve da Zorua. Viene definito il Pok\u00e9mon . Ha l'aspetto di una volpe; \u00e8 per\u00f2 capace di trasformarsi in gruppi di persone o Pok\u00e9mon per proteggere la sua tana o i suoi simili. \u00c8 stato insieme a Zorua il primo Pok\u00e9mon della quinta generazione a essere rivelato. Possiede l'abilit\u00e0 peculiare , che lo trasforma nell'ultimo Pok\u00e9mon della squadra del giocatore fino a quando non subisce danni. In \"Pok\u00e9mon Nero\" e \"Bianco\" Zoroark \u00e8 ottenibile all'interno del Bosco Smarrimento utilizzando uno dei tre Pok\u00e9mon leggendari Raikou, Entei o Suicune ottenuti tramite l'evento Nintendo collegato all'uscita del film. Nell'anime, Zoroark \u00e8 uno dei protagonisti del lungometraggio \"\". Nel film uno Zoroark di sesso femminile viene rapito da Grings Kodai e costretto ad assumere l'aspetto di Raikou, Entei e Suicune per seminare il panico a Coronopoli.\nMinccino.\n \u00e8 un Pok\u00e9mon base di tipo Normale. Si evolve in Cinccino tramite l'utilizzo dello strumento Pietrabrillo. Viene definito il Pok\u00e9mon . \u00c8 basato su un cincill\u00e0. Usa la coda per salutare i suoi simili o a mo' di scopa, per spazzare la polvere della propria tana. Quando si \u00e8 sporcata troppo, la lava accuratamente sotto l'acqua pi\u00f9 pura. Nell'anime, Minccino appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\"). Belle cattura un esemplare del Pok\u00e9mon in \"Le pulizie di Minccino!\" (\"Minccino-Neat and Tidy!\").\nCinccino.\n \u00e8 un Pok\u00e9mon di primo stadio di tipo Normale. Si evolve da Minccino. Viene definito il Pok\u00e9mon . La sua sciarpa e pelliccia sono protette da una patina di grasso secreto dal suo corpo, che le rende morbide e devia i colpi ricevuti. Nell'anime, Cinccino appare per la prima volta nel corso del lungometraggio \"Pok\u00e9mon il film: Nero e Bianco\".\nGothita.\n \u00e8 un Pok\u00e9mon base di tipo Psico. Si evolve in Gothorita con l'aumento di livello. Viene definito il Pok\u00e9mon . \u00c8 una specie esclusiva di \"Pok\u00e9mon Nero\" e \"Nero 2\". Osserva con attenzione qualsiasi cosa intorno a lui, estraniandosi a volte dal suo ambiente. I suoi fiocchi sono in realt\u00e0 antenne, con cui amplifica i propri poteri psichici. Nell'anime, Gothita appare per la prima volta nel corso dell'episodio \"Dove sei finito, Audino?\" (\"Where Did You Go, Audino?\").\nGothorita.\n \u00e8 un Pok\u00e9mon di primo stadio di tipo Psico. Si evolve da Gothita ed evolve a sua volta in Gothitelle con l'aumento di livello. Viene definito il Pok\u00e9mon . Assorbe energia dalla luce delle stelle; oltre ai poteri psichici, possiede elevate abilit\u00e0 ipnotiche, con cui controlla nel sonno persone e Pok\u00e9mon. Nell'anime, Gothorita appare per la prima volta nel corso del lungometraggio \"Pok\u00e9mon il film: Nero e Bianco\".\nGothitelle.\n \u00e8 un Pok\u00e9mon di secondo stadio di tipo Psico. Si evolve da Gothorita. Viene definito il Pok\u00e9mon . Tramite l'osservazione del moto degli astri \u00e8 in grado di prevedere il futuro e anche di conoscere la durata di vita del proprio allenatore. Nell'anime, Gothitelle appare per la prima volta nel corso dell'episodio \"Il mondo perduto di Gothitelle!\" (\"The Lost World of Gothitelle!\").\nSolosis.\n \u00e8 un Pok\u00e9mon base di tipo Psico. Si evolve in Duosion con l'aumento di livello. Viene definito il Pok\u00e9mon . \u00c8 una specie esclusiva di \"Pok\u00e9mon Bianco\" e \"Bianco 2\". Il suo aspetto \u00e8 basato su una cellula; il liquido che circonda il suo corpo gli permette di sopravvivere in qualsiasi ambiente, mentre i suoi poteri psichici tengono a bada gli aggressori. Nell'anime, Solosis appare per la prima volta nel corso dell'episodio \"Dove sei finito, Audino?\" (\"Where Did You Go, Audino?\").\nDuosion.\n \u00e8 un Pok\u00e9mon di primo stadio di tipo Psico. Si evolve da Solosis ed evolve a sua volta in Reuniclus con l'aumento di livello. Viene definito il Pok\u00e9mon . \u00c8 scisso in due entit\u00e0 separate con due cervelli pensanti distinti; quando i due collaborano riesce a esprimere la sua massima potialit\u00e0, altrimenti finisce per fare cose senza senso. Nell'anime, Duosion appare per la prima volta nel corso del lungometraggio \"Pok\u00e9mon il film: Nero e Bianco\". Un esemplare di propriet\u00e0 dell'agente Jenny \u00e8 inoltre presente nell'episodio \"Beheeyem, Duosion e il Ladro di Sogni!\" (\"Beheeyem, Duosion and the Dream Thief!\").\nReuniclus.\n \u00e8 un Pok\u00e9mon di secondo stadio di tipo Psico. Si evolve da Duosion. Viene definito il Pok\u00e9mon . Il liquido che avvolge il suo corpo ne convoglia e amplifica i poteri psichici, tuttavia all'occorrenza pu\u00f2 ricorrere anche alla forza delle proprie braccia. Nell'anime, Reuniclus appare per la prima volta nel corso del lungometraggio \"Pok\u00e9mon il film: Bianco - Victini e Zekrom\".\nDucklett.\n \u00e8 un Pok\u00e9mon base di tipo Acqua/Volante. Si evolve in Swanna con l'aumento di livello. Viene definito il Pok\u00e9mon . \u00c8 un uccello adattato alla vita acquatica, tanto che \u00e8 pi\u00f9 versato nel nuoto che nel volo. Si immerge per raggiungere le piante marine di cui si nutre. Nell'anime, Ducklett appare per la prima volta nel corso dell'episodio \"Ballando con i tre Ducklett!\" (\"Dancing With the Ducklett Trio!\").\nSwanna.\n \u00e8 un Pok\u00e9mon di primo stadio di tipo Acqua/Volante. Si evolve da Ducklett. Viene definito il Pok\u00e9mon . \u00c8 un elegante uccello bianco che ama ballare in gruppo al sorgere del sole. Sfrutta il suo becco e il lungo collo come una molla per attaccare. Nell'anime, Swanna appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\"). La capopalestra Anemone schiera il suo Swanna contro Spighetto e Ash Ketchum. Anche Cameron possiede un esemplare del Pok\u00e9mon che alla Lega Pok\u00e9mon di Unima schiera contro Ash, venendo battuto.\nVanillite.\n \u00e8 un Pok\u00e9mon base di tipo Ghiaccio. Si evolve in Vanillish con l'aumento di livello. Viene definito il Pok\u00e9mon . \u00c8 stato creato da James Turner basandosi su una stalattite. \u00c8 in grado di produrre un fiato gelido dal proprio corpo e di far nevicare. Nell'anime, un esemplare di Vanillite di propriet\u00e0 di Diapo appare per la prima volta nel corso dell'episodio \"La terza lotta di Ash e Diapo!\" (\"Ash and Trip's Third Battle!\").\nVanillish.\n \u00e8 un Pok\u00e9mon di primo stadio di tipo Ghiaccio. Si evolve da Vanillite ed evolve a sua volta in Vanilluxe con l'aumento di livello. Viene definito il Pok\u00e9mon . Il suo corpo \u00e8 formato da ghiaccio e neve, e per questo vive sulle montagne innevate. Produce cristalli di ghiaccio raffreddando l'aria, con cui poi congela i suoi avversari. Nell'anime, Vanillish appare per la prima volta nel corso dell'episodio \"Accelguardiano, alla riscossa!\" (\"The Mighty Accelguard to the Rescue!\").\nVanilluxe.\n \u00e8 un Pok\u00e9mon di primo stadio di tipo Ghiaccio. Si evolve da Vanillish. Viene definito il Pok\u00e9mon . Nel Pok\u00e9dex viene descritto come la fusione di due Vanillish, che continuano a mantenere personalit\u00e0 distinte. Assorbe grandi quantit\u00e0 d'acqua per formare nubi di neve e scatenare cos\u00ec violente tormente. Nell'anime, Vanilluxe appare per la prima volta nel corso dell'episodio \"Attenti ai Ferroseed!\" (\"Crisis at Ferroseed Research!\").\nDeerling.\n \u00e8 un Pok\u00e9mon base di tipo Normale/Erba. Si evolve in Sawsbuck con l'aumento di livello. Viene definito il Pok\u00e9mon . La sua pelliccia assume quattro differenti colorazioni dipendenti dalla stagione del gioco: rosa in primavera, verde in estate, arancione in autunno e marrone in inverno. Nell'anime, nell'episodio \"Entrino Iris e Axew!\" (\"Enter Iris and Axew!\"), Ash Ketchum tenta invano di catturare un esemplare del Pok\u00e9mon nella sua Forma Primavera. Nel lungometraggio \"Pok\u00e9mon il film: Nero e Bianco\" sono presenti Deerling nelle Forme Estate e Autunno.\nSawsbuck.\n \u00e8 un Pok\u00e9mon di primo stadio di tipo Normale/Erba. Si evolve da Deerling. Viene definito il Pok\u00e9mon . Cambia d'aspetto a seconda delle stagioni: le sue corna ospitano fiori in primavera, foglie verdi in estate e rosse in autunno. Nella stagione invernale la sua pelliccia si tinge di bianco e le sue corna diventano dei rami spogli. Nell'anime, nel lungometraggio \"Pok\u00e9mon il film: Nero e Bianco\" sono presenti Sawsbuck nelle Forme Estate e Autunno.\nEmolga.\n \u00e8 un Pok\u00e9mon base di tipo Elettro/Volante. Viene definito il Pok\u00e9mon . Il suo aspetto \u00e8 basato su un petauro, con una membrana tra arti superiori e inferiori, che gli permette di planare. Produce elettricit\u00e0 all'interno delle guance, rilasciandola per planare e allontanare i Pok\u00e9mon uccello cos\u00ec da assicurarsi il cibo. Nell'anime, Emolga appare per la prima volta nel corso dell'episodio \"L'irresistibile Emolga!\" (\"Emolga the Irresistible!\") in cui Iris ne cattura un esemplare. La capopalestra Camelia utilizza un esemplare del Pok\u00e9mon durante il suo incontro con Ash Ketchum.\nKarrablast.\n \u00e8 un Pok\u00e9mon base di tipo Coleottero. Si evolve in Escavalier se scambiato per Shelmet. Viene definito il Pok\u00e9mon . \u00c8 misteriosamente attratto da Shelmet, dal quale riceve uno stimolo elettrico che ne favorisce l'evoluzione. Si protegge spruzzando acido dalla bocca. Nell'anime, la Professoressa Aralia ha posseduto un esemplare di Karrablast, scambiato nel corso dell'episodio \"Un avvincente scambio evolutivo!\" (\"Evolution Exchange Excitement!\") per lo Shelmet di Belle e quindi evolutosi in Escavalier.\nEscavalier.\n \u00e8 un Pok\u00e9mon di primo stadio di tipo Coleottero/Acciaio. Si evolve da Karrablast. Viene definito il Pok\u00e9mon . Ha l'aspetto di un cavaliere, con vistoso cimiero e due lance appuntite. Durante l'evoluzione si \u00e8 appropriato della conchiglia di Shelmet, che ora protegge il suo corpo insieme ad altri pezzi d'armatura. Nell'anime, Escavalier appare per la prima volta nel corso dell'episodio \"L'ora del cinema! Zorua in \"La leggenda del cavaliere Pok\u00e9mon\"!\" (\"Movie Time! Zorua in \"The Legend of the Pok\u00e9mon Knight\"!\"). Belle ottiene un esemplare di Escavalier, da uno scambio con la Professoressa Aralia.\nFoongus.\n \u00e8 un Pok\u00e9mon base di tipo Erba/Veleno. Si evolve in Amoonguss con l'aumento di livello. Viene definito il Pok\u00e9mon . \u00c8 un fungo con un aspetto da Pok\u00e9 Ball, il quale sfrutta questa somiglianza per attirare i Pok\u00e9mon e attaccarli con le sue spore velenose. Nell'anime, Foongus appare per la prima volta nel corso dell'episodio \"Affrontare la paura con gli occhi ben aperti!\" (\"Facing Fear with Eyes Wide Open!\").\nAmoonguss.\n \u00e8 un Pok\u00e9mon di primo stadio di tipo Erba/Veleno. Si evolve da Foongus. Viene definito il Pok\u00e9mon . Muove il suo corpo e i suoi arti a forma di Pok\u00e9 Ball a tempo di danza per attirare le prede. Nell'anime, Amoonguss appare per la prima volta nel corso dell'episodio \"Le quattro stagioni di Sawsbuck!\" (\"The Four Seasons of Sawsbuck!\"). James del Team Rocket possiede un esemplare del Pok\u00e9mon.\nFrillish.\n \u00e8 un Pok\u00e9mon base di tipo Acqua/Spettro. Si evolve in Jellicent con l'aumento di livello. Viene definito il Pok\u00e9mon . Presenta differenze tra i sessi: i Frillish di sesso maschile sono di colore blu, mentre le femmine sono di colore rosa. Sono inoltre presenti leggere differenze nella forma del corpo, nel colore degli occhi e nell'espressione del volto. Tramite i suoi tentacoli velenosi paralizza le sue prede al contatto e le trascina in fondo al mare. Nell'anime, un Frillish di sesso maschile appartenente a Diapo appare per la prima volta nel corso dell'episodio \"Una lotta tra rivali!\" (\"A Rival Battle for Club Champ!\"). Jessie del Team Rocket possiede un esemplare femmina di Frillish.\nJellicent.\n \u00e8 un Pok\u00e9mon di primo stadio di tipo Acqua/Spettro. Si evolve da Frillish. Viene definito il Pok\u00e9mon . Presenta differenze tra i sessi: i Jellicent di sesso maschile sono di colore blu, mentre le femmine sono di colore rosa. Sono inoltre presenti leggere differenze nella forma del corpo, nel colore degli occhi e nell'espressione del volto. \u00c8 attratto dalle navi che attraversano il suo territorio, poich\u00e9 desidera nutrirsi dell'energia vitale dei passeggeri. \u00c8 composto prevalentemente da acqua di mare, che espelle in parte per spostarsi. Nell'anime, Jellicent appare per la prima volta nel corso del lungometraggio \"Pok\u00e9mon il film: Nero e Bianco\". Nel manga \"Pok\u00e9mon Adventures\" la Superquattro Antemia utilizza un Jellicent di sesso femminile.\nAlomomola.\n \u00e8 un Pok\u00e9mon base di tipo Acqua. Viene definito il Pok\u00e9mon . Vive al largo, in acque profonde. Utilizza una speciale mucosa che gli ricopre il corpo per curare Pok\u00e9mon e persone ferite. Nell'anime, Alomomola appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\").\nJoltik.\n \u00e8 un Pok\u00e9mon base di tipo Coleottero/Elettro. Si evolve in Galvantula con l'aumento di livello. Viene definito il Pok\u00e9mon Appiccicante. Non \u00e8 in grado di produrre elettricit\u00e0 e quindi ne accumula succhiando l'energia elettrostatica da Pok\u00e9mon pi\u00f9 grandi o da prese di corrente. In \"Pok\u00e9mon Nero 2\" e \"Bianco 2\" nella Cava Pietrelettrica \u00e8 possibile ottenere un esemplare di Joltik di propriet\u00e0 di N. Nell'anime, Joltik appare per la prima volta nel corso dell'episodio \"La conchiglia perduta di Oshawott!\" (\"Oshawott's Lost Scalchop!\").\nGalvantula.\n \u00e8 un Pok\u00e9mon di primo stadio di tipo Coleottero/Elettro. Si evolve da Joltik. Viene definito il Pok\u00e9mon Elettroragno. \u00c8 basato su un ragno, e come tale pu\u00f2 produrre dei fili elettrificati per catturare le prede o formare una barriera contro i nemici. Nell'anime, Galvantula appare per la prima volta nel corso dell'episodio \"Uno Scraggy nato per la libert\u00e0!\" (\"Scraggy-Hatched to be Wild!\").\nFerroseed.\n \u00e8 un Pok\u00e9mon base di tipo Erba/Acciaio. Si evolve in Ferrothorn con l'aumento di livello. Viene definito il Pok\u00e9mon Spinaseme. Si attacca alle pareti delle grotte per assorbire i minerali dalle rocce; se minacciato, spara i suoi aculei e si allontana rotolando. In \"Pok\u00e9mon Nero 2\" e \"Bianco 2\" nella Cava Pietrelettrica \u00e8 possibile ottenere un esemplare di Ferroseed di propriet\u00e0 di N. Nell'anime, Ferroseed appare per la prima volta nel corso dell'episodio \"Attenti ai Ferroseed!\" (\"Crisis at Ferroseed Research!\").\nFerrothorn.\n \u00e8 un Pok\u00e9mon di primo stadio di tipo Erba/Acciaio. Si evolve da Ferroseed. Viene definito il Pok\u00e9mon Spinasfere. Si appende alle pareti delle grotte per sorprendere le sue prede. Attacca sfruttando i suoi tre arti chiodati o sparando i suoi aculei.\nKlink.\n \u00e8 un Pok\u00e9mon base di tipo Acciaio. Si evolve in Klang con l'aumento di livello. Viene definito il Pok\u00e9mon Ingranaggio. \u00c8 formato da due ingranaggi che possono unirsi solo tra di loro e che ruotano per produrre l'energia di cui necessita. In \"Pok\u00e9mon Nero 2\" e \"Bianco 2\" \u00e8 possibile ottenere nella Cava Pietrelettrica un esemplare di Klink di propriet\u00e0 di N. Nell'anime, Klink appare per la prima volta nel corso del lungometraggio \"Pok\u00e9mon il film: Nero e Bianco\".\nKlang.\n \u00e8 un Pok\u00e9mon di primo stadio di tipo Acciaio. Si evolve da Klink ed evolve a sua volta in Klinklang con l'aumento di livello. Viene definito il Pok\u00e9mon Ingranaggio. \u00c8 formato da un ingranaggio pi\u00f9 grande e uno pi\u00f9 piccolo, con cui attacca i nemici. La sua velocit\u00e0 di rotazione ne indica lo stato d'animo: pi\u00f9 \u00e8 veloce pi\u00f9 \u00e8 arrabbiato. Nell'anime, Klang appare per la prima volta nel corso del lungometraggio \"Pok\u00e9mon il film: Nero e Bianco\".\nKlinklang.\n \u00e8 un Pok\u00e9mon di secondo stadio di tipo Acciaio. Si evolve da Klang. Viene definito il Pok\u00e9mon Ingranaggio. L'ingranaggio rosso alla base accumula energia ruotando e la trasferisce alla ruota dentata pi\u00f9 piccola per attaccare. Nell'anime, Klinklang appare per la prima volta nel corso del lungometraggio \"Pok\u00e9mon il film: Nero e Bianco\".\nTynamo.\n \u00e8 un Pok\u00e9mon base di tipo Elettro. Si evolve in Eelektrik con l'aumento di livello. Viene definito il Pok\u00e9mon Elettropesce. \u00c8 basato su un pesce elettrico in grado di produrre una moderata scarica elettrica. Per incrementare la potenza delle loro scosse si raggruppano in grossi branchi. Nell'anime, un esemplare di Tynamo di propriet\u00e0 della capopalestra Camelia appare per la prima volta nel corso dell'episodio \"Una lotta sfavillante nella palestra di Sciroccopoli!\" (\"Dazzling the Nimbasa Gym!\").\nEelektrik.\n \u00e8 un Pok\u00e9mon di primo stadio di tipo Elettro. Si evolve da Tynamo ed evolve a sua volta in Eelektross tramite l'utilizzo dello strumento Pietratuono. Viene definito il Pok\u00e9mon Elettropesce. Produce energia negli organi circolari ai lati del corpo e la utilizza per stordire le sue prede, per poi ingoiarle intere. Nell'anime, Eelektrik appare per la prima volta nel corso del lungometraggio \"Pok\u00e9mon il film: Nero e Bianco\".\nEelektross.\n \u00e8 un Pok\u00e9mon di secondo stadio di tipo Elettro. Si evolve da Eelektrik. Viene definito il Pok\u00e9mon Elettropesce. Conficca i denti nelle sue prede e le folgora tramite potenti scariche elettriche. Nell'anime, un esemplare di Eelektross di propriet\u00e0 del Capometr\u00f2 Torn appare per la prima volta nel corso dell'episodio \"Lotta metropolitana!\" (\"Battle For The Underground!\").\nElgyem.\n \u00e8 un Pok\u00e9mon base di tipo Psico. Si evolve in Beheeyem con l'aumento di livello. Viene definito il Pok\u00e9mon Cervello. Il suo aspetto attinge agli stereotipi sugli alieni, viene infatti descritto come una creatura comparsa misteriosamente nel deserto in seguito allo schianto di un UFO. Possiede estesi poteri psichici con cui comprime il cervello altrui e provoca forti emicranie nei suoi avversari. Nell'anime, Elgyem appare per la prima volta nel corso dell'episodio \"Un UFO per Elgyem!\" (\"A UFO for Elgyem!\").\nBeheeyem.\n \u00e8 un Pok\u00e9mon di primo stadio di tipo Psico. Si evolve da Elgyem. \u00c8 una razza aliena basata sul mostro dagli occhi da insetto. Viene definito il Pok\u00e9mon Cervello. \u00c8 in grado di controllare il cervello dei suoi avversari e di riscriverne i ricordi. Facendo lampeggiare le sue dita colorate comunica coi suoi simili in un linguaggio sconosciuto. Nell'anime, Beheeyem appare per la prima volta nel corso dell'episodio \"Beheeyem, Duosion e il ladro di sogni!\" (\"Beheeyem, Duosion and the Dream Thief!\").\nLitwick.\n \u00e8 un Pok\u00e9mon base di tipo Spettro/Fuoco. Si evolve in Lampent con l'aumento di livello. Viene definito il Pok\u00e9mon Candela. Ha l'aspetto di una candela, che brucia quando assorbe l'energia vitale di Pok\u00e9mon ed esseri umani che gli si trovano intorno. Nell'anime, Litwick appare per la prima volta nel corso dell'episodio \"Paura alla villa dei Litwick!\" (\"Scare at the Litwick Mansion!\").\nLampent.\n \u00e8 un Pok\u00e9mon di primo stadio di tipo Spettro/Fuoco. Si evolve da Litwick ed evolve a sua volta in Chandelure tramite l'utilizzo dello strumento Neropietra. Viene definito il Pok\u00e9mon Lanterna. Ha l'aspetto di una lanterna, che brucia con la fiamma risucchiata dagli spiriti vaganti. Per questo si trova spesso nei cimiteri o in prossimit\u00e0 di persone in fin di vita. Nell'anime, un Lampent di propriet\u00e0 di Diapo appare per la prima volta nel corso dell'episodio \"I Venipede in fuga!\" (\"A Venipede Stampede!\").\nChandelure.\n \u00e8 un Pok\u00e9mon di secondo stadio di tipo Spettro/Fuoco. Si evolve da Lampent. Viene definito il Pok\u00e9mon Attiranime. Ipnotizza gli avversari facendo tremolare le fiammelle che ha sugli arti, e poi assorbe le loro anime per bruciarle tra le sue fiamme. Nell'anime, un esemplare di Chandelure appartenente al Capometr\u00f2 Andy appare per la prima volta nel corso dell'episodio \"Lotta metropolitana!\" (\"Battle For The Underground!\").\nAxew.\n \u00e8 un Pok\u00e9mon base di tipo Drago. Si evolve in Fraxure con l'aumento di livello. Viene definito il Pok\u00e9mon Zanna. Usa le zanne per sminuzzare bacche o incidere la corteccia degli alberi per marcare il territorio; poich\u00e9 sono ancora fragili, le zanne si spezzano di frequente, ma ricrescono ogni volta pi\u00f9 dure e robuste. Nell'anime, un esemplare di Axew di propriet\u00e0 di Iris appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\").\nFraxure.\n \u00e8 un Pok\u00e9mon di primo stadio di tipo Drago. Si evolve da Axew ed evolve a sua volta in Haxorus con l'aumento di livello. Viene definito il Pok\u00e9mon Mascellascia. Ha zanne estremamente dure e forti, che per\u00f2 non ricrescono se si spezzano; per questo se ne prende sempre grande cura dopo ogni lotta. Nell'anime, Fraxure appare per la prima volta nel corso dell'episodio \"L'energia dei sogni!\" (\"Dreams by the Yard Full!\").\nHaxorus.\n \u00e8 un Pok\u00e9mon di secondo stadio di tipo Drago. Si evolve da Fraxure. Viene definito il Pok\u00e9mon Mascellascia. Attacca con le robuste zanne che gli sporgono ai lati della testa e si protegge grazie alla sua spessa corazza. In \"Pok\u00e9mon Nero 2\" e \"Bianco 2\" un esemplare cromatico del Pok\u00e9mon \u00e8 disponibile all'interno della Riserva Naturale. Nell'anime, Haxorus appare per la prima volta nel corso dell'episodio \"L'energia dei sogni!\" (\"Dreams by the Yard Full!\"). Aristide, inoltre, possiede un esemplare del Pok\u00e9mon.\nCubchoo.\n \u00e8 un Pok\u00e9mon base di tipo Ghiaccio. Si evolve in Beartic con l'aumento di livello. Viene definito il Pok\u00e9mon Freddo. Ha il naso sempre gocciolante e ne sfrutta il muco per attaccare; se \u00e8 in salute la goccia \u00e8 viscosa e le sue mosse aumentano di efficacia. Nell'anime, Cubchoo appare per la prima volta nel corso dell'episodio \"La faida dei Beartic in montagna!\" (\"The Beartic Mountain Feud!\").\nBeartic.\n \u00e8 un Pok\u00e9mon di primo stadio di tipo Ghiaccio. Si evolve da Cubchoo. Viene definito il Pok\u00e9mon Glaciale. Abita i freddi mari del nord. Pu\u00f2 creare puntoni di ghiaccio congelando il suo stesso respiro da usare come armi. Nell'anime, Beartic appare per la prima volta nel corso dell'episodio \"Iris ed Excadrill contro l'annientadraghi!\" (\"Iris and Excadrill Against the Dragon Buster!\"). Nel manga \"Pok\u00e9mon Adventures\" il capopalestra Silvestro possiede un esemplare del Pok\u00e9mon.\nCryogonal.\n \u00e8 un Pok\u00e9mon base di tipo Ghiaccio. Viene definito il Pok\u00e9mon Cristallo. \u00c8 un cristallo di ghiaccio che si scioglie all'aumentare della temperatura e si risolidifica quando raffredda. Caccia e cattura le sue prede con catene di cristalli di ghiaccio, per poi congelarle. Nell'anime, un esemplare di Cryogonal appartenente al capopalestra Silvestro appare per la prima volta nel corso dell'episodio \"Attenzione: pericolo ghiaccio!\" (\"Caution: Icy Battle Conditions!\").\nShelmet.\n \u00e8 un Pok\u00e9mon base di tipo Coleottero. Si evolve in Accelgor se scambiato per Karrablast. Viene definito il Pok\u00e9mon Lumachina. Ha l'aspetto di una lumaca che abita una conchiglia; se minacciato si rinchiude al suo interno e spruzza veleno da una fessura. Nell'anime, nell'episodio \"Camelia, una capopalestra elettrizzante!\" (\"Enter Elesa, Electrifying Gym Leader!\") Belle utilizza un esemplare di Shelmet contro la capopalestra Camelia. In \"Un avvincente scambio evolutivo!\" (\"Evolution Exchange Excitement!\") Belle scambia il suo Pok\u00e9mon con la Professoressa Aralia.\nAccelgor.\n \u00e8 un Pok\u00e9mon di primo stadio di tipo Coleottero. Si evolve da Shelmet. Viene definito il Pok\u00e9mon Sgusciato. Evolvendosi ha perso la conchiglia ma ne ha guadagnato in velocit\u00e0. Avvolge il suo corpo in una membrana protettiva che ne previene l'essiccazione e spruzza sui suoi avversari un liquido velenoso. Nell'anime, Accelgor appare per la prima volta nel corso dell'episodio \"Accelguardiano, alla riscossa!\" (\"The Mighty Accelguard to the Rescue!\"). La Professoressa Aralia possiede un esemplare del Pok\u00e9mon, evoluzione dello Shelmet ottenuto da Belle.\nStunfisk.\n \u00e8 un Pok\u00e9mon base di tipo Terra/Elettro. Viene definito il Pok\u00e9mon Trappola. Aspetta pazientemente le sue prede sepolto sotto la fanghiglia e poi le attacca con scariche elettriche paralizzanti. Nell'anime, Stunfisk appare per la prima volta nel corso dell'episodio \"Affrontare la paura con gli occhi ben aperti!\" (\"Facing Fear with Eyes Wide Open!\"), in cui Spighetto cattura un esemplare del Pok\u00e9mon.\nMienfoo.\n \u00e8 un Pok\u00e9mon base di tipo Lotta. Si evolve in Mienshao con l'aumento di livello. Viene definito il Pok\u00e9mon Marziale. Vive in piccoli gruppi, i cui membri si allenano costantemente per migliorare le loro mosse. Sopperisce alla sua scarsa potenza con la sua velocit\u00e0 e con lunghe combinazioni di attacchi. Nell'anime, Mienfoo appare per la prima volta nel corso dell'episodio \"La faida dei Beartic in montagna!\" (\"The Beartic Mountain Feud!\").\nMienshao.\n \u00e8 un Pok\u00e9mon di primo stadio di tipo Lotta. Si evolve da Mienfoo. Viene definito il Pok\u00e9mon Marziale. Utilizza i peli che gli crescono sugli arti anteriori a mo' di fruste, per scoccare colpi cos\u00ec rapidi da risultare invisibili a occhio nudo. Nell'anime, Mienshao appare per la prima volta nel corso dell'episodio \"Nuove emozioni al torneo Donamite!\" (\"Search for the Clubultimate!\").\nDruddigon.\n \u00e8 un Pok\u00e9mon base di tipo Drago. Viene definito il Pok\u00e9mon Grotta. Preda in anguste caverne, caricando le vittime con il suo corpo ricoperto da uno strato di pelle duro come la roccia e ricorrendo ai suoi artigli e ai suoi denti affilati. Nell'anime, Druddigon appare per la prima volta nel corso dell'episodio \"Il cammino del Maestro Drago!\" (\"Dragon Master's Path!\"). La capopalestra Sandra cattura inoltre un esemplare cromatico del Pok\u00e9mon.\nGolett.\n \u00e8 un Pok\u00e9mon base di tipo Terra/Spettro. Si evolve in Golurk con l'aumento di livello. Viene definito il Pok\u00e9mon Statuanimata. \u00c8 uno dei Pok\u00e9mon disegnati da James Turner. Si tratta di una statua d'argilla animata in tempi antichi utilizzando conoscenze scientifiche ormai dimenticate; la sua fonte di energia \u00e8 sconosciuta. Nell'anime, Golett appare per la prima volta nel corso dell'episodio \"L'ora del cinema! Zorua in \"La leggenda del cavaliere Pok\u00e9mon\"!\" (\"Movie Time! Zorua in \"The Legend of the Pok\u00e9mon Knight\"!\").\nGolurk.\n \u00e8 un Pok\u00e9mon di primo stadio di tipo Terra/Spettro. Si evolve da Golett. Viene definito il Pok\u00e9mon Statuanimata. \u00c8 stato creato da James Turner traendo ispirazione dal leggendario Golem di Praga. Si dice che sia stato creato in tempi antichi per proteggere umani e Pok\u00e9mon. \u00c8 mosso da un'energia misteriosa che gli permette di volare alla velocit\u00e0 del suono. Ha sul petto un sigillo che ne limita la potenza e che se rimosso sprigiona una furia incotrollata. Nell'anime, Golurk appare per la prima volta nel corso del lungometraggio \"Pok\u00e9mon il film: Nero e Bianco\".\nPawniard.\n \u00e8 un Pok\u00e9mon base di tipo Buio/Acciaio. Si evolve in Bisharp con l'aumento di livello. Viene definito il Pok\u00e9mon Lamaffilata. Ha il corpo ricoperto da lame affilate, con cui affetta i suoi avversari. Se le lame si smussano le affila accuratamente tramite delle pietre. Nell'anime, Pawniard appare per la prima volta nel corso dell'episodio \"Spighetto contro Diapo, Ash contro Georgia!\" (\"Cilan Versus Trip, Ash Versus Georgia!!\").\nBisharp.\n \u00e8 un Pok\u00e9mon di primo stadio di tipo Buio/Acciaio. Si evolve da Pawniard. Viene definito il Pok\u00e9mon Fildilama. Comanda un gruppo di Pawniard che attaccano le prede su suo ordine; si scomoda solo per infliggere il colpo di grazia. Se \u00e8 sconfitto deve abbandonare il ruolo di comando. Nell'anime, Bisharp appare per la prima volta nel corso dell'episodio \"Nuove emozioni al torneo Donamite!\" (\"Search for the Clubultimate!\"), evoluzione del Pawniard di Georgia. Nella finale della Lega Pok\u00e9mon di Kalos, Alan schiera un Bisharp contro Ash Ketchum.\nBouffalant.\n \u00e8 un Pok\u00e9mon base di tipo Normale. Viene definito il Pok\u00e9mon Sfondatoro. Carica a testa bassa ogni minaccia al suo territorio; la forza d'impatto delle incornate viene attutita dalla sua folta pelliccia. Nell'anime, un esemplare di Bouffalant di propriet\u00e0 del Superquattro Nardo appare per la prima volta nel corso dell'episodio \"La terza lotta di Ash e Diapo!\" (\"Ash and Trip's Third Battle!\").\nRufflet.\n \u00e8 un Pok\u00e9mon base di tipo Normale/Volante. Si evolve in Braviary con l'aumento di livello. Viene definito il Pok\u00e9mon Aquilotto. \u00c8 una specie esclusiva di \"Pok\u00e9mon Bianco\" e \"Bianco 2\" e unicamente maschile. \u00c8 un aquilotto dal temperamento focoso e combattivo; sfida con coraggio avversari pi\u00f9 forti di lui per irrobustirsi. Sfrutta le sue zampe e i suoi artigli per attaccare le sue prede. Nell'anime, Rufflet appare per la prima volta nel corso del lungometraggio \"Pok\u00e9mon il film: Bianco - Victini e Zekrom\".\nBraviary.\n \u00e8 un Pok\u00e9mon di primo stadio di tipo Normale/Volante. Si evolve da Rufflet. Viene definito il Pok\u00e9mon Baldanza. \u00c8 considerato l'intrepido guerriero del cielo per via della sua natura fiera e coraggiosa; non esita a mettere a repentaglio la sua vita per proteggere i suoi compagni. Nell'anime, Braviary appare per la prima volta nel corso del lungometraggio \"Pok\u00e9mon il film: Nero e Bianco\".\nVullaby.\n \u00e8 un Pok\u00e9mon base di tipo Buio/Volante. Si evolve in Mandibuzz con l'aumento di livello. Viene definito il Pok\u00e9mon Pannolino. \u00c8 una specie esclusiva di \"Pok\u00e9mon Nero\" e \"Nero 2\" e unicamente femminile. Poich\u00e9 le sue ali non sono ancora sviluppate al punto da permetterle di volare, \u00e8 vulnerabile ai predatori e si protegge quindi con ossa ricevute da Mandibuzz. Nell'anime, Vullaby appare per la prima volta nel corso dell'episodio \"Problemi di disciplina!\" (\"Unrest at the Nursery!\").\nMandibuzz.\n \u00e8 un Pok\u00e9mon di primo stadio di tipo Buio/Volante. Si evolve da Vullaby. Viene definito il Pok\u00e9mon Ossaquila. Scandaglia il territorio dal cielo in cerca di prede, preferibilmente deboli o ferite, che afferra e trasporta poi al suo nido. Utilizza le ossa raccolte per costruire il suo nido o come decorazione. Nell'anime, Mandibuzz appare per la prima volta nel corso dell'episodio \"Il Meowth che non t'aspetti!\" (\"Meowth's Scrafty Tactics!\").\nHeatmor.\n \u00e8 un Pok\u00e9mon base di tipo Fuoco. Viene definito il Pok\u00e9mon Formichiere. \u00c8 basato su un formichiere. Alimenta le sue fiamme con aria aspirata dall'apertura posta sulla coda. Le sue prede preferite sono i Durant. Nell'anime, Heatmor appare per la prima volta nel corso del lungometraggio \"Pok\u00e9mon il film: Bianco - Victini e Zekrom\".\nDurant.\n \u00e8 un Pok\u00e9mon base di tipo Coleottero/Acciaio. Viene definito il Pok\u00e9mon Ferformica. \u00c8 basato su una formica protetta da un'armatura d'acciaio. Vive in colonie scavate tra le montagne per proteggersi dal suo predatore naturale Heatmor. Nell'anime, Durant appare per la prima volta nel corso dell'episodio \"Lotta al ladro di foglie!\" (\"Battling the Leaf Thieves!\").\nDeino.\n \u00e8 un Pok\u00e9mon base di tipo Buio/Drago. Si evolve in Zweilous con l'aumento di livello. Viene definito il Pok\u00e9mon Impeto. \u00c8 quasi cieco, per questo si muove a tentoni, sbattendo di continuo e mordendo e mangiando tutto quello in cui incappa. Nell'anime, Deino appare per la prima volta nel corso dell'episodio \"Il Deino solitario!\" (\"The Lonely Deino!\").\nZweilous.\n \u00e8 un Pok\u00e9mon di primo stadio di tipo Buio/Drago. Si evolve da Deino ed evolve a sua volta in Hydreigon con l'aumento di livello. Viene definito il Pok\u00e9mon Irruenza. \u00c8 una creatura bicefala, le cui due teste non vanno d'accordo e fanno a gara per chi mangia di pi\u00f9. Nell'anime, Zweilous appare per la prima volta nel corso dell'episodio \"Ritorno a casa!\" (\"A Village Homecoming!\").\nHydreigon.\n \u00e8 un Pok\u00e9mon di secondo stadio di tipo Buio/Drago. Si evolve da Zweilous. Viene definito il Pok\u00e9mon Brutale. Possiede tre paia d'ali e altrettante teste, di cui due posizionate sugli arti anteriori e prive di cervello. \u00c8 aggressivo e brutale e attacca tutto ci\u00f2 che si muove. Nell'anime, Hydreigon appare per la prima volta nel corso del lungometraggio \"Pok\u00e9mon il film: Nero e Bianco\". Cameron nel corso dell'episodio \"L'arma segreta di Cameron!\" (\"Cameron's Secret Weapon!\") utilizza un esemplare di Hydreigon contro Ash Ketchum.\nLarvesta.\n \u00e8 un Pok\u00e9mon base di tipo Coleottero/Fuoco. Si evolve in Volcarona con l'aumento di livello. Viene definito il Pok\u00e9mon Torcia. Vive in prossimit\u00e0 dei vulcani e attacca i nemici con fiamme prodotte dai suoi cinque corni. Quando \u00e8 sul punto di evolversi, avvolge il suo intero corpo tra le fiamme. In \"Pok\u00e9mon Nero\" e \"Bianco\" non si trova allo stato selvatico, ma \u00e8 possibile ottenere un uovo di Larvesta. Nell'anime, Larvesta appare per la prima volta nel corso dell'episodio \"Cuori e furori al Torneo del Club: Emolga contro Sawk!\" (\"The Club Battle Hearts of Fury, Emolga Versus Sawk!\"). Nel manga \"Pok\u00e9mon Adventures\" uno dei membri del Trio Oscuro utilizza un esemplare di Larvesta.\nVolcarona.\n \u00e8 un Pok\u00e9mon di primo stadio di tipo Coleottero/Fuoco. Si evolve da Larvesta. Viene definito il Pok\u00e9mon Sole. \u00c8 considerato l'incarnazione del sole, apparso per portare calore e salvare umani e Pok\u00e9mon dal freddo. Sparge scaglie infuocate dalle ali per creare intorno a se un mare di fuoco. Nell'anime, Volcarona appare per la prima volta nel corso del lungometraggio \"Pok\u00e9mon il film: Nero e Bianco\".\nCobalion.\n \u00e8 un Pok\u00e9mon base di tipo Acciaio/Lotta. Viene definito il Pok\u00e9mon Metalcuore. Si tratta di un Pok\u00e9mon leggendario ispirato al personaggio di Athos de \"I tre moschettieri\". \u00c8 calmo e posato ma ha una volont\u00e0 ferrea. \u00c8 comparso insieme ai suoi compagni per difendere i Pok\u00e9mon dagli abusi degli uomini. Nell'anime, Cobalion \u00e8 uno dei protagonisti del lungometraggio \"Il film Pok\u00e9mon - Kyurem e il solenne spadaccino\".\nTerrakion.\n \u00e8 un Pok\u00e9mon base di tipo Roccia/Lotta. Viene definito il Pok\u00e9mon Caverna. Si tratta di un Pok\u00e9mon leggendario ispirato al personaggio di Porthos de \"I tre moschettieri\". Con le sue cariche \u00e8 un grado di abbattere intere costruzioni. Nell'anime, Terrakion \u00e8 uno dei protagonisti del lungometraggio \"Il film Pok\u00e9mon - Kyurem e il solenne spadaccino\".\nVirizion.\n \u00e8 un Pok\u00e9mon base di tipo Erba/Lotta. Viene definito il Pok\u00e9mon Prateria. Si tratta di un Pok\u00e9mon leggendario ispirato al personaggio di Aramis de \"I tre moschettieri\". Si muove fulmineo per falciare con le lame che sulla testa i suoi nemici. Nell'anime, Virizion \u00e8 uno dei protagonisti del lungometraggio \"Il film Pok\u00e9mon - Kyurem e il solenne spadaccino\".\nTornadus.\n \u00e8 un Pok\u00e9mon base di tipo Volante.Viene definito il Pok\u00e9mon Turbinio. Si tratta di un Pok\u00e9mon leggendario esclusivo di \"Pok\u00e9mon Nero\" e \"Nero 2\". Il suo aspetto originario, in seguito rinominato Forma Incarnazione, \u00e8 basato sul kami del vento F\u016bjin della religione shintoista. In \"Pok\u00e9mon Nero 2\" e \"Bianco 2\" ha ottenuto una forma ulteriore, denominata Forma Totem, ispirata all'Uccello Vermiglio dei Quattro Simboli delle costellazioni cinesi. Il suo sfrecciare veloce nei cieli e l'energia sprigionata dalla sua coda producono vento e tempeste. Nell'anime, Tornadus appare per la prima volta nel corso dell'episodio \"Stop all'ira delle leggende! (prima parte)\" (\"Stopping the Rage of Legends! (Part 1)\"). Compare nuovamente, nella sua Forma Totem in \"Tutti uniti per Unima!\" (\"Unova's Survival Crisis!\").\nThundurus.\n \u00e8 un Pok\u00e9mon base di tipo Elettro/Volante. Viene definito il Pok\u00e9mon Fulminante. Si tratta di un Pok\u00e9mon leggendario esclusivo di \"Pok\u00e9mon Bianco\" e \"Bianco 2\". Il suo aspetto originario, in seguito rinominato Forma Incarnazione, \u00e8 basato sul kami del tuono Raijin della religione shintoista. In \"Pok\u00e9mon Nero 2\" e \"Bianco 2\" ha ottenuto una forma ulteriore, denominata Forma Totem, ispirata al Drago Azzurro dei Quattro Simboli delle costellazioni cinesi. Sorvola la regione di Unima lanciando fulmini dalla coda e lasciando bruciature e incendi sul suo percorso. Nell'anime, Thundurus appare per la prima volta nel corso dell'episodio \"Stop all'ira delle leggende! (prima parte)\" (\"Stopping the Rage of Legends! (Part 1)\"). Compare nuovamente, nella sua Forma Totem in \"Tutti uniti per Unima!\" (\"Unova's Survival Crisis!\").\nReshiram.\n \u00e8 un Pok\u00e9mon base di tipo Drago/Fuoco. Viene definito il Pok\u00e9mon Bianco Verit\u00e0. \u00c8 il Pok\u00e9mon leggendario raffigurato sulla copertina di \"Pok\u00e9mon Nero\". \u00c8 stato disegnato da Ken Sugimori in netto contrasto con la sua controparte Zekrom, come un drago bianco, leggero, aggraziato e femminile. La coda \u00e8 l'elemento centrale del suo design, ed \u00e8 basata su una caldaia. \u00c8 il custode della verit\u00e0. Pu\u00f2 incenerire ogni cosa e provocare mutamenti climatici in tutto il globo con le fiamme prodotte dalla coda. Nell'anime, Reshiram \u00e8 uno dei protagonisti del lungometraggio \"Pok\u00e9mon il film: Nero e Bianco\".\nZekrom.\n \u00e8 un Pok\u00e9mon base di tipo Drago/Elettro. Viene definito il Pok\u00e9mon Nero Ideale. \u00c8 il Pok\u00e9mon leggendario raffigurato sulla copertina di \"Pok\u00e9mon Bianco\". \u00c8 stato disegnato da Ken Sugimori in netto contrasto con la sua controparte Reshiram, come un drago nero, squadrato e maschile. La coda \u00e8 l'elemento centrale del suo design, ed \u00e8 basata su una turbina elettrica. Sostiene i seguaci di un mondo ideale. Vola nel cielo scagliando fulmini e saette che produce nella coda. Nell'anime, Zekrom appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\"). Il Pok\u00e9mon \u00e8 uno dei protagonisti del lungometraggio \"Pok\u00e9mon il film: Nero e Bianco\".\nLandorus.\n \u00e8 un Pok\u00e9mon base di tipo Terra/Volante. Viene definito il Pok\u00e9mon Fertilit\u00e0. Il suo aspetto originario, in seguito rinominato Forma Incarnazione, \u00e8 basato sul kami della fertilit\u00e0 e dell'agricoltura Inari della religione shintoista. In \"Pok\u00e9mon Nero 2\" e \"Bianco 2\" ha ottenuto una forma ulteriore, denominata Forma Totem, ispirata alla Tigre Bianca dei Quattro Simboli delle costellazioni cinesi. Si tratta di un Pok\u00e9mon leggendario che porta nutrimento e fertilit\u00e0 alle terre che visita, favorendo i raccolti. Nell'anime, Landorus appare per la prima volta nel corso dell'episodio \"Stop all'ira delle leggende! (prima parte)\" (\"Stopping the Rage of Legends! (Part 1)\"). Compare nuovamente, nella sua Forma Totem in \"Tutti uniti per Unima!\" (\"Unova's Survival Crisis!\").\nKyurem.\n \u00e8 un Pok\u00e9mon base di tipo Drago/Ghiaccio. Viene definito il Pok\u00e9mon Confine. \u00c8 un Pok\u00e9mon leggendario con il potere di generare un freddo glaciale; ha finito per\u00f2 per congelarsi da solo e da allora attende l'arrivo di un eroe che lo salvi dalla sua prigionia. In \"Pok\u00e9mon Nero 2\" e \"Bianco 2\" ottiene la capacit\u00e0 di fondersi con Zekrom o Reshiram, a formare o , che appaiono sulle rispettive copertine dei due titoli. Nell'anime, Kyurem \u00e8 uno dei protagonisti del lungometraggio \"Il film Pok\u00e9mon - Kyurem e il solenne spadaccino\".\nKeldeo.\n \u00e8 un Pok\u00e9mon base di tipo Acqua/Lotta. Viene definito il Pok\u00e9mon Puledro. Si tratta di un Pok\u00e9mon misterioso legato a Cobalion, Terrakion e Virizion, e ispirato al personaggio di d'Artagnan de \"I tre moschettieri\". Il Pok\u00e9mon \u00e8 stato distribuito nel corso di alcuni eventi tenutisi nel 2012 e 2013 in Giappone, Stati Uniti ed Europa. In \"Pok\u00e9mon Nero\" e \"Bianco\" \u00e8 presente solamente nella sua , ma, a partire da \"Nero 2 e Bianco 2\", se apprende la mossa Spadamistica assume la , con un corno pi\u00f9 vistoso in fronte. Ha l'aspetto di un puledro ed \u00e8 capace di spostarsi calpestando con i suoi zoccoli gli specchi d'acqua e i mari. Nell'anime, Keldeo \u00e8 uno dei protagonisti del lungometraggio \"Il film Pok\u00e9mon - Kyurem e il solenne spadaccino\".\nMeloetta.\n \u00e8 un Pok\u00e9mon base di tipo Normale/Psico. Viene definito il Pok\u00e9mon Melodia. Si tratta di un Pok\u00e9mon misterioso ottenibile esclusivamente tramite evento Nintendo. Possiede una seconda forma, chiamata Forma Danza, che si differenzia dalla Forma Canto nell'aspetto, nelle statistiche e nel tipo: Normale/Lotta. Intona melodie che influenzano le emozioni dei suoi ascoltatori. Nell'anime, Meloetta appare per la prima volta nel corso dell'episodio \"Evviva le guardie di Unima!\" (\"An Epic Defense Force!\").\nGenesect.\n \u00e8 un Pok\u00e9mon base di tipo Coleottero/Acciaio. Viene definito il Pok\u00e9mon Paleozoico. \u00c8 un Pok\u00e9mon misterioso resuscitato da fossile e successivamente modificato dal Team Plasma. \u00c8 equipaggiato con un potente cannone sul dorso che pu\u00f2 ospitare quattro cartucce differenti, le quali determinano il colore del cannone e il tipo dell'attacco Tecnobotto. Nell'anime, Genesect \u00e8 il protagonista del lungometraggio \"Il film Pok\u00e9mon - Genesect e il risveglio della leggenda\"."}
{"id": "2809532", "revid": "1571436", "url": "https://it.wikipedia.org/wiki?curid=2809532", "title": "Via dei Leoni", "text": "Via dei Leoni \u00e8 una strada del centro storico di Firenze, posta tra piazza del Grano (nella zona dove convergono via de' Neri e via della Ninna) e piazza di San Firenze (via de' Gondi e borgo de' Greci). Se da un lato \u00e8 per l'intero tratto chiusa dalla mole della fabbrica del Palazzo Vecchio, dall'altro si apre a via Vinegia (tramite un'arcata) e a via del Corno. A Firenze esiste anche una via del Leone, in Oltrarno, il cui nome \u00e8 per\u00f2 legato, in tutta probabilit\u00e0, all'insegna di un'osteria.\nStoria.\nIl tracciato della vila \u00e8 molto antico, e segue quello della prima cerchia di mura della citt\u00e0, ovvero del fossato (fosso di Schiaraggio o Scheraggio) che vi scorreva di lato. La denominazione attuale si spiega per la presenza, dal lato del palazzo della Signoria, prima che questo fosse ampliato da questo lato tra il 1588 e il 1596, del serraglio in cui venivano allevati i leoni, animali sacri a Marte e simbolo del Popolo di Firenze, \"che si riconosceva dal suo Marzocco, leone posato con lo stemma fiorentino nella branca, e il cui nome, appunto, deriva da Marte\" . \nOltre al serraglio, su questo lato della strada, avevano inoltre sede le case del Capitano e del Vessillifero di Giustizia, che vennero poi inglobate nel palazzo pubblico, restando per\u00f2 visibili alcune tracce delle preesistenze. \nTrasferito il serraglio nel 1550 nelle stalle di piazza San Marco, la zona conserv\u00f2 tuttavia nella denominazione della strada memoria dei fatti, inizialmente con la variante di via del Leon Vecchio. \nVita del serraglio.\nLa presenza dei leoni \u00e8 attestata a Firenze dal Duecento, inizialmente tenuti in piazza San Giovanni dove in seguito sarebbe sorta la Loggia del Bigallo, poi nei pressi di San Pier Scheraggio (sul luogo poi di edificazione della loggia dei Lanzi) e quindi, dalla met\u00e0 del Trecento circa, dietro il palazzo dei Priori. Questi allevamenti esotici era relativamente comuni nelle citt\u00e0 medievali, specialmente se legati all'animale araldico cittadino: a Pisa ad esempio si tenevano le aquile nella torre della Muda, mentre a Roma si tenevano lupe vive presso il Laterano; a Parigi esiste ancora la \"rue des Lions\" che ha la medesima origine della strada fiorentina.\nLa storia pi\u00f9 celebre legata a questo serraglio di leoni ebbe per\u00f2 luogo al tempo in cui esso si trovava in piazza San Giovanni, presso la torre del Guardamorto, come racconta Giovanni Villani. Apertasi una porta della gabbia per mala custodia del guardiano, ne usc\u00ec un leone che si mise a scorrazzare per la citt\u00e0, seminando il panico. Pi\u00f9 o meno all'altezza di Orsanmichele trov\u00f2 un bambino da solo, e lo prese tra le sue branche, ma la terrorizzata madre del fanciullo riusc\u00ec a salvarlo avvicinandosi all'animale senza venirne ferita n\u00e9 lei n\u00e9 il piccolo, che quindi si salv\u00f2 indenne. Orlanduccio, cos\u00ec si chiamava, venne per questo prodigio adottato dalla Signoria, e divenne il capostipite della famiglia da allora detta dei \"Leoni\". \nVillani ricorda anche che quando nacquero due leoncini, al tempo del serraglio presso San Pier Scheraggio, e che, contrariamente a quanto riportato nei bestiari, non perirono per la cattivit\u00e0, vi furono grandi festeggiamenti quale segno di buona fortuna per il Comune. \nUn altro aneddoto, ricordato dal Bargellini, \u00e8 quello di un priore degli Anziani che raccolse un vecchio cancello \"della chiusa del leone\" abbandonato nei pressi di piazza della Signoria e lo mand\u00f2 alla propria villa, venendo per\u00f2 poi multato per appropriazione indebita di bene pubblico.\nCos\u00ec Goro Dati, ai primi del Quattrocento, descrisse la situazione al tempo del trasferimento in un edificio in muratura nell'attuale via dei Leoni: \"Detro al palazzo della Signoria \u00e8 una gran casa con gran cortile, dove stanno assai leoni, che figliano quasi ogni anno e ora quando mi partii ve ne lascia ventiquattro, tra maschi e femmine\". Cos\u00ec tanti animali richiedevano misure eccezionali di custodia, che era considerata un privilegio: era infatti normalmente affidata a un personaggio di famiglia nobile, con alle spalle almeno trenta anni di regolarit\u00e0 tributaria, che doveva anche necessariamente portare la barba, segno di seriet\u00e0 e autorit\u00e0.\nLa morte di un leone era invece considerata un segno nefasto: si ricordava ad esempio come la notte in cui per\u00ec Lorenzo il Magnifico due leoni del serraglio si sbranarono tra loro.\nDescrizione.\nLa via, pavimentata a lastrico, svolge un ruolo determinante nella viabilit\u00e0 del centro storico, ponendosi in asse tra via del Proconsolo e via de' Castellani, che collegano piazza del Duomo con il tracciato dei lungarni.\nSulla strada si affacciano alcuni palazzi ma con facciate secondarie. A parte quella di Palazzo Vecchio, sormontata da un grande stemma Medici, vi si trovano un lato di palazzo Columbia-Parlamento, in angolo con piazza San Firenze e della Torre dei Filipetri, in angolo con piazza del Grano. Nell'antichit\u00e0, al di sotto di Palazzo Vecchio e via dei Leoni, si trovava l'antico Teatro romano di Firenze.\nLapidi.\nLa via non presenta lapidi, tuttavia sul fregio del portale posteriore di palazzo Vecchio si trova l'iscrizione \"COSMVS MEDICES - FLOREN. DVX II MDL\" (Cosimo I de' Medici, secondo duca di Firenze 1550). Cosimo era infatti il secondo duca dopo Alessandro de' Medici e diventer\u00e0 il primo dei granduchi solo nel 1569.\nVi \u00e8 apposto lo stemma mediceo, entro un'estrosa cornice disegnata probabilmente da Bernardo Buontalenti: comprende la corona ducale, l'anello di diamante (antico emblema mediceo) e un mascherone baffuto."}
{"id": "2809535", "revid": "599013", "url": "https://it.wikipedia.org/wiki?curid=2809535", "title": "Giulio Saraudi", "text": "Biografia.\nFiglio del pugile Carlo Saraudi e fratello di Vittorio, cominci\u00f2 a praticare la boxe nella \"Pugilistica Civitavecchiese\" palestra gestita da suo padre. Vinse il titolo italiano gi\u00e0 nei novizi.\nCarriera da dilettante.\nTra il 1958 e il 1964, Saraudi vinse per sei volte il titolo italiano dilettanti. Tra gli sconfitti in finale, il futuro campione europeo Piero Del Papa, nel 1961 e il futuro campione olimpico Cosimo Pinto, nel 1963. Fu medaglia di bronzo ai Campionati europei di Lucerna del 1959.\nAlle Olimpiadi di Roma batt\u00e9 al primo turno il pakistano Muhammad Safdar, con decisione unanime e ai quarti di finale l'argentino Luis Rafael Gargiulo, con verdetto favorevole di tre giudici a due. \nPerse in semifinale dal plurimedagliato polacco Zbigniew Pietrzykowski che, in finale, dovette arrendersi al diciottenne fuoriclasse Cassius Clay.\nNel 1961 Saraudi vinse anche il titolo europeo dilettanti, a Belgrado, battendo il plurimedagliato rumeno Gheorghe Negrea ai punti.\nAvrebbe dovuto rappresentare l'Italia anche nella successiva Olimpiade del 1964, a Tokyo, ma fu scoperto a fumare, dopo aver vinto le selezioni di Orvieto dal trainer Natalino Rea che lo escluse dai giochi, spianando la strada a Cosimo Pinto, che poi vinse la medaglia d'oro.\nConcluse la carriera dilettantistica con un record di 88 incontri disputati, 81 vinti, 5 persi e 2 pareggiati. \u00c8 uno dei pugili dilettanti italiani che ha vinto pi\u00f9 trofei.\nCarriera da professionista.\nSaraudi divenne professionista nel 1965 e rimase imbattuto per i primi dodici incontri. Tra i combattimenti vinti, occorre segnalare quelle contro i tedeschi Horst Benedens e J\u00fcrgen Blin, entrambe ai punti in otto riprese.\nPerse l'imbattibilit\u00e0 il 24 aprile 1967, a Nottingham, contro il britannico Johnny Prescott.\nSi ritir\u00f2 nel 1968 con un bilancio di nove vittorie, tre pareggi, una sconfitta e un verdetto di no contest. Tale risultato lo consegu\u00ec contro l'ex campione europeo Giulio Rinaldi."}
{"id": "2809537", "revid": "300067", "url": "https://it.wikipedia.org/wiki?curid=2809537", "title": "Tariq Abdul Wahad", "text": ""}
{"id": "2809538", "revid": "300067", "url": "https://it.wikipedia.org/wiki?curid=2809538", "title": "Mahdi Abdul Rahman", "text": ""}
{"id": "2809540", "revid": "1543377", "url": "https://it.wikipedia.org/wiki?curid=2809540", "title": "Borja (Paraguay)", "text": "Borja \u00e8 un centro abitato del Paraguay, situato nel Dipartimento di Guair\u00e1. Forma uno dei 17 distretti in cui \u00e8 diviso il dipartimento.\nPopolazione.\nAl censimento del 2002 la localit\u00e0 contava una popolazione urbana di 298 abitanti (9.222 nel distretto). \nCaratteristiche.\nFondata nel 1778 con il nome di Yhacanguaz\u00fa, Borja ha in seguito preso l'attuale nome dal benefattore locale Mateo Borja. Fu elevata alla categoria di distretto nel 1951, staccandosi amministrativamente dal distretto di San Salvador.\nLa localit\u00e0 ha dato i natali ad Andr\u00e9s Rodr\u00edguez Pedotti, artefice del colpo di Stato che nel 1989 rovesci\u00f2 la dittatura di Alfredo Stroessner e traghettatore del Paraguay verso la democrazia."}
{"id": "2809542", "revid": "1632387", "url": "https://it.wikipedia.org/wiki?curid=2809542", "title": "Slave (Amen)", "text": "Slave \u00e8 il primo album del gruppo musicale hardcore punk Amen che ai tempi della pubblicazione era formato dal solo cantante Casey Chaos. L'album fu stampato in sole 2000 copie, ma \u00e8 attualmente scaricabile dal sito ufficiale dell'etichetta Refuse."}
{"id": "2809544", "revid": "266224", "url": "https://it.wikipedia.org/wiki?curid=2809544", "title": "Hydragas", "text": ""}
{"id": "2809547", "revid": "585241", "url": "https://it.wikipedia.org/wiki?curid=2809547", "title": "Louis Vuitton Trophy", "text": "Il Louis Vuitton Trophy \u00e8 una manifestazione velica riservata a barche di Classe Coppa America (IACC), organizzata dalla World Sailing Team Association, un'associazione di 8 sindacati aspiranti alla conquista dell'America's Cup, al fine di continuare a mantener vivo l'interesse degli appassionati per le regate di questa Classe nell'attesa dello svolgimento della XXXIII edizione della Coppa, sconvolta da un lungo conflitto legale. La sua ideazione deriva dal grande successo di partecipazione e seguito riscontrato dalle Louis Vuitton Pacific Series, svoltesi in Nuova Zelanda nel gennaio-febbraio 2009, evento di cui il LV Trophy ricalca lo spirito, l'organizzazione ed il formato, improntati ad una notevole flessibilit\u00e0.\nFormula.\nFondamentalmente, la World Sailing Team Association ha deciso di espandere le LV Pacific Series, organizzando una manifestazione itinerante composta da 5 \"eventi\", ciascuno organizzato da uno dei membri dell'associazione, che abbiano luogo in differenti parti del globo. La scelta di come strutturare la competizione ricade sul sindacato organizzatore, per cui vi possono essere notevoli variazioni nel formato da un evento all'altro. In generale, comunque, \u00e8 previsto almeno un round-robin iniziale, in cui tutti i contendenti si sfidano tra loro, ed una fase conclusiva ad eliminazione diretta, culminante in una serie finale. Per ulteriori dettagli sull'organizzazione, si rimanda dunque ai singoli eventi.\nPartecipanti.\nSiccome ciascuno degli eventi in cui \u00e8 strutturato il Trofeo \u00e8 concepito come manifestazione a s\u00e9, ad ogni sindacato interessato \u00e8 lasciata di volta in volta la libera scelta di prendere parte ad essi o meno. In totale, 9 sindacati hanno figurato in almeno uno dei primi due atti della competizione, fra cui BMW Oracle Racing, nel frattempo vincitore dell'America's Cup, e 2 team italiani: Azzurra, che ha riportato la vittoria nel primo evento del Trofeo, e Mascalzone Latino, nuovo Challenger of Record per la XXXIV America's Cup. Gli svizzeri di Alinghi, Defender della Coppa all'inizio della manifestazione, pur non avendo per ora aderito vi guardano favorevolmente e non \u00e8 da escludere una loro partecipazione a qualcuno degli eventi che avranno luogo nel 2010-2011.\nDopo la partecipazione alle Louis Vuitton Pacific Series, nell'aprile 2010 ha annunciato la propria adesione anche Luna Rossa, portando cos\u00ec a 3 il numero di sindacati italiani.\nDa notare come, a differenza della Louis Vuitton Cup, i sindacati partecipanti siano considerati entit\u00e0 autonome e non piuttosto emanazioni di circoli velici, cui soli spetta la presentazione delle sfide al Defender dell'America's Cup.\nBarche.\nCos\u00ec come avvenuto nelle LV Pacific Series, vengono impiegate imbarcazioni appartenenti all'International America's Cup Class (IACC) gi\u00e0 costruite, fornite in prestito da alcuni dei sindacati partecipanti e appositamente modificate in modo da rendere le loro prestazioni le pi\u00f9 uniformi possibili.\nLe sedi.\nLa citt\u00e0 di Nizza \u00e8 stata, dal 7 novembre al 22 novembre 2009, la sede del primo evento, conclusosi con la vittoria degli italiani di Azzurra su Team New Zealand. Dal 9 al 21 marzo 2010, Auckland ha ospitato il secondo atto, vinto dai padroni di casa neozelandesi su Mascalzone Latino, mentre La Maddalena \u00e8 stata la terza sede dal 22 maggio al 6 giugno 2010, ancora con successo finale dei \"kiwi\" sui russi di Synergy. La competizione proseguir\u00e0 poi a Dubai in novembre ed a Hong Kong nel gennaio 2011.\nMolte altre localit\u00e0 sparse per il mondo si sono offerte di ospitare ulteriori tappe del torneo nel 2011; fra queste San Diego, in California, gi\u00e0 teatro di 3 edizioni dell'America's Cup (dal 1988 al 1995) si \u00e8 candidata per un evento da tenersi in marzo-aprile."}
{"id": "2809548", "revid": "30111564", "url": "https://it.wikipedia.org/wiki?curid=2809548", "title": "Stretto di ognissanti", "text": ""}
{"id": "2809549", "revid": "767487", "url": "https://it.wikipedia.org/wiki?curid=2809549", "title": "Lindsay Robins", "text": "Biografia.\nNel 2006 pubblica il suo primo album da solista \"Dirty Chemistry\", dal quale vengono estratti tre singoli: \"What Would You Do\", \"Freaks\" e \"I Can\u2019t Forget Your Face\". Inoltre vengono rese disponibili all'ascolto nel MySpace della cantante altre due canzoni: \"Possessions\" e \"Home\".\nNel 2007 scrive molte canzoni per la serie TV \"Instant Star\" e interpreta \"Shooting Star\" nel CD \"Songs from Instant Star Three\".\nNel 2009 entra nei Moonshot, gruppo hard rock fondato dal chitarrista degli Stone Sour Josh Rand. Nello stesso anno la band incide il suo primo EP, contenente tre tracce: \"Instant Revolution\", \"Feedback\" e \"Blood Red\".\nNel 2011 entra in un'altra band, i Crooked Valentine. Con loro pubblica un EP contenente quattro tracce: \"War Machine\", \"Dead Zone\", \"Gates of Hell\" e \"Break Out\"."}
{"id": "2809550", "revid": "30111578", "url": "https://it.wikipedia.org/wiki?curid=2809550", "title": "Estreito de Todos los Santos", "text": ""}
{"id": "2809553", "revid": "300067", "url": "https://it.wikipedia.org/wiki?curid=2809553", "title": "Luis De La Vega", "text": ""}
{"id": "2809559", "revid": "1543377", "url": "https://it.wikipedia.org/wiki?curid=2809559", "title": "Kajang", "text": "Kajang \u00e8 una citt\u00e0 malese, situata nella parte orientale dello stato di Selangor. Essa \u00e8 la capitale del distretto di Hulu Langat, e dista da Kuala Lumpur, capitale nazionale, 21km.\nDal 2004, si sono sviluppati attorno all'area cittadina diversi villaggi-satellite, tra cui Taman Prima Saujana, Taman Kajang Perdana (Kajang montana) e Taman Sepakat Indah I &amp; II (Sungai Chua). I territori che circondano queste nuove frazioni cittadine sono facilmente raggiungibili con l'autostrada SILK Expressway.\nStoria.\nIl primo insediamento umano registrato a Kajang \u00e8 piuttosto recente, risale infatti solo al 1709. Nel 1807 fu fondata la citt\u00e0 effettiva, dopo la guerra di Klang. Grazie alla sua posizione centrale, divenne presto capitale del distretto di Hulu Langat.\nLa modernizzazione della citt\u00e0 \u00e8 dovuta principalmente alle torrefazioni di caff\u00e8, aperte tutte intorno agli anni '90 dell'800. La pi\u00f9 famosa di esse \u00e8 la Inch Kenneth Estate, dei fratelli Kindersley, che oltretutto furono tra i primi imprenditori a piantare in zona alberi della gomma su base commerciale. Altro stabilimento importante \u00e8 il Perang Besar Estate, letteralmente \"Stabilimento della grande guerra\", aperto da alcuni ex-soldati britannici guidati dal colonnello Henry Gough, pioniere tra l'altro dell'innesto di germogli negli alberi della gomma.\nSociet\u00e0.\nEvoluzione demografica.\nI 539.561 abitanti che formano la popolazione di Kajang sono per il 51.3% malesi, per il 38% cinesi, per il 9% indiani e per l'1.7% di altri gruppi etnici minori.\nI quartieri pi\u00f9 popolati della citt\u00e0 sono Sg. Kantan, Sg. Jelok, Sg. Ramal, Sg. Sekamat, Bandar Mahkota, Cheras, Bandar Sungai Long, Bandar Tun Hussein Onn, Cheras Perdana, Taman Prima Saujana, Taman Kajang Perdana (Kajang montana) e Taman Sepakat Indah I &amp; II (Sungai Chua).\nPunti di riferimento.\nUna delle pietre miliari cittadine \u00e8 lo stadio, situato nel cuore di Kajang. Oltre ad essere usato durante tutto il periodo dell'anno per le partite di calcio della comunit\u00e0 locale, esso \u00e8 anche casa del popolare \"Satay Kajang\", ritrovo di turisti che provengono da tutte le parti della Malaysia per assaggiare il suo famoso satay. Lo stadio pu\u00f2 ospitare fino a 5.000 persone.\nAltro importante punto di riferimento \u00e8 la moschea, chiamata \"Masjid Kajang\", facilmente riconoscibile grazie alla sua vivace facciata di colore giallo. Essa fu decorata e ridipinta da un benestante signore locale, Datuk Ujang bin Bagong, a beneficio dei praticanti dell'Islam. La moschea offre anche una serie di attivit\u00e0 che la rendono un popolare centro notturno per musulmani.\nCibo e turismo.\nKajang \u00e8 famosa per il suo \"sate\" (pronuncia alternativa di \"satay\"), un tipo di carne allo spiedo che si cuoce alla griglia, ed \u00e8 infatti denominata ufficiosamente \"citt\u00e0 del satay\". Tra i pi\u00f9 popolari posti dove si pu\u00f2 gustare il satay, vi sono l'Haji Samuri ed il Restoran Malaysia.\nShopping.\nKajang annovera un certo numero di complessi di shopping vecchi e nuovi, tra i quali il pi\u00f9 antico \u00e8 il Billion Shopping Center, attivo da pi\u00f9 di 20 anni. Esso era originariamente localizzato nel cuore della citt\u00e0, e solo recentemente \u00e8 stata aggiunta un'ala pi\u00f9 grande a Bandar Technologi Kajang. Altri tra i centri commerciali pi\u00f9 grandi sono il Metro Kajang, il Metro Point ed il Kompleks Kota Kajang, mentre \u00e8 attualmente in costruzione davanti all'SMJK Yu Hua Kajang un intero quartiere dello shopping, che sar\u00e0 rinominato Metro Avenue.\nNegli ultimi cinque anni, c'\u00e8 stato a Kajang un boom di ipermercati, con la costruzione di filiali delle catene Giant, Tesco e Jusco Balakong.\nStrutture e servizi.\nNell'area cittadina e nei dintorni si trovano tre ospedali pubblici: l'ospedale Kajang, l'ospedale Serdang e l'ospedale Putrajaya. Vi sono, tuttavia, anche centri medici privati aperti 24 ore su 24, tra i quali i pi\u00f9 importanti sono la clinica Mediviron Prima Saujana, il centro medico Kajang Plaza (KPMC) e l'ospedale specialistico KPJ Kajang.\nNel centro della citt\u00e0 si trova anche il commissariato di polizia del distretto di Hulu Langat. Altri servizi pubblici presenti sono un ufficio postale, uno stadio, una clinica governativa, un mercato alimentare all'aperto e diversi dipartimenti governativi, inclusi il Dipartimento Nazionale di Registrazione, il Dipartimento dell'Immigrazione e l'Ufficio Educazione di Hulu Langat.\nEducazione.\nUniversit\u00e0.\nAlcune delle istituzioni universitarie qui riportate, tuttavia, sono localizzate nella pi\u00f9 grande area metropolitana di Kajang, che comprende villaggi e paesi vicini quali Semenyih, Bandar Baru Bangi e Serdang."}
{"id": "2809562", "revid": "1543377", "url": "https://it.wikipedia.org/wiki?curid=2809562", "title": "Storia del Racing Club de Strasbourg Alsace", "text": "La storia del Racing Club de Strasbourg Alsace, club calcistico nato nel 1906 con il nome di Fu\u00dfballclub Neudorf, \u00e8 caratterizzata da continue fasi di instabilit\u00e0 dovute inizialmente a questioni politiche (nel suo primo quarantennio di attivit\u00e0 disput\u00f2 alterntativamente i campionati tedesco e francese a motivo della contesa dell'Alsazia da parte dei due Paesi) e societarie. Nonostante ci\u00f2 la squadra ha saputo ritagliarsi uno spazio negli albi d'oro del campionato francese vincendo alcuni trofei, il pi\u00f9 importante dei quali \u00e8 il campionato nella stagione 1978-79.\nStoria.\nIl Fu\u00dfballclub Neudorf.\nNei primi anni del '900 l'esportazione del calcio all'estero da parte degli inglesi tocc\u00f2 anche le zone pi\u00f9 profonde dell'impero tedesco (che gi\u00e0 dal 1902 aveva istituito un campionato nazionale chiamato \"Verbandsliga\"), tra cui il \"Reichsland\" Alsazia-Lorena. Una delle citt\u00e0 pi\u00f9 implicate in questo processo fu la capitale Strasburgo (che gi\u00e0 dal 1890 possedeva un club calcistico chiamato \"Stra\u00dfburger Fu\u00dfball Club\"), in cui videro la luce diverse societ\u00e0 calcistiche tra cui il \"Fu\u00dfballclub Neudorf\", fondato da un gruppo di studenti della scuola del quartiere di Neudorf, situato a sud della citt\u00e0. La squadra, sostenuta economicamente dall'insegnante degli studenti, esord\u00ec in una partita contro il \"FC Germania\" del quartiere di Schluthfeld in cui si ritir\u00f2 dopo aver sub\u00ecto sette reti nei primi quarantacinque minuti di gioco.\nNei tre anni successivi la squadra, rinominata \"Fu\u00dfballclub C\u00e4sar Neudorf\" e dotata di un organigramma societario per far fronte all'inesperienza dei giocatori, continu\u00f2 a conseguire risultati poco convincenti attirandosi critiche e rischiando pi\u00f9 volte la scissione. Grazie all'arrivo alla presidenza di Louis Becker, il Neudorf pot\u00e9 ottenere nel 1909 l'iscrizione alla \"Verband S\u00fcddeutscher Fu\u00dfball-Vereine\", la federazione calcistica della parte meridionale dell'impero facente parte del terzo livello del calcio tedesco. Il Neudorf dette avvio ad un graduale miglioramento dei risultati: grazie ad un gioco altamente offensivo la squadra ottenne larghe vittorie (tra cui il 28-0 inflitto alla squadra di Erstein, secondo risultato pi\u00f9 ampio nella storia del calcio tedesco) che la portarono, in due anni, ad ottenere una doppia promozione. Nel 1914, alcune settimane prima del conseguimento della promozione in massima serie, il Neudorf acquis\u00ec il loro primo campo da gioco, il \"giardino Haemmerl\u00e9\", su cui sorger\u00e0 lo Stadio della Meinau. In quello stesso anno, tutte le attivit\u00e0 sportive furono interrotte a causa dello scoppio del primo conflitto mondiale.\nL'esordio nel calcio francese.\nCon l'annessione alla Francia dell'Alsazia e della Lorena al termine della guerra si decise di cambiare nome alla societ\u00e0, che assunse, in omaggio al Racing Club de France, la denominazione di \"Racing Club de Strasbourg\". Nel decennio successivo alla cessazione delle ostilit\u00e0, lo Strasburgo gioc\u00f2 nel campionato regionale dell'Alsazia (vincendolo nel 1923, nel 1924 e nel 1927) e, a partire dalla stagione 1920-21, in Coppa di Francia. In quest'ultima competizione la squadra non riusc\u00ec mai ad arrivare oltre gli ottavi di finale, ma riusc\u00ec a compiere un exploit nella stagione 1925-26 eliminando il Red Star, squadra che allora vantava il maggior numero di coppe nazionali vinte. Durante questo periodo furono inoltre costruite le prime tribune di legno sul campo da gioco, che andranno a costituire lo Stadio della Meinau.\nNel 1932 la dirigenza dello Strasburgo rifiut\u00f2 una proposta di acquisizione del regime professionistico che era appena stato consentito dalla federazione calcistica. I tentativi di far cambiare opinione alla dirigenza (tra cui anche una proposta di fusione con il Red Star di Strasburgo) sortirono un esito positivo un anno dopo quando, dopo una votazione che vide 126 voti favorevoli, 2 contrari e 2 astenuti, fu finalmente consentita l'acquisizione del regime professionistico da parte della squadra, che esord\u00ec in seconda divisione.\nGuadagnata la promozione vincendo gli spareggi contro i rivali del Mulhouse e il Saint-\u00c9tienne, gli alsaziani, al loro esordio in massima serie, lottarono contro il per la vittoria del titolo. Inizialmente fu lo Strasburgo ad avere la meglio, concludendo in testa il girone di andata poi, perdendo lo scontro diretto in trasferta, lasci\u00f2 il via libera al Sochaux che vinse il titolo nonostante un calo nel finale. Nei campionati successivi la squadra, spinta dall'attaccante tedesco Oskar Rohr, si conferm\u00f2 come club di classifica medio-alta mentre in Coppa di Francia lo Strasburgo riusc\u00ec a raggiungere la finale nella stagione 1936-37: anche in questo caso fu il Sochaux a prevalere, vincendo in rimonta per 2-1.\nLa riannessione al Reich tedesco.\nAll'inizio della seconda guerra mondiale, con l'occupazione della Francia da parte dell'esercito del Terzo Reich, la squadra fu ricostituita come club amatoriale da parte di alcuni giocatori rifugiatisi nel sud del Paese. Dopo aver vinto il campionato regionale, la squadra fu introdotta nel sistema calcistico tedesco, assumendo il nome di \"Rasensportclub Stra\u00dfburg\" e giocando nella Gauliga Elsa\u00df.\nDi l\u00ec fino alla liberazione dell'Alsazia, lo Strasburgo disputer\u00e0 quattro edizioni della Gauliga ottenendo per tre volte consecutive il secondo posto (nel primo anno perse il titolo dopo uno spareggio con il Mulhouse) e partecipando all'edizione 1941-42 della Coppa di Germania, in cui fu eliminata al primo turno dal Mulhouse. Da rimarcare in quel periodo l'accesa rivalit\u00e0 contro il \"Red Star Strasbourg\", rinominato in \"SS Strasbourg\" dopo l'affiliazione alla polizia politica del regime.\nIl dopoguerra.\nAl termine delle ostilit\u00e0, con il ritorno dell'Alsazia sotto l'egida politica della Francia, lo Strasburgo fu di nuovo integrato nello stesso sistema calcistico a cui partecipava prima dello scoppio della guerra. Dopo un dodicesimo posto nel campionato seguente alla chiusura della guerra, nella stagione 1946-47 lo Strasburgo and\u00f2 vicino al \"double\" proponendosi tra le pretendenti alla vittoria finale del campionato e lottando per la vittoria della Coppa di Francia fino all'ultimo atto, in cui fu sconfitto dal .\nNelle stagioni successive lo Strasburgo and\u00f2 incontro ad un periodo di risultati altalenanti: nel campionato 1948-49 la squadra, retrocessa sul campo, evit\u00f2 il declassamento grazie all'abbandono dello status di squadra professionistica da parte del Colmar. Due stagioni dopo la squadra riusc\u00ec ad ottenere il suo primo trofeo ufficiale andando a vincere l'edizione 1950-51 della Coppa di Francia: ci\u00f2 fu reso possibile grazie ad una netta vittoria in finale contro il Valenciennes, che scaten\u00f2 festeggiamenti in tutta l'Alsazia culminati con l'accoglienza della squadra da parte di 50000 tifosi.\nLa vittoria di questo trofeo non diede stabilit\u00e0 ai risultati della squadra, la quale, durante gli anni cinquanta, scese tre volte in seconda divisione (1952, 1957 e 1960) risalendo per\u00f2 immediatamente in massima serie. L'unico risultato degno di nota del decennio si ebbe nella stagione 1954-55, in cui lo Strasburgo, trascinato dal giovane talento austriaco Ernest Stojaspal, lott\u00f2 per le prime posizioni di classifica giungendo al quarto posto finale, e fu eliminato in semifinale di Coppa di Francia dal .\nL'esordio in Europa.\nAll'inizio degli anni sessanta lo Strasburgo ebbe modo di esordire nel palcoscenico europeo giocando l'edizione 1961-62 della Coppa delle Fiere dove fu eliminato al primo turno dal MTK Hung\u00e1ria. Grazie alle sovvenzioni del comune, lo Strasburgo attravers\u00f2 un periodo di crescita dei risultati che culmin\u00f2 nella stagione 1964-65, durante la quale la squadra lott\u00f2 per la conquista del titolo: ritrovatisi secondi a -1 dal Nantes con quattro partite da giocare, gli alsaziani pareggiarono lo scontro diretto cedendo poi nel finale arrivando quinti. In quella stessa stagione la squadra fu autrice di un'ottima prestazione in Coppa delle Fiere giungendo fino ai quarti di finale (dopo aver eliminato squadre pi\u00f9 quotate come il Milan e il , quest'ultimo capace di pareggiare negli ultimi secondi lo svantaggio nella gara di ritorno ed estromesso per sorteggio dopo uno 0-0 nella ripetizione) dove fu eliminato dal Manchester United che gi\u00e0 dalla gara di andata ipotec\u00f2 la qualificazione in semifinale (grazie ad un 5-0 ottenuto in trasferta).\nNella stagione successiva lo Strasburgo riusc\u00ec ad accedere per la quarta volta nella sua storia in finale di Coppa di Francia estromettendo il dopo aver pareggiato ad un minuto dalla fine dilagando poi nei supplementari. Il match vide gli alsaziani opposti al Nantes appena laureatosi campione di Francia, sconfiggendolo per 1-0. In quella stessa stagione lo Strasburgo partecip\u00f2 inoltre alla Coppa delle Fiere, dove ai trentaduesimi ritrov\u00f2 il Milan. Dopo aver perso per 1-0 a San Siro, gli alsaziani vinsero al ritorno per 2-1 rendendo necessaria la disputa di uno spareggio, che si concluse con la vittoria dei milanisti per sorteggio dopo che l'incontro si era concluso per 1-1.\nNelle stagioni successive lo Strasburgo ottenne dei risultati anonimi nelle competizioni (eccezion fatta per un quinto posto nella stagione 1969-70), tanto da spingere la dirigenza a fondere il club con la squadra amatoriale \"Pierrots Vauban\", rinominandolo \"Racing Pierrots Strasbourg Meinau\". Nonostante ci\u00f2 i risultati furono insoddisfacenti: nella prima stagione con questa nuova denominazione (1970-71) la squadra retrocesse in Division 2 per poi tornare in massima divisione l'anno successivo. Una seconda retrocessione nella stagione 1975-76, provoc\u00f2 una scissione nella societ\u00e0 con la rifondazione dei \"Pierrots Vauban\" e il ripristino del nome \"Racing Club de Strasbourg\".\nLa vittoria del campionato.\nRiguadagnata la promozione vincendo la seconda divisione dopo uno spareggio con la prima classificata del girone A (il Monaco), lo Strasburgo si present\u00f2 ai nastri di partenza della stagione 1977-78 con una formazione praticamente immutata rispetto a quella dell'anno precedente, con in pi\u00f9 Jacques Novi, Francis Piasecki (entrambi prelevati dal Paris Saint-Germain) e Raymond Domenech. Alla guida della squadra fu inoltre chiamato Gilbert Gress, gi\u00e0 centravanti dello Strasburgo negli anni sessanta destinato a divenire l'allenatore pi\u00f9 rappresentativo della storia del club. Con Gress la squadra adott\u00f2 uno schema basato sul gioco collettivo basato sul modulo 4-3-3 che prevedeva l'utilizzo di Gemmrich, Tanter e Vergnes come terminali d'attacco. Dopo una partenza lenta, lo Strasburgo recuper\u00f2 progressivamente posizioni proponendosi tra le contendenti per un posto in \"zona UEFA\", allora costituita da sole due squadre. Un calo nel finale da parte dell'Olympique Marsiglia permetter\u00e0 agli alsaziani di raggiungere a tre giornate dalla fine la terza posizione: la vittoria a Laval per 3-2 nell'ultima giornata assicurer\u00e0 alla squadra l'ultimo posto utile per la qualificazione alla terza competizione europea.\nSull'onda di questo successo, lo Strasburgo si prepar\u00f2 ad affrontare la stagione successiva senza stravolgere troppo la rosa, acquistando il solo Roger Jouve dal e sostituendo il dissidente Vergnes con il pi\u00f9 giovane Wagner. La squadra inizi\u00f2 il campionato in maniera migliore rispetto all'anno precedente, prendendo la vetta della classifica a partire dalla quinta giornata per mantenerla durante tutto l'arco del campionato nonostante, nella seconda parte del girone di ritorno, una sconfitta contro il Saint-\u00c9tienne aveva favorito l'avvicinamento dei \"Verts\". Una doppietta di Wagner e un gol di Ehrlacher nell'incontro dell'ultima giornata con il Lione (giocata il 1\u00ba giugno 1979) scatenarono i festeggiamenti in tutta l'Alsazia, che toccarono il culmine il giorno seguente con l'accoglienza della squadra alla stazione di Strasburgo da parte di 200.000 tifosi.\nIl declino.\nSubito dopo la conquista del titolo nazionale la guida societaria della squadra fu assunta dall'uomo politico Andr\u00e9 Bord, pi\u00f9 volte eletto segretario di stato presso il Ministero degli Interni e il Ministero degli ex combattenti nei governi insediatisi tra il 1966 e il 1978 e gi\u00e0 presidente della sezione polisportiva della squadra. Il nuovo presidente entr\u00f2 quasi subito in conflitto con Gress predisponendo una campagna acquisti che aveva portato a Strasburgo dei giocatori di rilievo come il nazionale Fran\u00e7ois Bracci e il capocannoniere Carlos Bianchi, che per\u00f2 non corrispondevano alle esigenze tattiche dell'allenatore. Questo clima di conflittualit\u00e0 ai vertici della societ\u00e0, definito \"Affaire Gress-Bord\", ebbe delle ripercussioni anche sul rendimento della squadra la quale, ritrovatasi con un centravanti incompatibile con gli schemi di Gress basati sul collettivo, non riusc\u00ec a difendere il titolo arrivando in compenso fino ai quarti di finale di Coppa dei Campioni, dove fu eliminato dall'.\nLe tensioni tra Gress e Bord raggiunsero il loro apice all'inizio della stagione 1980-81: dopo un pessimo inizio di campionato i tifosi, schierati dalla parte di Gress, iniziarono a contestare duramente la societ\u00e0 chiedendo a gran voce le dimissioni di Bord il quale, sostenuto anche da uomini politici di rilievo come Jacques Chirac, rimase alla guida della societ\u00e0 esonerando l'allenatore. Tale avvenimento segn\u00f2 la fine del periodo d'oro dello Strasburgo, che nel giro di pochi anni vide perdere quasi tutti quei calciatori che avevano contribuito alla vittoria del campionato nel 1979, sostituiti da nomi importanti (Didier Six, Jean-Fran\u00e7ois Larios, \u00c9ric P\u00e9cout e Olivier Rouyer) che per\u00f2 non riuscirono mai a rendere secondo le aspettattive. Ci\u00f2 si riflett\u00e9 anche sui risultati della squadra, che nella prima met\u00e0 degli anni ottanta stazion\u00f2 nelle posizioni medio-inferiori della classifica fino alla stagione 1985-86 che si concluse con la retrocessione dello Strasburgo in Division 2 e con le dimissioni di Bord, il quale lasci\u00f2 a Daniel Hechter una squadra in pieno caos societario che rimase invischiata nelle parti basse della seconda divisione per poi concludere al nono posto. Il nuovo presidente della squadra, gi\u00e0 uomo guida del Paris Saint-Germain negli anni settanta, aveva in progetto la ricostituzione di una squadra vincente, ma le sue ambizioni andarono a cozzare con una situazione economica disastrata che nel 1990 raggiunse un livello tale (fu rilevato un debito di 90 milioni di franchi) da costringerlo a dimettersi dietro pressioni da parte del sindaco della citt\u00e0.\nIl ritorno in Europa.\nLa squadra, che negli ultimi due anni era pure riuscita a risalire in massima serie per poi ricadere immediatamente in seconda divisione, fu affidata all'industriale Jacky Kientz. La mancata promozione nella stagione 1990-91 spinse la dirigenza a richiamare Gress in panchina: facendo leva su giovani promesse come Frank Leb\u0153uf e Martin Dj\u00e9tou, il tecnico riport\u00f2 la squadra in Division 1 dopo aver ingaggiato una lotta serrata con il Bordeaux e aver sconfitto per 4-0 lo Stade Rennais nel playoff promozione/salvezza. Riguadagnata la massima serie lo Strasburgo esord\u00ec piazzandosi a ridosso della \"zona UEFA\". Al termine della stagione successiva, in cui la squadra aveva conquistato la salvezza, avvenne un cambio ai vertici della societ\u00e0 con Roland Weller che ne assunse la presidenza. Nonostante le proposte di prolungamento del contratto Gress, che durante il campionato era entrato in conflitto con alcuni giocatori a causa dei suoi metodi di allenamento, decise di rinunciare alla panchina della squadra provocando qualche manifestazione di malcontento da parte della tifoseria.\nTali avvenimenti non destabilizzarono inizialmente il rendimento della squadra che, affidata all'ex giocatore Daniel Jeandupeux, si ritrov\u00f2 all'inizio della stagione 1994-95 al terzo posto. Un calo nel periodo invernale favor\u00ec l'avvicendamento di Jeandupeux con l'ex bandiera Jacky Dugu\u00e9p\u00e9roux che condusse la squadra fino alla finale di Coppa di Francia (persa per 1-0 contro il Paris Saint-Germain) e al decimo posto in campionato, valido per la qualificazione alla neocostituita Coppa Intertoto. Vincendo la manifestazione, lo Strasburgo ebbe accesso alla Coppa UEFA ritornando quindi sul palcoscenico europeo dopo sedici anni di assenza: il cammino nella competizione fu interrotto ai sedicesimi di finale per mano del Milan. Nelle due stagioni successive la squadra, nonostante le partenze di elementi importanti compensate dall'introduzione in prima squadra di giocatori provenienti dal vivaio (tra cui Olivier Dacourt, che fece il suo esordio come attaccante), continuer\u00e0 a guadagnare risultati utili per la qualificazione alle competizioni europee raggiungendo il suo apice nella stagione 1996-97 in cui consegu\u00ec il nono posto in campionato dopo essere stata nelle posizioni medio-alte per gran parte del torneo, guadagnando per\u00f2 la qualificazione diretta in Coppa UEFA grazie alla vittoria in Coppa di Lega, ottenuta dopo aver sconfitto di misura il Bordeaux in finale.\nDurante quella stagione avvenne inoltre un ennesimo cambiamento ai vertici della societ\u00e0, che il 21 marzo 1997 fu acquisita dal gruppo IMG capeggiato dall'ex tennista Patrick Proisy: il nuovo cambio di societ\u00e0 suscit\u00f2 una ventata di ottimismo tra la tifoseria della squadra, che per\u00f2 disput\u00f2 un campionato molto al di sotto delle aspettative, lottando per la conquista della salvezza fino all'ultima giornata. Quella stessa stagione sar\u00e0 ricordata per il cammino della squadra in Coppa UEFA: dopo aver eliminato i Rangers, lo Strasburgo si trov\u00f2 agli ottavi di finale di fronte al Liverpool il quale fu regolato per 3-0 in casa ipotecando di fatto la qualificazione, visto che il 2-0 incassato all'Anfield non influ\u00ec sul risultato. L'avventura degli alsaziani si ferm\u00f2 agli ottavi di finale contro l'Inter, la quale riusc\u00ec a rimontare il doppio svantaggio sub\u00ecto nella gara di andata.\nL'abbandono della squadra da parte di Dugu\u00e9p\u00e9roux, in conflitto con la dirigenza, apr\u00ec un nuovo periodo buio per la squadra, che disput\u00f2 delle stagioni grigie in cui ottenne risultati poco degni di nota sia in campionato, sia nelle coppe nazionali. Il momento peggiore sembr\u00f2 concretizzarsi nella stagione 2000-01 al termine della quale la squadra retrocesse in Division 2 essendosi piazzata all'ultimo posto senza mai riuscire a lottare per la salvezza. A compensare il risultato negativo fu per\u00f2 la vittoria della terza Coppa di Francia, avvenuta dopo aver sconfitto in finale l'Amiens: la partita, conclusasi 0-0 dopo i tempi supplementari, si risolse ai calci di rigore in cui gli alsaziani prevalsero per 5-4. Grazie a questo risultato lo Strasburgo, affidato in estate ad Ivan Ha\u0161ek, guadagn\u00f2 la qualificazione in Coppa UEFA, dalla quale fu eliminata al primo turno dallo . Ci\u00f2 permise alla squadra di concentrarsi sul campionato, al termine del quale ottenne in rimonta un secondo posto che signific\u00f2 il ritorno nella neocostituita Ligue 1.\nCambi di dirigenza, crisi e caduta.\nNella stagione 2002-2003, conclusasi con la salvezza da parte della squadra, avvenne un cambio ai vertici della societ\u00e0, gi\u00e0 scossa da vicissitudini giudiziarie riguardante l'uso del nome: a succedere al gruppo IMG fu un gruppo di imprenditori capeggiati dall'imprenditore tedesco Egon Gindorf. Risolti i problemi giudiziari, lo Strasburgo disput\u00f2 (con Antoine Kombouar\u00e9 e Jacky Dugu\u00e9p\u00e9roux in panchina) due stagioni di media classifica culminate, nella stagione 2004-05 con la vittoria della seconda Coppa di Lega ai danni del Caen (regolato per 2-1). Riguadagnata quindi la qualificazione alla Coppa UEFA, lo Strasburgo sembr\u00f2 avviato verso un secondo periodo d'oro, ma l'ascesa alla presidenza della societ\u00e0 da parte di Philippe Ginestet provoc\u00f2 dissensi nella dirigenza che ebbero delle ripercussioni anche sul rendimento della squadra nella stagione 2005-06, conclusasi con una retrocessione anticipata con la prima vittoria che fu ottenuta solo alla terz'ultima giornata del girone di andata. A fare da contraltare a questo risultato negativo furono le prestazioni dello Strasburgo in Coppa UEFA, dove fu eliminato agli ottavi di finale dalla Roma.\nOttenuta la promozione in Ligue 1 al termine della stagione 2006-07 grazie a Jean-Pierre Papin (abile nello sfruttare una formazione costituita da giocatori provenienti da serie inferiori), lo Strasburgo si present\u00f2 ai nastri di partenza della stagione 2007-08 con Jean-Marc Furlan in panchina. La squadra sembr\u00f2 lottare alla pari delle altre pretendenti alla salvezza navigando fino al giro di boa in posizioni di classifica medio-alta, ma a partire da marzo accus\u00f2 un crollo verticale che la fece scendere di posizioni fino a concludere al penultimo posto. In questo contesto \u00e8 rimarcabile la sconfitta per 2-1 contro il Lione grazie ad un gol segnato da Fabio Grosso, insultato pesantemente a fine partita da Furlan. Nonostante le polemiche e il risultato, la societ\u00e0 conferm\u00f2 Furlan alla guida della squadra, che nella stagione 2008-09 fall\u00ec la promozione in Ligue 1 venendo sconfitto all'ultima giornata nello scontro diretto con il Boulogne.\nAl termine della stagione avvenne un nuovo riassetto ai vertici della societ\u00e0 che port\u00f2 alla guida della squadra l'ex calciatore L\u00e9onard Specht che, dopo aver cercato di ingaggiare Gernot Rohr, ripieg\u00f2 su Gress, che torn\u00f2 quindi per la terza volta alla guida della squadra. L'inizio della stagione 2009-10 fu per\u00f2 caratterizzato da una situazione confusa ai vertici della societ\u00e0 con Gress (osteggiato da Ginestet, che rimase in societ\u00e0 quale azionista di maggioranza) che fu esonerato dopo due sconfitte nelle prime due gare. A causa di questo risultato si dimise anche Sp\u00e9cht che favor\u00ec il ritorno di Ginestet alla presidenza che chiam\u00f2 in panchina Pascal Janin, gi\u00e0 assistente di Gress. Nel novembre 2009 furono avviate le trattative per il passaggio di propriet\u00e0 dello Strasburgo all'azienda inglese \"FC Football Capital Limited\", che prese il controllo della societ\u00e0 a partire dal 5 dicembre con Julien Fournier presidente. Le vicissitudini a livello societario si rifletterono anche sui risultati della squadra: ritrovatosi a sei giornate dalla fine con un vantaggio di sei punti sulla zona retrocessione, lo Strasburgo croll\u00f2 totalizzando solo due punti finendo per farsi superare, all'ultima giornata, dalle altre pretendenti alla salvezza, cadendo cos\u00ec in terza serie.\nAl termine della stagione di terza serie 2010-2011 lo Strasburgo si classific\u00f2 in quarta posizione, mancando la promozione in Ligue 2, ma fall\u00ec e ripart\u00ec dalla quinta serie, il Championnat de France amateur 2 girone C.\nRisalita dalla quinta serie alla Ligue 1.\nNel 2011-2012 la squadra torn\u00f2 immediatamente in Championnat de France amateur, la quarta serie, vincendo il girone C del Championnat de France amateur 2 con 100 punti. Nel 2012 cambia nome in \"Racing Club de Strasbourg Alsace\" e modifica anche il logo. Vincendo il campionato di quarta serie nel 2012-2013, nel giro di due anni il club fa il ritorno nel Championnat National, la terza divisione. Nel 2014-2015 subentra l'allenatore Jacky Dugu\u00e9p\u00e9roux dopo il triennio di gestione di Fran\u00e7ois Keller. Nel 2015-2016 lo Strasburgo vince il National, tornando in Ligue 2 dopo sei anni. Nel 2016-2017 completa la risalita, vincendo da neopromossa il campionato cadetto e approdando in massima serie. Nella Ligue 1 del 2017-18 si classifica in quindicesima posizione, salvandosi alla penultima giornata grazie al successo ottenuto a D\u00e9cines-Charpieu contro l'Olympique Lione in rimonta con un calcio di punizione di Dimitri Li\u00e9nard nei minuti di recupero. Nel 2018-2019 la squadra si aggiudica per la terza volta la Coppa di Lega francese, prevalendo per 4-1 ai tiri di rigore nella finale contro il ."}
{"id": "2809563", "revid": "447535", "url": "https://it.wikipedia.org/wiki?curid=2809563", "title": "Bastiat", "text": ""}
{"id": "2809564", "revid": "76963", "url": "https://it.wikipedia.org/wiki?curid=2809564", "title": "Junko Hori", "text": "\u00c8 rappresentata da Production Baobab."}
{"id": "2809569", "revid": "742538", "url": "https://it.wikipedia.org/wiki?curid=2809569", "title": "Guarnieri I di Lenzburg-Baden", "text": "Fu marchese di Ancona e duca di Spoleto dal 1093 al 1120.\nFiglio del conte Ulrico II e di Richenza d'Asburgo. L'attribuzione alla famiglia Lenzburg non \u00e8 sicuro e neanche probabile. Nel 1053 fu inviato dall'imperatore Enrico III in soccorso al papa Leone IX nella Battaglia di Civitate, a capo di una milizia formata da 700 tra cavalieri e fanti suebi, per unirsi ai pontifici contro i Normanni guidati da Riccardo I di Aversa, da cui vennero sconfitti. \nFu poi al servizio di Enrico IV, figlio del precedente, il quale lo invi\u00f2 nella spedizione del 1080 contro la contessa Matilde di Toscana, che venne sconfitta e alla quale furono tolti alcuni territori dell'Italia centrale. In questi territori nel 1090, Enrico IV costitu\u00ec la marca di Ancona, e nel 1093, Guarnieri di Lenzburg ricevette dal suo imperatore l'investitura a marchese di Ancona e a duca di Spoleto. \nNel 1105, Guarnieri offr\u00ec la sua protezione all'antipapa Silvestro IV (Maginulfo) contro il pontificato di Pasquale II, facendolo insediare nel palazzo del Laterano. Poi per\u00f2, nel 1111, su pressione di Enrico V, il Lenzburg e Silvestro IV, furono costretti a ritirarsi ad Ancona.\nAlla sua morte, avvenuta nel 1120, gli succedettero i figli Guarnieri II e Federico."}
{"id": "2809571", "revid": "300067", "url": "https://it.wikipedia.org/wiki?curid=2809571", "title": "Zaid Abdul Aziz", "text": ""}
{"id": "2809576", "revid": "6923", "url": "https://it.wikipedia.org/wiki?curid=2809576", "title": "Bandar Baru Bangi", "text": "Bandar Baru Bangi (tradotta letteralmente come \"Nuova Citt\u00e0 Bangi\") \u00e8 una cittadina malese, recentemente soprannominata \"Citt\u00e0 della Conoscenza\", situata nel distretto Hulu Langat dello stato di Selangor. Il suo nome deriva dalla piccola citt\u00e0 di Bangi, situata poco pi\u00f9 a sud. Bandar Baru Bangi si trova vicino alla pi\u00f9 grande Kajang, e dista circa 25km dalla capitale nazionale Kuala Lumpur.\nOltre a possedere diverse infrastrutture ed un hotel 5 stelle, Bandar Baru Bangi \u00e8 casa di diversi musicisti e gruppi indipendenti locali, tra cui figurano Azmyl Yunor, Radiodish, Lucy In The Loo, Shock System, Barboss e la doppiatrice Sarah Nadhirah Azman."}
{"id": "2809579", "revid": "122906329", "url": "https://it.wikipedia.org/wiki?curid=2809579", "title": "Ignace Jacques Parrocel", "text": "Biografia.\nFiglio maggiore di Louis e di Doroth\u00e9e de Rostang, apparteneva alla dinastia di artisti Parrocel, che gener\u00f2 importanti pittori nel XVII e XVIII secolo. Il padre gli insegn\u00f2 le basi fondamentali della pittura e poi lo mand\u00f2 a Parigi presso lo zio Joseph per approfondire i suoi studi in materia.\nA circa vent'anni ritorn\u00f2 ad Avignone, mentre il fratello terzogenito Pierre si recava presso lo zio Joseph come allievo.\nEssendo il secondogenito Louis invalido, era suo dovere di figlio maggiore restare presso suo padre, che desiderava si stabilisse ad Avignone. S\u00ec spos\u00f2 cos\u00ec in quella citt\u00e0 nel 1689 con Jeanne Marie P\u00e9rrier da cui ebbe dieci figli. Di questi solo il quartogenito, Etienne, si distinse come pittore.\nNel Contado Venassino, era consuetudine che l'autorit\u00e0 paterna fosse rispettata fino ad arrivare ad una sottomissione assoluta. Ignace, desideroso di viaggiare e di emulare il famoso zio Joseph, si sentiva costretto a vivere una vita insopportabile entro i vincoli paterni e del suo matrimonio ad Avignone.\nFu cos\u00ec che, essendo ormai morto il padre Louis, dopo quattordici anni di matrimonio, part\u00ec e da allora non fece che poche fugaci apparizioni in quel di Avignone, vuoi per portare il frutto dei suoi guadagni, vuoi per vedere i suoi figli.\nDotato di un notevole talento, Ignace Jacques disegnava e dipingeva con estrema facilit\u00e0 e fu quello che pi\u00f9 si avvicin\u00f2 allo stile di suo zio Joseph nel dipingere battaglie, pur non arrivando mai a superarlo. In quel periodo, il genere di pittura a cui si era dedicato andava per la maggiore, perci\u00f2 Ignace lavor\u00f2 in tutta Italia e in parte dell'Europa creandosi una buona reputazione.\nEsegu\u00ec importanti opere a Vienna per l'Imperatore d'Austria e per il Principe Eugenio.\nIgnace fu anche incisore: nel periodo trascorso ad Avignone incise la grande stampa rappresentante la fontana di Vaucluse.\nMor\u00ec a Mons nel 1722, mentre era impegnato a decorare una galleria del palazzo del Duca d'Arenberg."}
{"id": "2809580", "revid": "6923", "url": "https://it.wikipedia.org/wiki?curid=2809580", "title": "Bangi", "text": "Bangi \u00e8 una piccola citt\u00e0 malese, situata a sud del distretto di Hulu Langat dello stato di Selangor. Distante 9km da Kajang, con la quale \u00e8 collegata grazie alla linea ferroviaria KTM Komuter, Bangi \u00e8 circondata da stabilimenti industriali che producono olio di palma. Vicino alla cittadina, infatti, si trova un laboratorio di ricerca utilizzato, in collaborazione, dal Malaysian Palm Oil Board e dalla National University of Malaysia.\nBangi non deve essere confusa con Bandar Baru Bangi, una citt\u00e0 pi\u00f9 grande e costruita pi\u00f9 di recente, che si trova parecchi chilometri pi\u00f9 a nord dello stesso distretto ed \u00e8 pi\u00f9 vicina alla localit\u00e0 di Kajang."}
{"id": "2809588", "revid": "300067", "url": "https://it.wikipedia.org/wiki?curid=2809588", "title": "Ladell Andersen", "text": ""}
{"id": "2809589", "revid": "300067", "url": "https://it.wikipedia.org/wiki?curid=2809589", "title": "D. J. Mbenga", "text": ""}
{"id": "2809590", "revid": "1305772", "url": "https://it.wikipedia.org/wiki?curid=2809590", "title": "I Libri d'acciaio", "text": "I Libri d'Acciaio \u00e8 una storica collana di libri per ragazzi, pubblicata da Bompiani tra il 1930 e il 1935. Valentino Bompiani ambiva, con questa serie di libri, a modernizzare la Letteratura per ragazzi. La copertina dei volumi era rivestita in lamina d'alluminio. La promozione dei libri era accompagnata dallo slogan: \u00ab \"Libri moderni per ragazzi moderni\" \u00bb.\nDi seguito, tutti i titoli della collana:"}
{"id": "2809591", "revid": "147575", "url": "https://it.wikipedia.org/wiki?curid=2809591", "title": "Razza e crimine", "text": ""}
{"id": "2809592", "revid": "830939", "url": "https://it.wikipedia.org/wiki?curid=2809592", "title": "Joseph W\u00f6lfl", "text": "Biografia.\nW\u00f6lfl nacque a Salisburgo, dove studi\u00f2 musica con Leopold Mozart e Michael Haydn.\nSi esib\u00ec per la prima volta in pubblico come solista al violino all'et\u00e0 di sette anni. Trasferitosi a Vienna nel 1790, fece visita a Wolfgang Amadeus Mozart, dal quale forse prese lezioni. La sua prima opera, \"Der H\u00f6llenberg\", venne qui rappresentata nel 1795.\nW\u00f6lfl era molto alto (pi\u00f9 di 180\u00a0cm) e aveva delle mani enormi (secondo il contemporaneo Frantisek Tomasek, era in grado di suonare una tredicesima); la sua grande padronanza della tastiera gli permetteva una facilit\u00e0 di esecuzione che gli torn\u00f2 particolarmente utile nelle sue improvvisazioni.\nBench\u00e9 avesse dedicato le sue sonate op. 6, composte nel 1798, a Beethoven, i due compositori erano rivali. Tuttavia Beethoven stracci\u00f2 W\u00f6lfl in una sorta di competizione al pianoforte tenutasi nella casa del Conte Wetzlar nel 1799. Questo episodio segn\u00f2 il declino della popolarit\u00e0 locale di W\u00f6lfl. Dopo aver passato gli anni dal 1801 al 1805 a Parigi, W\u00f6lfl and\u00f2 a Londra, dove diede il suo primo concerto il 27 maggio 1805.\nQui godette di un successo commerciale, anche se non di critica. Nel 1808 pubblic\u00f2 la Sonata op. 41 che, per via delle sue difficolt\u00e0 tecniche, intitol\u00f2 \"Non Plus Ultra\"; in risposta a questa sfida, una sonata di Dussek, in origine soprannominata \"Le Retour \u00e0 Paris\", venne ristampata con il titolo \"Plus Ultra\" e con un'ironica dedica all'altra sonata. W\u00f6lfl complet\u00f2 inoltre e fece pubblicare una sonata incompiuta di George Frederick Pinto.\nW\u00f6lfl mor\u00ec a Londra il 21 maggio 1812. Le sue opere sono scomparse da tempo dal repertorio concertistico, ma nel 2003 quattro sue sonate scelte (l'op. 25 e l'op. 33) sono state eseguite dal pianista Jon Nakamatsu per un CD della Harmonia Mundi (# 907324). (Un CD Adda del 1988 contiene le sue tre sonate op. 28 interpretate da Laure Colladant, che ha anche inciso le sonate op. 6 per Ad\u00e8s nel 1993 e le tre sonate op. 33 per l'etichetta Mandala nel 1995.)"}
{"id": "2809596", "revid": "110157", "url": "https://it.wikipedia.org/wiki?curid=2809596", "title": "Certe cose", "text": "Certe cose \u00e8 il secondo singolo estratto da \"Figli del caos\", album di debutto del duo hip hop italiano Two Fingerz pubblicato nel 2008.\nIl singolo \u00e8 stato pubblicato il 4 gennaio 2008. \u00c8 stato prodotto da Big Fish e Roofio e pubblicato dalla casa discografica Sony BMG.\n\u00c8 l'unico pezzo del gruppo ad avere un video proprio, pubblicato anche sull'emittente musicale MTV.\nIl video.\nIl video si apre con i Two Fingerz che provano l'inizio della canzone all'interno dello studio di Big Fish. Poi, dopo essersi accertato con i compagni di sapere bene le liriche della canzone, Dan-T d\u00e0 il via alla registrazione, lo staff toglie tutti gli strumenti e inizia il vero video. Esso si svolge in vari luoghi, cambiati grazie ad alcuni giochi di posizione della telecamera, incentrata prevalentemente su Dan-T."}
{"id": "2809599", "revid": "486946", "url": "https://it.wikipedia.org/wiki?curid=2809599", "title": "Nazionale di hockey su ghiaccio del Regno Unito", "text": ""}
{"id": "2809600", "revid": "124436273", "url": "https://it.wikipedia.org/wiki?curid=2809600", "title": "Storia del Montenegro", "text": "La storia del Montenegro inizia nell'Alto medioevo con la formazione del Regno di Doclea.\nDalla preistoria al IV secolo circa.\nPrima dell'arrivo delle popolazioni slave nei Balcani durante il VI secolo, l'area attualmente conosciuta come Montenegro era abitata prevalentemente dagli Illiri. Lungo le coste adriatiche, si sono sviluppate varie colonie greche (circa VII-VI secolo a.C.) e celte (circa IV secolo a.C.).\nDurante il III secolo a.C., emerse un regno illirico sotto Genti e Teuta con capitale Scutari. Successivamente, i Romani compirono alcune spedizioni militari contro i pirati con base nel regno illirico (Guerre illiriche) e nel 9 d.C. completarono la conquista del regno, annettendola alla provincia dell'Illyricum.\nIn seguito alla divisione dell'Impero romano fra Impero romano d'Occidente e d'Oriente e al Grande Scisma fra Chiesa di rito latino e Chiesa greco-ortodossa, si costitu\u00ec il confine meridionale che attualmente separa il Montenegro dall'Albania.\nRegno di Doclea (IV-XI secolo).\nNel VI secolo, alcune trib\u00f9 slave si spostarono nei Balcani: trib\u00f9 di etnia croata di origine bielorussa si stanziarono nei territori costieri dell'Adriatico, mentre trib\u00f9 di stirpe serba provenienti dalla zona del fiume Elba si stabilirono nell'entroterra.\nNei primo decenni del VII secolo, l'Illiria fu invasa dagli Avari. L'imperatore Eraclio chiese aiuto contro di loro ai Serbi bianchi della Lusazia che, guidati dal Visconte Sconosciuto, nell'anno 630 occuparono le terre invase dagli Avari, liberandole. Come ricompensa, Eraclio permise ai Serbi di instaurare principati autonomi governati da un principe (in serbo \"\u017eupan\", cio\u00e8 giuppano), comunque, sotto la sovranit\u00e0 bizantina, nei territori da cui avevano scacciato gli invasori.\nLa volont\u00e0 dell'imperatore fu anche che gli Slavi abbracciassero la fede cristiana e affid\u00f2 a missionari della Chiesa latina la loro evangelizzazione. Numerosi benedettini giunsero nella regione per convertirne il popolo.\nNel 732 Leone III l'Isaurico sottrasse al papato la giurisdizione religiosa sulla Doclea e l'affid\u00f2 al Patriarcato di Costantinopoli che vi invi\u00f2 molti monaci greci, per sottoporla ad un processo di ellenizzazione. Nelle citt\u00e0 costiere, comunque, la cultura latina continu\u00f2 ad essere quella predominante.\nOltre a deciderne l'organizzazione religiosa, l'imperatore stabil\u00ec che il principato di Doclea divenisse vassallo del Gran principato di Rascia su cui regnava la famiglia dei Vlastimirovi\u0107i, mantenendo, comunque, una certa autonomia. Sotto il regno del giuppano di Rascia Vlastimir (825-850), i Serbi si ribellarono al potere bizantino e a quello dei religiosi cristiani: i pochi mercenari di Costantinopoli furono scacciati insieme al clero greco. Sotto il regno di Mutimir (\u041c\u0443\u0442\u0438\u043c\u0438\u0440, 860 - 891), invece, dopo la vittoria contro i Bulgari che avevano aggredito i principati serbi, per acquistare alleati tra gli stati cristiani, si decise la conversione al Cristianesimo anche degli ultimi pagani presenti nelle terre della Doclea.\nIl principe \u010caslav Klonimirovi\u0107 (927-950) unific\u00f2 i principati di Zaclumia, Pagania, Travunia, Doclea e Rascia, Croazia e Bosnia in un unico stato che, per\u00f2 si dissolse appena dopo la sua morte. Tra i principati serbi, allora, la Doclea inizi\u00f2 ad assumere una posizione sempre pi\u00f9 di prestigio: suoi emissari governavano anche le enclavi bizantine di Cattaro, Antivari e Dulcigno che furono obbligate a versare tributi al sovrano di Doclea.\nQuando l'imperatore Giovanni I Zimisce (969-976) invase e conquist\u00f2 la Rascia, il suo \u017eupan si rifugi\u00f2 in Doclea presso l'arconte Predimir (il primo sovrano di Doclea di cui si conosce il nome) che il popolo chiamava Re, gli diede in sposa la figlia Prechvala e si dichiar\u00f2 suo vassallo. Predimir organizz\u00f2 una ribellione popolare in Rascia e, quando i romani furono cacciati, la Rascia divenne uno stato vassallo della Doclea. Dopo la morte di Predimir, sal\u00ec al trono il figlio Silvestro, cui successe il figlio Hlavimir che divise il regno tra i suoi tre figli. Alla morte di Hlavimir, il figlio Petrislav riunific\u00f2 parte dei possedimenti paterni e si insedi\u00f2 in Doclea. Quando anche Petrislav mor\u00ec, il trono pass\u00f2 a suo figlio Jovan Vladimir.\nJovan Vladimir intraprese una guerra contro le trib\u00f9 albanesi che minacciavano i confini, l\u00ec batt\u00e9 e ne conquist\u00f2 le terre includendo nei propri domini la citt\u00e0 di Scutari. Dopo questa vittoria, per\u00f2, fu sconfitto dall'esercito di Samuele di Bulgaria. Fatto prigioniero e condotto in Bulgaria, gli fu data in moglie la figlia dello Zar, Kossara. Dopo le nozze, gli fu consentito di tornare in Doclea e regnare come vassallo. Quando Samuele fu sconfitto dai Bizantini di Basilio II nel 1016, la Doclea fu libera dal vincolo di vassallaggio: Jovan Vladimir allarg\u00f2 la sua influenza sulle regioni circostanti diventando Re anche di Travunia e di Serbia, nell'ambito del \"Thema\" di Serbia, all'interno dell'Impero bizantino. Nel 1016 mor\u00ec e a succedergli fu lo zio Dragomir che aveva sposato la figlia di Ljutomir, l'erede al trono di Rascia.\nL'XI secolo fu per la regione un periodo di grandi conflitti tra gli stati slavi e con Bisanzio. L'inizio del secolo fu caratterizzato dall'anarchia seguita alla ribellione del popolo di Cattaro contro Dragomir che nel 1018 fu linciato dalla folla. Il figlio di Dragomir, Voislav (\u0412\u043e\u0458\u0438\u0441\u043b\u0430\u0432), anche chiamato Dobroslav, per un certo tempo non ebbe alcun potere e visse in povert\u00e0, ma si adoper\u00f2 per sollevare il popolo contro l'Imperatore. Nel 1034 fu nominato capo di un movimento per la liberazione delle terre costiere dell'Adriatico. Nonostante questo, considerato controparte affidabile da Costantinopoli, assicur\u00f2 la fedelt\u00e0 della sua gente all'Impero, fu insignito del titolo di \"Stefano\" (\u0421\u0442\u0435\u0444\u0430\u043d, dal greco \u03a3\u03c4\u03ad\u03c6\u03b1\u03bd\u03bf\u03c2 che significa \"corona\"), ossia \"incoronato\", quindi, legittimo vassallo di Bisanzio, e si proclam\u00f2 \"arconte\" dei Serbi. Acquistato pienamente il potere, nel 1035 guid\u00f2 una sommossa. Le armate serbe furono sconfitte e Stefano Voislav arrestato nell'estate del 1036. L'imperatore mand\u00f2 uno stratega a governare in suo nome le terre di Doclea. Fuggito dalla prigione, torn\u00f2 a guidare la rivolta che, nel 1038 riusc\u00ec. Lo stratega fu cacciato e Voilav cre\u00f2 uno stato serbo che si estendeva dal Lago di Scutari ai monti Hum. Port\u00f2 aiuto anche a tutte le rivolte slave che stavano sorgendo nei Balcani da Belgrado a Skopje.\nNel 1040 emissari di Voislav andarono nella baia di Doclea a rubare il carico d'oro che una nave bizantina aveva perduto in un naufragio. Quest'azione port\u00f2 una grande ricchezza nelle casse del sovrano, ma indispett\u00ec l'imperatore che invi\u00f2 un'armata per recuperare l'oro e punire i Serbi. I bizantini furono battuti. Poich\u00e9, nel frattempo si sollev\u00f2, anche la Bulgaria, impegnando le forze militari bizantine, Costantinopoli non reag\u00ec ulteriormente.\nNel 1041 il nuovo imperatore Costantino IX Monomaco torn\u00f2 a combattere Voislav con un potentissimo esercito, potendo contare anche sull'appoggio del giuppano di Zaclumia. Di nuovo Voislav risult\u00f2 vincitore e annesse ai suoi possedimenti anche gran parte di Zaclumia; stipul\u00f2 pure patti di amicizia coi sovrani di Bosnia e Rascia. La contemporanea vittoria slava guidata da Peter Deljan che si proclam\u00f2 imperatore di Bulgaria pose fine alle possibilit\u00e0 di Bisanzio di continuare la guerra contro la Doclea.\nIntorno al 1050 Stefano Voislav mor\u00ec e gli succedette il figlio Mihailo che dovette subito sedare una rivolta in Travunia e che si affrett\u00f2 a rinnovare la promessa di fedelt\u00e0 a Bisanzio, sposando una nipote di Costantino IX. L'imperatore gli concesse il titolo di \"protospator\" e per 20 anni i rapporti tra la Doclea e l'Impero furono pacifici. La capitale ella Doclea fu fissata a Cattaro.\nNel 1055 si consum\u00f2 il grande scisma d'Oriente tra la Chiesa cristiana ortodossa e quella cattolica. La Doclea si trov\u00f2 al centro di questa divisione. Mihailo si dichiar\u00f2 fedele al Papato e chiese, per\u00f2, la creazione di una chiesa autocefala. Papa Alessandro II rispose con la creazione di una diocesi ad Antivari nel 1067. Quando nel 1071 l'imperatore Romano IV venne catturato da Turchi selgiuchidi dopo la battaglia di Manzicerta, Mihailo interruppe le relazioni con Bisanzio e nel 1072 invi\u00f2 suo figlio Costantino Bodin a combattere a fianco dei ribelli macedoni contro l'Impero per liberare la Bulgaria. L'esercito di Costantino riport\u00f2 numerose vittorie e egli stesso fu incoronato imperatore dei bulgari col nome di Pietro III. Mihailo, approfittando della situazione positiva, attacc\u00f2, alleandosi ai Croati le citt\u00e0 costiere della Dalmazia. La sorte, per\u00f2, divenne sfavorevole a Bodin, e ben presto fu sopraffatto e arrestato dalle forze bizantine che si mossero anche verso la Dalmazia per recuperarla dalla conquista di Mihailo. Nel 1074 fu siglata una tregua. Nel 1076 Mihailo conquist\u00f2 Ragusa di Dalmazia e nello stesso anno fu incoronato da un emissario di papa Gregorio VII \"Re degli Slavi\". Con l'aiuto di commercianti veneziani, riusc\u00ec a liberare suo figlio Bodin dalla prigionia a Costantinopoli e gli fece sposare nel 1080 la figlia del principe normanno Roberto il Guiscardo. Mihailo continu\u00f2 a dichiararsi fedele a Roma per uscire dall'influenza bizantina, ma, contemporaneamente, favor\u00ec i riti religiosi ortodossi per non soggiacere totalmente al Papa.\nCostantino Bodin successe al padre Mihailo nel 1081. Quando i Normanni e Bisanzio si affrontarono in guerra, Bodin rimase neutrale anche se ufficiosamente aiut\u00f2 i Normanni, e contemporaneamente conquist\u00f2 la Rascia e la Bosnia. Difese apertamente papa Urbano II nella sua lotta con l'antipapa Clemente III e per questo il Pontefice, l'8 gennaio 1089 elev\u00f2 il vescovado di Antivari ad arcidiocesi con giurisdizione su Rascia e Doclea (Serbia), Bosnia, Travunia e Zaclumia, Cattaro e Dulcigno.\nMorto Costantino Bodin nel 1011, in Doclea si scaten\u00f2 una guerra dinastica che vide contrapposta la vedova di Bodin e i suoi figli al fratellastro del sovrano, Dobroslav II. Nella lotta intervennero Bisanzio e la Rascia.\nTra il 1101 e il 1150 il trono pass\u00f2 di mano sette volte. L'ultimo sovrano della Doclea autonoma fu il principe Radoslav che, quando mor\u00ec nel 1162, aveva ormai perduto tutte le terre a favore del Gran principato di Rascia.\nIl periodo serbo (XI-XIX secolo).\nSul trono di Rascia sedeva il fratello di Stacimir, Tihomir che nel 1168 fu spodestato da un altro fratello, Stefano Nemanja. Nemanja nel 1186 mise sul trono di Doclea suo figlio primogenito Vukan che mantenne buoni rapporti con Roma, dichiarandosi cattolico e sposando una parente di papa Innocenzo III.\nAlla morte di Nemanja, nel 1199 gli successe sul trono di Rascia il figlio minore Stefano II. Irritato per non essere stato scelto dal padre per diventare Gran principe, Vukan mosse guerra al fratello, conquist\u00f2 il potere in Rascia nel 1202, ma nel 1204 fu spodestato da Stefano e torn\u00f2 a governare la Doclea.\n\u00c8 in questo periodo che il nome di Doclea viene ufficialmente cambiato in Principato di Zeta.\nStefano II nel 1217 prese il titolo di re dei Serbi. Da quel momento la Doclea, bench\u00e9 titolare di una certa autonomia, sar\u00e0 parte integrante della Serbia e sottoposta ad un'adesione forzata alla fede ortodossa e ad un processo di assimilazione culturale serbo voluto dai sovrani della dinastia Nemanji\u0107.\nNel 1516 il governo del paese fu affidato dall'ultimo principe al primo dignitario spirituale, il Metropolita o \"Vladika\". Nel 1697 la dignit\u00e0 di Vladika diviene ereditaria con l'elezione di Danilo Petrovic-Njegosh. Il suo discendente vladika Pietro II (-19 ottobre 1851) aveva nominato cone successore suo nipote Danilo (n.to il 15 maggio 1826) che asceso al potere separa la dignit\u00e0 spirituale da quella temporale e si dichiara principe, creando le basi di una dinastia indipendente ed ereditaria col diritto di primogenitura maschile.\nLa dinastia teocratica dei Petrovic fu temporaneamente interrotta dall'usurpatore \"Scepan Mali\" (Stefano il piccolo), avventuriero di oscure origini che si fece riconoscere come zar Pietro III dalle trib\u00f9 montenegrine, nonostante il vladika Sava avesse pubblicato una lettera della corte russa che dichiarava la falsit\u00e0 di Stefano. Le trib\u00f9 montanare furono presto organizzate militarmente in modo pi\u00f9 moderno da Stefano permettendogli di sconfiggere prima una spedizione militare ottomana inviata dal sultano che non vedeva di buon occhio il tentativo di creare un regno per giunta a capo di uno zar nel proprio impero (1768), poi di nuovo sui russi nel 1769 che a questo punto preferirono avere un alleato all'interno dell'impero ottomano, ed infine una spedizione veneta che fu decimata a Cattaro nel 1770. Stefan fu tuttavia assassinato nel 1773 dal suo barbiere la cui famiglia era stata presa in ostaggio dal sultano.\nLa dominazione veneziana.\nCon l'invasione turca la regione montenegrina fu costretta a dichiararsi tributaria della Porta ottomana, mantenendo una propria autonomia nella compagine dell'impero islamico (XVI secolo). La zona costiera tuttavia gi\u00e0 dal 1420 vedeva la presenza di forti presidi veneziani (Bocche di Cattaro) che avevano tolto ogni sbocco marino al vladikato montenegrino. Nel 1770 la Repubblica di Venezia, occasionalmente alleata degli Ottomani, invia una spedizione militare da Ragusa contro il Montenegro governato dall'usurpatore Scepan Mali. I veneziani furono sonoramente sconfitti a Cattaro con gravi perdite.\nLe due zone cos\u00ec, almeno fino al 1797, ebbero due sorti politiche diverse.\nIl periodo napoleonico.\nh\nLa prima indipendenza (1878-1918).\nIl Principato fu fondato il 2 marzo 1852 dal Knjaz (principe) Danilo I Petrovi\u0107-Njego\u0161, quando il principe Danilo, allora conosciuto come Vladika Danilo II, decise di rovesciare la sua carica ecclesiastica di Vladika e di sposarsi, il che, dopo secoli di governo teocratico, trasform\u00f2 il Montenegro in un principato secolare.\nIl 13 agosto 1860 il principe Danilo muore a Cattaro a seguito di un colpo di pistola tirato da un fuggiasco montenegrino il giorno prima. Dal matrimonio con Davinka Kvekivoca, figlia di un negoziante serbo di Trieste e sposata nel 1854, aveva avuto un figlio che alla sua morte aveva due anni e fu posto sotto la reggenza della vedova. Sale allora al trono il figlio di suo fratello Mirko, il principe Nikola, che viene proclamato sovrano il 14 agosto a Cettigne col nome di Nicola I Petrovic-Njegos. Questi l'8 novembre 1860 si sposa con Milena Petrowska Wucotidova, figlia del senatore Pietro Wukotich, capitano della Guardia del corpo del principe. Il titolo assunto da Nicola come principe fu \"Gospodar\" ma le popolazioni montane continuarono a chiamarlo \"Sacro Signore\" (Vladika).\nBattaglia di Grahovac.\nMirko Petrovi\u0107-Njego\u0161, fratello maggiore di Danilo, condusse un esercito forte di 7.500 soldati e vinse una battaglia cruciale contro i turchi a Grahovac il 1\u00ba maggio 1858. Le forze turche furono sbaragliate; un considerevole arsenale di trofei di guerra fu abbandonato nelle mani dei montenegrini, per essere poi restituito nelle guerre di indipendenza del 1862 e 1875\u20141878.\nQuesta grande vittoria ebbe un significato politico anche maggiore. La gloria delle armi montenegrine fu subito immortalata nelle canzoni e nella letteratura di tutti gli slavi meridionali, in particolare dai serbi in Voivodina, allora parte dell'Austria-Ungheria. Questa vittoria del Montenegro obblig\u00f2 le Grandi Potenze a demarcare ufficialmente il confine tra il Montenegro e l'Impero Ottomano, de facto riconoscendo la lunga indipendenza del Montenegro. La nazione ottenne Grahovo, Rudine, Nik\u0161i\u0107's \u017dupa, pi\u00f9 di met\u00e0 di Drobnjaci, Tu\u0161ina, Uskoci, Lipovo, Vasojevi\u0107i Alta, e parti di Ku\u010di e Dodo\u0161i.\nIl Regno.\nIl 28 agosto 1910 il Principato fu proclamato Regno da Nicola I, che divenne per l'appunto Re.\nLe Guerre balcaniche (1912\u20141913) si rivelarono l'inizio del rovesciamento del Re. Il Montenegro ottenne ulteriori conquiste territoriali dividendosi il Sangiaccato di Novi Pazar con la Serbia il 30 maggio 1913. Tuttavia, il regno incorpor\u00f2 cos\u00ec una grande popolazione che non si sentiva parte della nazione.\nInoltre, la neo-conquistata citt\u00e0 di Scutari dovette essere ceduta al nuovo stato dell'Albania su insistenza delle Grandi Potenze, nonostante i montenegrini avessero pagato la conquista della citt\u00e0 dall'Impero Ottomano con 10.000 vite.\nDurante la Prima guerra mondiale il Montenegro si alle\u00f2 con le Potenze Alleate e dal 15 gennaio 1916 fino all'ottobre del 1918 venne occupato dall'Austria-Ungheria. Abdicato nel 1918 Nicola mori a 80 anni in esilio ad Antibes (Francia) nel 1921.\nPrima guerra mondiale e perdita dell'indipendenza.\nIl 20 luglio 1917 fu firmata la Dichiarazione di Corf\u00f9 e, malgrado essa non facesse cenno al Montenegro, durante i lavori fu stabilita l'annessione del regno al nuovo Stato degli Slavi del Sud. Il 29 ottobre 1918 veniva proclamato lo Stato degli Sloveni, dei Croati e dei Serbi, nato nelle regioni prima parte dell'Austria-Ungheria abitate da Slavi meridionali, che comprendeva Sloveni, Croati, Bosniaci e i Serbi che risiedevano in Bosnia, che il 1\u00ba dicembre 1918 diede vita alla formazione del Regno dei Serbi, dei Croati e degli Sloveni, guidato dalla dinastia dei Kara\u0111or\u0111evi\u0107. Nicola I, in esilio in Italia da quando il Montenegro era stato occupato dagli austroungarici, si oppose all'annessione del suo regno al nuovo Stato, privilegiando una forma di confederazione paritaria fra Stati sovrani, mentre gli esponenti del governo filo-serbo installato dagli Alleati a Cettigne proclamavano la loro volont\u00e0 di unione. Il paese venne occupato dalle truppe alleate - sulla costa - e da quelle serbe nell'entroterra. I serbi impedirono il rientro degli esuli e dei prigionieri di guerra montenegrini, organizzarono una milizia filo-serba armata e organizzarono un \"consiglio nazionale\" annessionista. La neoeletta assemblea nazionale, costituita in un clima di intimidazioni e minacce da parte delle milizie armate filo-serbe, vot\u00f2 il 26 novembre 1918 la deposizione del re e l'annessione totale alla Serbia. Il 1\u00ba dicembre successivo venne proclamato il Regno dei Serbi, dei Croati e degli Sloveni senza alcuna rappresentanza montenegrina. Il paese risultava spaccato nei due partiti dei \"bianchi\" (filo serbi) e dei \"verdi\" (lealisti). Il 6 dicembre scoppi\u00f2 una prima rivolta armata dei \"verdi\", subito repressa, e il paese avrebbe vissuto in uno stato di guerra civile fino al 1924.\nAlla conferenza di Versailles non fu invitato alcun rappresentante montenegrino e il paese rimase occupato dalle truppe serbe, italiane e francesi. Nel luglio 1919 gli italiani favorirono uno sbarco sulla costa di circa 120 ufficiali indipendentisti dando il via a una nuova fase di guerra civile, complicata dall'apparizione di una fazione comunista filo-annessionista. L'avvento in Italia del governo Nitti pose fine all'appoggio di Roma all'indipendentismo montenegrino, che invece si appoggi\u00f2 a D'Annunzio e ai fiumani. Il 18 novembre 1920 il governo montenegrino in esilio chiese l'ammissione alla Societ\u00e0 delle Nazioni, ma la domanda venne respinta. Dieci giorni dopo si tennero consultazioni elettorali nelle quali non fu consentita la candidatura agli indipendentisti e vide oltre alla scontata affermazione degli annessionisti, un buon risultato per i bolscevichi. Il 1\u00ba marzo 1921 mor\u00ec re Nicola I e anche l'Italia abbandon\u00f2 il governo montenegrino in esilio. Secondo il politico britannico H. J. Gladstone, \"il Montenegro non avrebbe potuto essere trattato peggio se avesse combattuto con gli Imperi Centrali\".\nIl Montenegro fu quindi inquadrato nella banovina della Zeta in seno al Regno di Jugoslavia sotto il regno di Alessandro I. La sede amministrativa della banovina fu stabilita a Cettigne, capitale dell'ex regno montenegrino. Oltre alla perdita della sovranit\u00e0, il Montenegro dovette soffrire una situazione economica precaria, derivante sia dal mancato pagamento dei danni subiti durante la grande guerra, dovuti in quanto parte degli alleati, che dalla mancanza di infrastrutture con la maggioranza della popolazione sparsa nelle aree rurali.\nSeconda guerra mondiale.\nL'occupazione italiana del Montenegro e del Sangiaccato avvenne nell'aprile del 1941 durante l'invasione del Regno di Jugoslavia.\nNel 1941 gli eserciti dell'Italia fascista, del Terzo Reich, della Bulgaria e dell'Ungheria (l'Ungheria partecip\u00f2 solo all'operazione 25) occuparono i territori balcani e della Grecia. Il Regio Esercito Italiano (R.E.I.) era presente con ben 31 Divisioni e 670.000 soldati. All'inizio tutto il territorio del Montenegro e il Sangiaccato fu occupato e presidiato dalla Divisione di fanteria \u201cMessina\u201d, dai Reali Carabinieri, dalla Polizia, Guardia di Finanza e dalle Unit\u00e0 di cetnici montenegrini. Successivamente l'area delle Bocche del Cattaro fu annessa al Regno d'Italia come una nuova provincia italiana, dipendente dal Governatorato della Dalmazia.\nA seguito dell'invasione della Jugoslavia da parte della Germania e dell'Italia del 6 aprile del 1941, e della conseguente resa dell'Armata Reale Jugoslava del 17 aprile del 1941, Sekula Drljevi\u0107, il leader dei federalisti montenegrini nel Regno di Jugoslavia, form\u00f2 il \"Comitato Amministrativo Provvisorio del Montenegro\", che collabor\u00f2 con il governo fascista italiano. Il comitato fu sciolto il 5 maggio del 1941 e si form\u00f2 un \"Consiglio Montenegrino\" per sovraintendere all'occupazione italiana. Nel frattempo l'Italia aveva creato il Governatorato del Montenegro, governatore Serafino Mazzolini.\nIl governo fascista italiano era incerto se ricostituire uno Stato montenegrino o se ricomprendere il Montenegro nel progetto della Grande Italia, che doveva inglobare l'Adriatico fino alle coste dell'Albania. Prevalse l'idea di ricostituire il Regno del Montenegro ma non con un sovrano montenegrino, bens\u00ec in Unione personale col Re d'Italia, soluzione questa adottata per l'Albania.\nVittorio Emanuele III, forse per l'influenza della moglie, la regina Elena di Montenegro, figlia del re Nicola I del Montenegro, sosteneva la creazione del Regno indipendente del Montenegro (e in tal senso convinse Mussolini) contro il parere dei seguaci croati di Ante Paveli\u0107 e degli Albanesi, che avrebbero voluto dividere il Montenegro tra i rispettivi Stati. Il Regno sarebbe stato comunque posto sotto il controllo del governo fascista e Krsto Zrnov Popovi\u0107 ritorn\u00f2 in patria dal suo esilio a Roma nel tentativo di guidare gli \"Zelena\u0161i\" nella ricostituzione di una monarchia indipendente del Montenegro.\nSotto pressioni della regina Elena la corona fu offerta a suo nipote Michele Petrovi\u0107, nipote anche dell'ex re Nicola, ma costui, il principe Michele I del Montenegro rifiut\u00f2 la corona, dichiarando agli emissari italiani che non riteneva possibile la vittoria italiana nella Seconda guerra mondiale. Nel dopoguerra afferm\u00f2 invece che lo aveva spinto al rifiuto la propria lealt\u00e0 per suo nipote, Pietro II di Jugoslavia. Vennero contattati allora i principi Roman e Nicola Romanoff, rispettivamente figlio e nipote di Milica Petrovi\u0107 Romanoff, sorella della regina Elena, ma anch'essi rifiutarono la Corona. Sorse allora la candidatura della regina d'Italia Elena, gradita al Ministro degli Esteri Galeazzo Ciano e sostenuta dalla popolazione montenegrina presso la quale Elena era popolare, ma Elena assolutamente non accett\u00f2, forse perch\u00e9 aliena dalla politica.\nIl 12 luglio 1941 si riuniva solennemente a Cettigne l'Assemblea nazionale costituente, presieduta da Sekula Drljevi\u0107, che proclam\u00f2 l'indipendenza e la ricostituzione del Regno del Montenegro. In assenza di un Sovrano, l'Assemblea creava una Reggenza e demandava a Vittorio Emanuele III la nomina del Reggente del Montenegro. Ma il giorno successivo, 13 luglio 1941, parte della popolazione insorgeva cogliendo di sorpresa le truppe italiane di occupazione, impadronendosi di tutto il territorio tranne delle citt\u00e0 di Podgorizza e di Cettigne. Ristabilitasi la situazione anteriore, dopo scontri sanguinosi e a volte efferati fra ribelli e truppe italiane, il Governo italiano costituiva un Governatorato militare, governatore Alessandro Pirzio Biroli; la proclamazione d'indipendenza non veniva revocata, ma ogni decisione dell'Assemblea Costituente sospesa. Il Montenegro rimaneva in una situazione giuridica assai incerta, in quanto il Governatore militare emetteva varie leggi e venivano anche stampati dei francobolli montenegrini, la moneta era invece quella italiana.\nNel 1942 il paese fu investito dallo scoppio della guerra civile, quando i Esercito Popolare di Liberazione della Jugoslavia e l'Esercito Jugoslavo in Patria iniziarono a combattere contro i separatisti montenegrini e le forze dell'Asse. Con il passar del tempo il conflitto in Montenegro divenne estremamente caotico e feroce, anche perch\u00e9 si formarono e si ruppero quasi ogni combinazione di alleanze tra le diverse fazioni in guerra. In questo quadro, nel paese fu attivo anche il secondo corpo di volontari serbi.\nI confini nazionali esistevano solo sulla carta. In particolare dopo la primavera del 1942, gran parte della regione del Sangiaccato inclusa nominalmente nello stato del Montenegro, di fatto non era controllata. Inoltre le Bocche di Cattaro erano annesse alla provincia dalmata del Regno d'Italia e lo furono fino al settembre del 1943, quando lo Stato Indipendente di Croazia di Ante Paveli\u0107 si annett\u00e9 le Bocche di Cattaro. Nell'ottobre dello stesso anno Drljevi\u0107 fu esiliato dal Montenegro.\nNel 1944, nello Stato Indipendente di Croazia, Drljevi\u0107 promuoveva il Consiglio di Stato del Montenegro, che avrebbe dovuto agire come governo in esilio. In seguito Ante Paveli\u0107 e Drljevi\u0107 crearono l'Armata Popolare del Montenegro, distinta dalle forze cetniche di Pavle \u0110uri\u0161i\u0107.\nNel frattempo, il 21 luglio 1943, Pirzio Biroli era stato sostituito dal generale Curio Barbassetti, conte di Prun. Il successivo 8 settembre, con l'armistizio fra l'Italia e gli Alleati, le truppe italiane si sbandavano, parte cercando di rientrare in Italia, parte fatte prigioniere dei tedeschi e parte aderivano alla resistenza montenegrina.\nDopo la partenza del governatore italiano, il Montenegro rimase sotto il diretto controllo delle truppe tedesche, mentre una terribile e sanguinaria guerriglia interessava tutta la regione. \u00c8 a questo periodo che risalgono le uccisioni operate dalle truppe naziste di decine di migliaia di civili. Nel dicembre del 1944 le truppe tedesche si ritiravano dal Montenegro e i partigiani di Tito assumevano il controllo, ponendo fine all'esistenza del Regno del Montenegro.\nDurante gli anni 1941-1944, serbi del Montenegro furono sottoposti al processo di intensa \"montenegrizzazione\" nazionale e culturale.\nIl Montenegro nella Repubblica Federale Socialista di Jugoslavia.\nCon la vittoria dei comunisti, il Montenegro venne integrato nel nuovo stato jugoslavo.\nLa \"Repubblica Socialista di Montenegro\" con la denominazione di Repubblica Popolare di Montenegro fu una delle sei repubbliche che fondarono la Repubblica Federativa Popolare di Jugoslavia; prese la denominazione di \"Repubblica Socialista di Montenegro\" in seguito alla costituzione del 1963 con cui la federazione prendeva il nome di Repubblica Socialista Federale di Jugoslavia.\nCon la fine del regime socialista e la dissoluzione della Jugoslavia, nel 1992, con la denominazione di Repubblica di Montenegro, diede vita insieme alla Repubblica di Serbia a una nuova federazione denominata Repubblica Federale di Jugoslavia.\nCrollo della Jugoslavia e nuova indipendenza.\nUnione con la Serbia.\nNel referendum del 1992 con il 95,96% dei voti, la popolazione montenegrina decise di rimanere nella Federazione Jugoslava in cui era rimasta solo con la Serbia, sebbene l'affluenza alle urne fosse stata del 66% a causa del boicottaggio dell'etnia musulmana, delle minoranze cattoliche e degli indipendentisti. Questi sostenevano che la votazione fosse stata organizzata in condizioni non democratiche.\nNel 1996, il governo di Milo \u0110ukanovi\u0107 attenu\u00f2 il legame tra Montenegro e Serbia. Le tensioni tra i due stati erano ancora critiche nonostante il cambio di politica di Belgrado. Il Montenegro form\u00f2 la propria linea politica economica ed introdusse il marco tedesco come moneta corrente, come proposto al tempo dal ministro dell'economia. Il dinaro serbo non era usato nel Montenegro tranne che da turisti.\nNel 2002, la Serbia ed il Montenegro arrivarono a un nuovo accordo riguardante la cooperazione. Nel 2003, la Federazione Jugoslava venne ridefinita come \"Serbia e Montenegro\".\nIndipendenza.\nLo \"status\" del Montenegro e, in particolare, la fine dell'unione con la Serbia sono stati decisi dal referendum sull'indipendenza del Montenegro del 21 maggio 2006, cui ha partecipato la percentuale dell'86,5% del corpo elettorale, cio\u00e8 419.240 votanti, a seguito del quale il 55,5% degli stessi, pari a 230.661 voti, si \u00e8 espresso a favore dell'indipendenza del paese: si tratta dunque di una percentuale di poco superiore alla soglia del 55% concordata con l'Unione europea per rendere valido il referendum; in valore assoluto la soglia minima necessaria \u00e8 stata superata per soli 2300 voti. Di conseguenza, il Parlamento del Montenegro ha intrapreso le procedure legali per dichiarare l'indipendenza. L'iter si \u00e8 chiuso il 3 giugno 2006 con la dichiarazione d'indipendenza, seguita e quindi confermata il giorno successivo da un analogo atto da parte della Serbia.\nLe autorit\u00e0 del Montenegro hanno subito intavolato delle trattative con la Serbia per risolvere i problemi legati alla separazione. La Serbia, gli Stati membri dell'Unione Europea ed i membri permanenti del Consiglio di sicurezza delle Nazioni Unite hanno immediatamente fatto capire che avrebbero riconosciuto l'indipendenza del Montenegro, rimuovendo gli ostacoli sulla strada della nascita del nuovo stato sovrano. Il primo stato ad aver riconosciuto l'indipendenza del Montenegro \u00e8 stata l'Islanda, l'8 giugno 2006.\nIl 22 ottobre 2007 \u00e8 stata promulgata ufficialmente la nuova Costituzione."}
{"id": "2809604", "revid": "184755", "url": "https://it.wikipedia.org/wiki?curid=2809604", "title": "Rent (album)", "text": "Rent (Original Broadway Cast Recording) \u00e8 un cd musicale tratto dal musical \"Rent\", vincitore del Tony Award e del Premio Pulitzer. \u00c8 prodotto dalla DreamWorks Records con musica e testi di Jonathan Larson. L'album \u00e8 composto da due dischi ed \u00e8 una collezione di tutte le canzoni del musical; alcuni piccoli segmenti della narrazione e di dialogo dello spettacolo non sono inclusi nella registrazione. La raccolta si chiude con un riarrangiamento inciso in studio della canzone \"Seasons of Love\" eseguita da Stevie Wonder. L'album fu inciso dal cast originale di \"RENT\" a Broadway e fu pubblicato il 27 agosto 1996. Un secondo album monodisco fu pubblicato nel 1999 consistente in un \"best of\" eseguito dal cast originale.\nLista tracce.\nOriginal Broadway Cast Recording.\nDisco Uno:\nDisco Due:"}
{"id": "2809609", "revid": "287204", "url": "https://it.wikipedia.org/wiki?curid=2809609", "title": "43224 Tonypensa", "text": "43224 Tonypensa \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6745717\u00a0UA e da un'eccentricit\u00e0 di 0,1646468, inclinata di 12,76077\u00b0 rispetto all'eclittica."}
{"id": "2809612", "revid": "287204", "url": "https://it.wikipedia.org/wiki?curid=2809612", "title": "24968 Chernyakhovsky", "text": "24968 Chernyakhovsky \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3314674\u00a0UA e da un'eccentricit\u00e0 di 0,0789537, inclinata di 5,66624\u00b0 rispetto all'eclittica."}
{"id": "2809616", "revid": "287204", "url": "https://it.wikipedia.org/wiki?curid=2809616", "title": "24977 Tongzhan", "text": "24977 Tongzhan \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2419944\u00a0UA e da un'eccentricit\u00e0 di 0,0556626, inclinata di 3,49457\u00b0 rispetto all'eclittica."}
{"id": "2809619", "revid": "287204", "url": "https://it.wikipedia.org/wiki?curid=2809619", "title": "24985 Benuri", "text": "24985 Benuri \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2204392\u00a0UA e da un'eccentricit\u00e0 di 0,0878227, inclinata di 6,55505\u00b0 rispetto all'eclittica."}
{"id": "2809621", "revid": "287204", "url": "https://it.wikipedia.org/wiki?curid=2809621", "title": "24986 Yalefan", "text": "24986 Yalefan \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3075661\u00a0UA e da un'eccentricit\u00e0 di 0,1948660, inclinata di 6,64240\u00b0 rispetto all'eclittica."}
{"id": "2809630", "revid": "1654832", "url": "https://it.wikipedia.org/wiki?curid=2809630", "title": "Mario Ferrero (regista)", "text": "Di formazione teatrale, ha lavorato dalla fine degli anni quaranta agli anni ottanta in teatro e televisione. Dal 1979 al 2012, anno della sua morte, ha insegnato recitazione all'Accademia Nazionale d'Arte Drammatica Silvio D'Amico.\nHa avuto anche una brevissima esperienza come attore comparendo nel film del 1975 \"La donna della domenica\", di Luigi Comencini.\nBiografia.\nNasce nel 1922 a Firenze, dove si laurea in Giurisprudenza nel giugno 1945.\nNella sua formazione ha contato molto la figura dello zio materno Ernesto Rossi. \nEntra all'Accademia Nazionale d'Arte Drammatica di Roma nel novembre 1946 come allievo regista, e si diploma nel 1950 con \"La guerra di Troia non si far\u00e0\", di Giraudoux, al Teatro Quirino.\nDebutta come regista gi\u00e0 nel dicembre dello stesso anno con \"Cocktail Party\" di T. S. Eliot, e la Compagnia Renzo Ricci (Eva Magni, Lia Zoppelli, Gino Bianchi e Mercedes Brignone). Da gennaio a marzo del 1951 grazie a una borsa di studio vive a Londra, dove ha un incontro privato con T. S. Eliot. \n\u00c8 assistente di Orazio Costa dal 1948 al 1953. \nHa curato la regia della prima commedia, \"Candida\", di George Bernard Shaw, e del primo originale televisivo RAI \"La domenica di un fidanzato\", di Ugo Buzzolan, andati in onda nel gennaio del 1954, il primo mese di programmazione dell'ente televisivo di stato. Tra i molti lavori televisivi, lo sceneggiato \"Le sorelle Materassi\", la serie \"Il Commissario De Vincenzi\".\nPer le Olimpiadi di Roma, nel 1960 a Ostia Antica ha curato la regia di \"Giulio Cesare\", con Ivo Garrani e Luigi Vannucchi.\nHa insegnato recitazione presso l'Accademia Nazionale d'Arte Drammatica Silvio d'Amico di Roma dal 1979 al 2012.\nTra teatro, radiofonia, televisione e lirica, ha curato la regia di 200 spettacoli.\nNel 1996 \u00e8 stato nominato Grande Ufficiale dell'Ordine al merito della Repubblica Italiana."}
{"id": "2809631", "revid": "287204", "url": "https://it.wikipedia.org/wiki?curid=2809631", "title": "Simion Movil\u0103", "text": "Biografia.\nPotente boiaro della famiglia Movile\u0219ti, figlio cadetto di Ioan Movil\u0103, Simion venne eletto \"Hetman\" di Moldavia da suo fratello, il \"voivoda\" (principe) Ieremia Movil\u0103, nel 1597. Nel settembre del 1600, di concerto con il fratello e con il potente \"Grand Hetman\" della Confederazione Polacco-Lituana, Jan Zamoyski, Simion ottenne il trono di Valacchia a discapito del precedente voivoda, Michele il Coraggioso. Cacciato dal ritorno in patria del suo predecessore, Simion riottenne il trono valacco quando Michele venne assassinato per ordine del generale asburgico Giorgio Basta il 9 agosto 1601, salvo poi perderlo per mano di Radu IX Mihnea (23 agosto). Nuovamente signore di Valacchia grazie ai polacchi, Simion perse il potere nel 1602 in favore di Radu X \u0218erban che lo costrinse alla fuga.\nTornato in Moldavia, Simion Movil\u0103 ne divenne \"voivoda\" alla morte del fratello (1606) salvo morire dopo un anno. Venne sepolto presso il Monastero di Sucevi\u021ba, fatto erigere da lui e dal fratello Ieremia nel 1585.\nSposato con Marghita H\u0103ra, figlia di Gavril H\u0103ra, Simion ebbe quattro discendenti maschi:"}
{"id": "2809633", "revid": "17654", "url": "https://it.wikipedia.org/wiki?curid=2809633", "title": "Suad (disambigua)", "text": "Il nome Suad, con la sua variante grafica Souad, pu\u00f2 riferirsi a:"}
{"id": "2809638", "revid": "297218", "url": "https://it.wikipedia.org/wiki?curid=2809638", "title": "Souad", "text": ""}
{"id": "2809641", "revid": "1305772", "url": "https://it.wikipedia.org/wiki?curid=2809641", "title": "Freestyle ai XXI Giochi olimpici invernali - Gobbe femminile", "text": "La competizione Gobbe femminile di freestyle ai XXI Giochi olimpici invernali si \u00e8 svolta il 13 febbraio alla Cypress Bowl Ski Area presso Vancouver, in Canada."}
{"id": "2809650", "revid": "1160255", "url": "https://it.wikipedia.org/wiki?curid=2809650", "title": "Phil Babb", "text": "Caratteristiche tecniche.\nPhil Babb era essenzialmente un difensore centrale, ma all'occorrenza fungeva anche da terzino di fascia sinistra. Inizi\u00f2 la carriera nel ruolo di centrocampista, e sigl\u00f2 anche svariate reti. La sua caratteristica principale era la velocit\u00e0, ma si distingueva anche nella marcatura a uomo e nell'abilit\u00e0 nel tackle.\nCarriera.\nBabb inizi\u00f2 la carriera professionistica nel Millwall; sostenne un periodo di prova ma fall\u00ec l'ingresso in prima squadra. Si trasfer\u00ec al Bradford City nell'estate del 1990, subito dopo la retrocessione del club in Third Division. Esord\u00ec l'8 settembre contro il Reading, e bagn\u00f2 il debutto con un gol che valse ai suoi la vittoria per 2 a 1. In questa stagione gioc\u00f2 nel ruolo di centrocampista e sigl\u00f2 10 reti in 34 presenze, risultando uno dei calciatori pi\u00f9 prolifici della sua squadra. Il suo stato di forma si protrasse anche alla stagione successiva, nella quale cambi\u00f2 ruolo diventando un difensore; collezion\u00f2 46 presenze e 4 reti. Il Bradford fall\u00ec per\u00f2 la promozione, pertanto Babb accett\u00f2 l'offerta del Coventry City che vers\u00f2 500.000 sterline per il suo cartellino. Firm\u00f2 con gli \"Sky Blues\" il 21 luglio 1992. Babb approd\u00f2 ad Highfield Road guadagnandosi subito un posto da titolare. Il Coventry fu uno dei membri fondatori della FA Premier League, tuttavia dovette lottare per evitare la retrocessione. Nonostante il quindicesimo posto, la squadra di Babb si fece notare per alcuni risultati degni di nota come il 5-1 inflitto al Liverpool. Gli \"Sky Blues\" si insediarono nelle zone alte della classifica per molto tempo e Babb collezion\u00f2 34 presenze senza segnare reti. La stagione successiva il Coventry termin\u00f2 all'undicesimo posto e Babb collezion\u00f2 40 presenze (3 reti). A giugno prese parte alla spedizione irlandese al , e le sue prestazioni attirarono l'interesse del Liverpool. Nella stagione 1994-1995 gioc\u00f2 tre partite nel Coventry, prima di trasferirsi ai \"Reds\" in data 1\u00ba settembre 1994. Il Liverpool sbors\u00f2 per lui la cifra di 3,6 milioni di sterline, all'epoca la pi\u00f9 alta mai sborsata per un difensore nel calcio inglese. Debutt\u00f2 in campionato con la nuova maglia il 17 settembre, subentrando dalla panchina in una partita persa 2-0 contro il Manchester United. Babb fatic\u00f2 ad adattarsi alla tattica del manager Roy Evans, tuttavia gioc\u00f2 sempre con regolarit\u00e0. La situazione cambi\u00f2 con l'arrivo di G\u00e9rard Houllier alla guida del Liverpool all'inizio della stagione 1998-1999. Con lui Babb venne schierato meno regolarmente e nel gennaio 2000 venne trasferito in prestito al Tranmere Rovers. In cinque stagioni e mezzo con la maglia dei \"Reds\" totalizz\u00f2 170 presenze, con la media di 30 presenze stagionali. Nella sua militanza a Liverpool marc\u00f2 una sola rete, curiosamente contro il Coventry City - sua ex squadra - nel settembre 1996. Nell'estate del 2000 il suo contratto con il Liverpool era in scadenza, e Babb si avvalse della \"Sentenza Bosman\", accasandosi allo Sporting Lisbona. Nella sua seconda stagione nelle file della squadra portoghese venne votato \"miglior difensore stagionale\"; inoltre vinse campionato e coppa nazionale. Nel 2002 venne ingaggiato dal Sunderland a parametro zero. Debutt\u00f2 il 17 agosto nel pareggio a reti bianche con il Blackburn Rovers. In due stagioni totalizz\u00f2 48 presenze, ma la sua esperienza qui non fu molto fortunata: nella stagione 2002-2003 il Sunderland venne retrocesso in seconda divisione; nella stagione 2003-2004 venne eliminato nella semifinale di FA Cup dal Millwall. Babb si ritir\u00f2 dal calcio giocato nel 2004, all'et\u00e0 di 33 anni. Nel 2000, prima di una partita di qualificazione al con l', Babb venne arrestato assieme al compagno Mark Kennedy per comportamenti abusivi in stato di ubriachezza, e venne rispedito a casa. In ambito internazionale, Babb collezion\u00f2 35 presenze con la casacca irlandese; partecip\u00f2 anche al , competizione in cui disput\u00f2 tutte e quattro le partite dei suoi. Non disput\u00f2 invece il . La sua ultima partita internazionale giocata risale al settembre 2002, contro la , valida per la qualificazione al . In questa partita - giocata a Mosca - Babb subentr\u00f2 all'85' ed al primo tocco di palla caus\u00f2 un'autorete. L'Irlanda perse 4-2. Nel dicembre 2006 Babb intervenne per salvare la pubblicazione del magazine \"Golf Punk\", acquisendone il controllo tramite la societ\u00e0 JF Media. Lui - assieme a Thomas S\u00f8rensen, Michael Gray, Jason McAteer e Stephen Wright - era stato anche in passato un investitore della rivista."}
{"id": "2809651", "revid": "1978982", "url": "https://it.wikipedia.org/wiki?curid=2809651", "title": "Stanis\u0142aw \u017b\u00f3\u0142kiewski", "text": "Tra i suoi titoli ed incarichi pi\u00f9 prestigiosi si annoverano quello di etmano di Campo della Corona (dal 1588), castellano di Leopoli (dal 1590), \"voivoda\" (principe) di Kiev, grande etmano (dal 1613) e gran cancelliere della Corona Polacca (dal 1618).\nNella storia militare occidentale, \u017b\u00f3\u0142kiewski \u00e8 ricordato come il primo europeo ad aver invaso la Russia e l'unico ad essere riuscito nella conquista della capitale Mosca.\nOrigini e formazione.\nFiglio di Stanis\u0142aw \u017b\u00f3\u0142kiewski e Zofia \u017b\u00f3\u0142kiewska, il giovane Stanis\u0142aw nacque nel piccolo centro di Turynka, presso Leopoli, e si form\u00f2 alla scuola del grande centro ucraino. Cominci\u00f2 la sua carriera politica come segretario di re Stefano B\u00e1thory. Si distinse nella Prima guerra del nord (1579-1582) combattendo sotto l'etmano Jan Zamoyski, il pi\u00f9 potente alleato del re B\u00e1thory. Nominato egli stesso etmano nel 1588, Stanis\u0142aw inizi\u00f2 ad ammassare cariche e titoli: castellano di Leopoli nel 1590, divenne poi voivoda (principe) di Kiev. Nel biennio 1594-1596 sed\u00f2 le rivolte dei Cosacchi di Severyn Nalyvajko.\nLa Guerra dei Magnati e la guerra con la Moscovia.\nCome per molti altri suoi contemporanei, Stanis\u0142aw \u017b\u00f3\u0142kiewski leg\u00f2 le sue fortune al grande conflitto che vide la Confederazione Polacco-Lituana estendere la sua sfera d'influenza fino al Danubio: la Guerra dei Magnati di Moldavia avviata dall'ormai grande etmano Jan Zamoyski nel 1595.\nNel 1599, quando Zamoyski difese il trono del voivoda moldavo Ieremia Movil\u0103 contro il \"voivoda\" valacco Michele il Coraggioso, \u017b\u00f3\u0142kiewski difese per conto del grande etmano la Pocuzia, territorio moldavo preteso da Michele ma preventivamente occupato dalle truppe polacco-lituane.\nLa scomparsa di Zamoyski nel 1605 liber\u00f2 il campo per la definitiva ascesa di \u017b\u00f3\u0142kiewski che, come il suo predecessore, gest\u00ec in prima persona le pi\u00f9 importanti scelte di politica estera della Confederazione nel suo tempo. Nel 1607 Stanis\u0142aw \u017b\u00f3\u0142kiewski sed\u00f2 la Rivolta di Zebrzydowski, stroncando i ribelli nella Battaglia di Guz\u00f3w. Nel 1610 riscosse un'altra importante vittoria nella Battaglia di Klu\u0161ino contro i Russi; vittoria che gli permise di assediare Mosca e di catturare lo zar Vasilij \u0160ujskij. Diede quindi il suo appoggio alla candidatura di Ladislao IV di Polonia quale nuovo Zar.\nSin dal 1612 \u017b\u00f3\u0142kiewski fu maestro e mentore di Stanis\u0142aw Koniecpolski, futuro etmano dai grandi successi. Proprio nel 1612 \u017b\u00f3\u0142kiewski guid\u00f2 le truppe della Confederazione in territorio ucraino, aprendo una nuova fase nella partecipazione polacca alla Guerra dei Magnati di Moldavia. Presso Chotyn, \u017b\u00f3\u0142kiewski convinse il \"voivoda\" moldavo \u0218tefan II Tom\u0219a, gi\u00e0 vincitore sulle truppe polacche del magnate Stefan Potocki nella Battaglia di Sasowy R\u00f3g, a cessare le ostilit\u00e0.\nNel 1613 \u017b\u00f3\u0142kiewski divenne grande etmano della Corona. Nel 1616 torn\u00f2 a porre mano alla questione moldava, per pacificare il conflitto riacceso dai magnati desiderosi di occupare la Moldavia. Nel 1617, nonostante l'et\u00e0 avanzata, fronteggi\u00f2 il massiccio esercito ottomano agli ordini di Iskander Pasha e sigl\u00f2 il Trattato di Busza, impegnandosi ad impedire future aggressioni polacche ai danni della sovranit\u00e0 moldava.\nNel 1618, ormai divenuto gran cancelliere della Corona, \u017b\u00f3\u0142kiewski tent\u00f2 di convincere il nuovo voivoda di Transilvania, Gabriele Bethlen, a non intervenire al fianco dei protestanti nella Guerra dei trent'anni. L'anno successivo apr\u00ec i contatti con il nuovo voivoda di Moldavia, Kaspar Graziani, decisosi a misconoscere il vassallaggio nei confronti del nuovo sultano, il giovane Osman II.\nL'ultima battaglia.\nAll'inizio di settembre 1620, \u017b\u00f3\u0142kiewski e Stanis\u0142aw Koniecpolski radunarono 8000 uomini e mossero verso sud per affrontare i 22.000 turchi al comando di Iskander Pasci\u00e0. I due eserciti si affrontarono nella Battaglia di Cecora, sul fiume Prut. Lo scontro si protrasse per diversi giorni. Costretto a ritirarsi, \u017b\u00f3\u0142kiewski riusc\u00ec a mantenere integre le sue forze fino al confine confederato, ove i suoi uomini si dispersero divenendo facile preda delle forze ottomane.\n\u017b\u00f3\u0142kiewski rest\u00f2 ucciso il 7 ottobre, durante le ultime fasi della ritirata polacca. Il corpo dell'anziano etmano, caduto nelle mani dei turchi, venne smembrato e la sua testa spedita a Istanbul come trofeo di guerra. Il macabro trofeo venne riscattato dalla vedova di \u017b\u00f3\u0142kiewski, catturata con i figli durante la battaglia. L'eredit\u00e0 di Stanis\u0142aw pass\u00f2 a suo figlio Jakub Sobieski il cui erede, Jan, sarebbe divenuto grande etmano nel 1667 e re di Polonia nel 1676.\nIl corpo di Stanis\u0142aw \u017b\u00f3\u0142kiewski riposa nella chiesa di San Lorenzo a \u017b\u00f3\u0142kiew (attuale \u017dovkva) in Ucraina: una citt\u00e0 fondata dallo stesso \u017b\u00f3\u0142kiewski."}
{"id": "2809658", "revid": "287204", "url": "https://it.wikipedia.org/wiki?curid=2809658", "title": "23904 Amytang", "text": "23904 Amytang \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,5678768\u00a0UA e da un'eccentricit\u00e0 di 0,1341454, inclinata di 8,61875\u00b0 rispetto all'eclittica."}
{"id": "2809660", "revid": "15756", "url": "https://it.wikipedia.org/wiki?curid=2809660", "title": "Dieter Hecking", "text": "Carriera.\nAllenatore.\nInizi (2000-2004).\nIl 1\u00ba luglio 2000 Hecking diventa il nuovo allenatore dell'SC Verl, squadra militante in Regionalliga Nord. Siede per la prima volta in panchina un mese dopo, 1\u00ba agosto, nella sconfitta per 2-0 contro l'. Ha condotto la squadra per 20 partite prima di essere licenziato il 31 gennaio 2001.\nLa sua ultima gara, alla guida del Verl, \u00e8 stata quella vinta per 2-1 contro il Tennis Borussia Berlin. Al suo esonero la squadra occupava la diciassettesima posizione in classifica. Ma comunque Hecking non \u00e8 rimasto libero a lungo. Infatti subito \u00e8 diventato allenatore del Lubecca, sempre in Regionalliga Nord, dal 27 marzo 2001. Tre giorni dopo fa il suo esordio sulla panchina perdendo 3-1 contro Fortuna D\u00fcsseldorf. Nelle giornate successive Hecking ha realizzato un lavoro solido portando la squadra al terzo posto ad un passo dalla promozione. Questa stagione ha posto le basi per quella successiva nella quale riesce a vincere il titolo e, quindi, ad ottenere la promozione in 2. Fu\u00dfball-Bundesliga mentre in Coppa \u00e8 stato eliminato dal . Hecking, poi, guida la squadra a un tranquillo 11\u00ba posto nella stagione 2002-2003 venendo sempre eliminato in coppa questa volta dal Duisburg. La stagione seguente, invece, ha avuto dei risultati misti. Disastrosi in campionato, concluso all'ultimo posto e con conseguente retrocessione in Regionalliga Nord e positivi in Coppa di Germania dove il cammino si ferma alle semifinali ai danni, ancora una volta, del . Dunque a fine stagione il Lubecca ha deciso di non estendergli il contratto e lascia, cos\u00ec, la squadra il 25 maggio 2004.\nAlemannia Aquisgrana (2004-2006).\nDi nuovo Hecking non rimane senza allenare a lungo. Infatti una settimana dopo, un'altra squadra della seconda liga tedesca, l'Alemannia Aquisgrana, annuncia di aver deciso di affidargli le redini della squadra dopo la partenza di Jorg Berger. La prima partita su questa panchina si conclude in pareggio contro l'Eintracht Francoforte disputata il 9 agosto 2004. Durante la stagione 2004-2005 l'Alemannia partecipa anche alla Coppa UEFA dove hanno raggiunto il secondo turno eliminati dall'. Anche in Coppa di Germania il cammino si conclude al secondo turno ai danni del . In campionato si posiziona al sesto posto. La stagione successiva, 2005-2006, inizia l'8 agosto con la sconfitta per 2-1 ai danni dell'Erzgebirge Aue. Ancora una volta il cammino in Coppa di Germania si conclude al secondo turno eliminato dall'Hannover. In campionato, grazie al secondo posto, riesce ad ottenere la promozione in Bundesliga. Nella stagione successiva, per\u00f2, la sua esperienza in massima serie sulla panchina dell'Alemannia Aquisgrana dura ben poco, soltanto tre gare. Una volta esonerato decide di accettare l'incarico dell' e, cos\u00ec, il 7 settembre 2006, diventa il nuovo allenatore sostituendo Peter Neururer. Quando Hecking ha lasciato la panchina l'Alemannia si trovava al quattordicesimo posto. La sua esperienza si conclude con 42 vittorie, 14 pareggi e 27 sconfitte in 82 gare.\nHannover 96 (2006-2009).\nCome gi\u00e0 detto, Hecking diventa nuovo allenatore dell'Hannover il 7 settembre 2006. Assume la carica con effetto immediato proprio il 7 settembre. Tuttavia \u00e8 stato Michael Schj\u00f8nberg, assistente del precedente allenatore, a condurre il match di Coppa di Germania contro la il 9 settembre. Hecking ha ereditato una squadra demoralizzata e che occupava posizioni di bassa classifica al momento del suo arrivo. Riesce a concludere la restante stagione giungendo ai quarti in coppa e comodamente all'undicesimo posto in Bundesliga. Durante la stagione seguente, 2007-2008, la squadra di Hecking viene eliminata al secondo turno dallo in Coppa di Germania e conclude il campionato all'ottavo posto. L'Hannover ha iniziato la stagione 2008-2009 con la vittoria per 5-0 contro l'Hallescher FC il 9 agosto 2008. La sua squadra \u00e8 nuovamente eliminata al secondo turno di Coppa di Germania dallo Schalke 04 come l'anno precedente. Conlcude la stagione portando la squadra all'undicesimo posto in campionato. Il 19 agosto 2009 poco dopo l'inizio della nuova stagione, con il club al quattordicesimo posto, rassegna volontariamente le dimissioni. La sua ultima panchina \u00e8 il pareggio per 1-1 contro il Mainz. La sua esperienza si conclude con 39 vittorie,30 pareggi e 40 sconfitte in 109 partite.\nNorimberga (2009-2012).\nIl 22 dicembre 2009 viene nominato nuovo allenatore del Norimberga sostituendo Michael Oenning. Esordisce il 17 gennaio 2010 perdendo 1-0 contro lo Schalke 04. Conclude la stagione al sedicesimo posto in campionato che lo portano a giocare e a vincere due spareggi salvezza contro l'Augusta rimanendo cos\u00ec in massima serie. Nella stagione successiva finisce il campionato in sesta posizione a 11 punti dal Magonza, quinto, e dunque vicino alla qualificazione all'Europa League mentre il cammino in Coppa di Germania si ferma ai quarti di finale. La stagione 2011-2012 inizia bene in coppa con la vittoria per 5-1 ai danni dell'. Competizione che abbandona con l'eliminazione ai sedicesimi di finale. In campionato conclude al decimo posto. Nella stagione successiva Hecking grazie ad una clausola nel suo contratto abbandona la squadra dopo la sua ultima partita giocata il 16 dicembre 2012 e pareggiata 1-1 contro il Wolfsburg. Lascia cos\u00ec definitivamente la squadra pochi giorni dopo con la squadra in quattordicesima posizione e all'attivo 42 vittorie, 23 pareggi e 47 sconfitte in 112 panchine.\nWolfsburg (2012-2016).\nIl 22 dicembre 2012 diventa nuovo allenatore del Wolfsburg. Durante la sua prima stagione perde due volte contro il : il 15 febbraio 2013 in campionato per 2-0 e pi\u00f9 pesantemente il 16 aprile successivo per 6-1 in Coppa di Germania. La prima stagione si conclude con un piazzamento all'undicesimo posto. Quella successiva, 2013-2014, si apre con la vittoria per 3-1 contro il Karlsruher SC in Coppa di Germania competizione nella quale riesce ad arrivare fin alle semifinali sconfitto per\u00f2 questa volta dal . In campionato grazie al quinto posto raggiunto riesce a qualificarsi per la successiva edizione di Europa League. Nel 2014-2015 compie un ottimo cammino in Europa League giocando anche un ottimo calcio eliminando squadre quotate per la vittoria finale quali Sporting Lisbona e ma chiudendo ai quarti di finale eliminato dal di Rafa Benitez e migliora la posizione finale di campionato arrivando al secondo posto a 10 punti dal Bayern campione, qualificandosi cos\u00ec per la successiva Champions League. Il 30 maggio riesce a conquistare il suo primo importante trofeo, la Coppa di Germania vincendo 3-1 contro il di J\u00fcrgen Klopp. Grazie alla vittoria di questo trofeo, all'inizio della stagione successiva, 2015-2016 vince la Supercoppa di Germania ai rigori contro il di Pep Guardiola. Il cammino in Champions League si arresta ai quarti di finale contro il dopo aver vinto il gruppo B dei gironi e aver battuto il Gent agli ottavi di finale. In campionato, tuttavia, non riesce a ripetere l'exploit dell'anno precedente e a causa di un cammino altalenante conclude all'ottavo posto. Poco dopo l'inizio della stagione successiva, il 17 ottobre 2016, viene esonerato a causa della sconfitta per 1-0 contro il RB Lipsia e per la brutta posizione in campionato (14\u00ba) dopo sette giornate. Conclude, quindi, la sua storia con il Wolfsburg con 81 vittorie, 42 pareggi e 43 sconfitte in 166 partite.\nBorussia M\u00f6nchengladbach (2016-2019).\nIl 21 dicembre 2016 subentra a stagione in corso sulla panchina del Borussia M\u00f6nchengladbach, firmando un contratto fino al 2019. Debutta con tre vittorie nelle sue prime quattro partite di campionato e chiude l'annata con il nono posto e l'eliminazione ai quarti di finale di Coppa di Germania. Nel 2017-2018 il Borussia replica il nono posto, mentre nel 2018-2019 chiude quinto, piazzamento che vale la qualificazione ai gironi di UEFA Europa League. Come noto da aprile, alla fine della stagione Hecking lascia il club di M\u00f6nchengladbach alla scadenza naturale del contratto.\nAmburgo.\nIl 29 maggio 2019 si accorda con l', firmando un contratto di un anno. Il 4 luglio 2020, dopo aver mancato la promozione in Bundesliga, risolve il contratto con il club in modo consensuale.\nStatistiche.\nStatistiche da allenatore.\n\"Statistiche aggiornate al 31 maggio 2019.\" In grassetto le competizioni vinte."}
{"id": "2809661", "revid": "287204", "url": "https://it.wikipedia.org/wiki?curid=2809661", "title": "23922 Tawadros", "text": "23922 Tawadros \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,1032315\u00a0UA e da un'eccentricit\u00e0 di 0,1598183, inclinata di 3,95174\u00b0 rispetto all'eclittica."}
{"id": "2809663", "revid": "116944", "url": "https://it.wikipedia.org/wiki?curid=2809663", "title": "Bandiera del Piemonte", "text": ""}
{"id": "2809664", "revid": "287204", "url": "https://it.wikipedia.org/wiki?curid=2809664", "title": "23924 Premt", "text": "23924 Premt \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,4018070\u00a0UA e da un'eccentricit\u00e0 di 0,1782506, inclinata di 1,83740\u00b0 rispetto all'eclittica."}
{"id": "2809665", "revid": "287204", "url": "https://it.wikipedia.org/wiki?curid=2809665", "title": "23928 Darbywoodard", "text": "23928 Darbywoodard \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,9795074\u00a0UA e da un'eccentricit\u00e0 di 0,0740163, inclinata di 2,48117\u00b0 rispetto all'eclittica."}
{"id": "2809666", "revid": "116944", "url": "https://it.wikipedia.org/wiki?curid=2809666", "title": "Bandiera della Calabria", "text": ""}
{"id": "2809667", "revid": "287204", "url": "https://it.wikipedia.org/wiki?curid=2809667", "title": "23949 Dazapata", "text": "23949 Dazapata \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,0014273\u00a0UA e da un'eccentricit\u00e0 di 0,1003207, inclinata di 9,02711\u00b0 rispetto all'eclittica."}
{"id": "2809669", "revid": "287204", "url": "https://it.wikipedia.org/wiki?curid=2809669", "title": "23975 Akran", "text": "23975 Akran \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3565080\u00a0UA e da un'eccentricit\u00e0 di 0,1294735, inclinata di 4,38164\u00b0 rispetto all'eclittica."}
{"id": "2809670", "revid": "287204", "url": "https://it.wikipedia.org/wiki?curid=2809670", "title": "23980 Ogden", "text": "23980 Ogden \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3998947\u00a0UA e da un'eccentricit\u00e0 di 0,1467954, inclinata di 7,23956\u00b0 rispetto all'eclittica.\n\u00c8 stato cos\u00ec nominato in onore dell'insegnante statunitense Kristen Ogden per il suo ruolo quale mentore nell'edizione del 2007 della competizione studentesca Discovery Channel Young Scientist Challenge."}
{"id": "2809671", "revid": "287204", "url": "https://it.wikipedia.org/wiki?curid=2809671", "title": "23981 Patjohnson", "text": "23981 Patjohnson \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3034836\u00a0UA e da un'eccentricit\u00e0 di 0,0799190, inclinata di 6,91531\u00b0 rispetto all'eclittica.\n\u00c8 stato cos\u00ec nominato in onore dell'insegnante statunitense Patricia Johnson per il suo ruolo quale mentore nell'edizione del 2007 della competizione studentesca Discovery Channel Young Scientist Challenge."}
{"id": "2809672", "revid": "287204", "url": "https://it.wikipedia.org/wiki?curid=2809672", "title": "23992 Markhobbs", "text": "23992 Markhobbs \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3162269\u00a0UA e da un'eccentricit\u00e0 di 0,1878630, inclinata di 5,31391\u00b0 rispetto all'eclittica."}
{"id": "2809674", "revid": "287204", "url": "https://it.wikipedia.org/wiki?curid=2809674", "title": "23994 Mayhan", "text": "23994 Mayhan \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4389562\u00a0UA e da un'eccentricit\u00e0 di 0,1637625, inclinata di 2,36854\u00b0 rispetto all'eclittica."}
{"id": "2809675", "revid": "124568730", "url": "https://it.wikipedia.org/wiki?curid=2809675", "title": "Celio Magno", "text": "Dopo aver compiuto studi giuridici intraprese la carriera diplomatica per conto della Repubblica di Venezia. Tra le sue opere, \"Rime di Celio Magno e Orsatto Giustinian\" e il libretto \"Trionfo di Cristo\", ispirato dalla vittoria a Lepanto.\nBiografia.\nIl padre era il letterato veneziano Marcantonio. Cittadino originario, era stato esiliato dalla Serenissima nel 1502 per crimini contro la religione. Dopo aver viaggiato in Francia, Germania e Spagna, si stabil\u00ec a Napoli dove fu al servizio dei Carafa come oratore. Nel 1526, grazie alla mediazione di Carlo V e di Andrea Carafa, fu graziato dal senato veneziano e torn\u00f2 in laguna con la famiglia attorno al 1543.\nComp\u00ec studi giuridici e fu poi diplomatico e segretario del Consiglio dei Dieci e del Senato veneziano. I suoi incarichi pubblici lo portarono a viaggiare spesso, in Dalmazia, Spagna, Siria.\nFece parte del circolo letterario di Domenico Venier e fu in contatto coi principali poeti e letterati veneti dell'epoca.\nI suoi lavori poetici vennero pubblicati nel 1600 congiuntamente a quelli dell'amico Orsatto Giustinian, sotto il titolo complessivo di \"Rime di Celio Magno e Orsatto Giustinian\". Tra i temi cari al Magno vi sono la morte, gli affetti familiari e l'amore per la sua patria veneta.\nScrisse inoltre il libretto \"Trionfo di Cristo\", ispirato dalla vittoria a Lepanto della Lega Santa nel 1571."}
{"id": "2809676", "revid": "287204", "url": "https://it.wikipedia.org/wiki?curid=2809676", "title": "23995 Oechsle", "text": "23995 Oechsle \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3480699\u00a0UA e da un'eccentricit\u00e0 di 0,2000269, inclinata di 1,75535\u00b0 rispetto all'eclittica."}
{"id": "2809678", "revid": "219355", "url": "https://it.wikipedia.org/wiki?curid=2809678", "title": "Circular dichroism", "text": ""}
{"id": "2809679", "revid": "1320609", "url": "https://it.wikipedia.org/wiki?curid=2809679", "title": "Pietro Nelli (poeta)", "text": "Biografia.\nNato a Siena nel 1511, \u00e8 conosciuto anche come cronista con il nome di Andrea da Bergamo. Fu un poeta satirico del XIV sec. Visse per lungo periodo a Venezia.\nLa sua opera pi\u00f9 importante \u00e8 \"Sonetti et epigrammi\", una raccolta di componimenti poetici dove si esalta la vittoria di Lepanto nel 1571."}
{"id": "2809681", "revid": "767487", "url": "https://it.wikipedia.org/wiki?curid=2809681", "title": "Aim\u00e9 Auguste Cotton", "text": "Biografia.\nLe sue scoperte pi\u00f9 importanti sono i grandi valori della dispersione ottica rotatoria (optical rotatory dispersion, ORD) o variazione della rotazione ottica in funzione della lunghezza d'onda (effetto Cotton), il dicroismo circolare o la differenza di assorbimento tra la luce circolarmente polarizzata destra e sinistra."}
{"id": "2809682", "revid": "219355", "url": "https://it.wikipedia.org/wiki?curid=2809682", "title": "Aim\u00e9 Cotton", "text": ""}
{"id": "2809685", "revid": "363629", "url": "https://it.wikipedia.org/wiki?curid=2809685", "title": "Polaroid Impulse", "text": "Disegnati per la serie 600 di Polaroid, i modelli Impulse hanno un design simile alle \"OneStep\" ed alle \"Pronto!\".\nSono macchine fotografiche il cui corpo macchina \u00e8 plastico e non richiudibile, l'obiettivo a singola lente plastica e fuoco fisso.\nIl modello base Impulse era mostrato solitamente in grigio scuro, ma vi era una variet\u00e0 di diverse colorazioni, incluso il giallo, rosso e grigio chiaro. Il corpo era dotato di zone ergonomiche rivestite di gomma per una migliore impugnatura, predisposizione per cavalletto, flash pronto-uso, e contatore di avanzamento pellicola. Il flash veniva azionato premendo sulla parte superiore della macchina, esso azionava allo stesso tempo l'unit\u00e0 e toglieva il coprilente mobile.\nCaratteristiche comuni a tutti i modelli \"Impulse\" con fuoco fisso:\nIl modello giallo presentava, inoltre, un adesivo che ricordava agli utenti che la macchina non era subacquea.\nFurono creati anche dei modelli con auto-focus chiamati\n\"Impulse AF\" ed erano dotati di un obiettivo a 3 lenti di alta qualit\u00e0."}
{"id": "2809690", "revid": "92723", "url": "https://it.wikipedia.org/wiki?curid=2809690", "title": "Krupina", "text": "Krupina (ungherese: \"Korpona\", tedesco: \"Karpfen\") \u00e8 una citt\u00e0 della Slovacchia, capoluogo dell'omonimo distretto nella regione di Bansk\u00e1 Bystrica.\nDiede i natali ad Andrej Sl\u00e1dkovi\u010d (1820-1872), poeta e pastore protestante, e a Elena \u0160olt\u00e9sov\u00e1 (1855-1939), scrittrice. "}
{"id": "2809691", "revid": "219355", "url": "https://it.wikipedia.org/wiki?curid=2809691", "title": "Nomenclature books series", "text": ""}
{"id": "2809696", "revid": "92723", "url": "https://it.wikipedia.org/wiki?curid=2809696", "title": "Salolo", "text": ""}
{"id": "2809699", "revid": "729019", "url": "https://it.wikipedia.org/wiki?curid=2809699", "title": "Midollare renale", "text": "La midollare renale (o midollare del rene) \u00e8 la parte centrale del rene.\nAnatomia descrittiva.\nAll'osservazione ad occhio nudo \u00e8 possibile distinguere da 8 a 10 zone che, per la loro forma tridimensionale, assomigliano a tronchi di piramide (piramidi renali). Ciascuna piramide ha la base a contatto con la corticale renale e l'apice rivolto verso il calice minore.\nLa midollare renale \u00e8 irrorata dai vasa recta renali; questi ultimi sono tributari delle arteriole efferenti dei glomeruli iuxtamidollari. I vasa recta decorrono in prossimit\u00e0 dei tubuli renali e confluiscono fra loro in una sorta di rete capillare, il cosiddetto microcircolo midollare.\nIstologia.\nAll'osservazione al microscopio ottico la midollare renale \u00e8 costituita da strutture definite:\nFisiologia.\nLa midollare renale \u00e8 iperosmolare rispetto alle altre parti del rene. Le strutture funzionali che la costituiscono adempiono alla funzione emuntoria renale.\nPatologia.\nIl rene a spugna midollare \u00e8 una malattia cistica della midollare renale a patogenesi sconosciuta caratterizzata dalla presenza di dilatazioni multiple dei dotti collettori.\nUn raro tumore a decorso maligno della midollare renale \u00e8 il carcinoma midollare renale, caratterizzato da una rapida crescita e associato quasi esclusivamente ad eterozigosi del gene che causa il quadro clinico dell'anemia falciforme.\nIl tumore delle cellule interstiziali della midollare renale \u00e8 un tumore riscontrabile nel 50% delle autopsie pur essendo asintomatico."}
{"id": "2809707", "revid": "729019", "url": "https://it.wikipedia.org/wiki?curid=2809707", "title": "Luigi Rovelli (pilota)", "text": "Biografia.\nNacque a Rodi Garganico, provincia di Foggia, il 25 aprile 1915. Conseguito il diploma di perito industriale radiotecnico presso l'Istituto industriale Delpiano di Torino nel 1936 si arruol\u00f2 volontario nella Regia Aeronautica. Consegu\u00ec il brevetto di pilota d'aeroplano e poi inizi\u00f2 a frequentare la Regia Accademia Aeronautica di Caserta, Corso Sparviero, da cui usc\u00ec nel maggio 1940 con il grado di sottotenente in servizio permanente effettivo. Il mese successivo il Regno d'Italia entr\u00f2 in guerra contro la Francia e la Gran Bretagna. Nel mese di settembre fu assegnato in servizio al 14\u00ba Stormo Bombardamento Terrestre con il quale part\u00ec per la Cirenaica. In Africa Settentrionale Italiana partecip\u00f2 a numerose missioni di combattimento e ricognizione contro le forze britanniche, venendo promosso tenente nel febbraio 1941. Partecip\u00f2 a missioni sulla Grecia e sul Mediterraneo orientale, e nell'agosto dello stesso anno chiese, ed ottenne, il passaggio alla specialit\u00e0 aerosiluranti, assegnato alla 281\u00aa Squadriglia Autonoma.\nIl 13 ottobre 1941, durante la prima battaglia della Sirte, insieme ai piloti Graziani, Faggioni e Cimicchi, port\u00f2 gli aerei della 281\u00aa Squadriglia al siluramento della corazzata \"Queen Elizabeth\", poche miglia dal porto di Alessandria. Il 17 dicembre la squadriglia perse in azione Aldo Forzinetti. Cadde in combattimento su Alessandria d'Egitto il 28 dicembre 1941, e per il coraggio dimostrato in questo frangente venne decorato con la Medaglia d'oro al valor militare alla memoria, massima onorificenza italiana..\nL'aeroporto di Amendola, presso Foggia, \u00e8 stato intitolato in onore di Luigi Rovelli. A Rodi Garganico, sua citt\u00e0 natale, un istituto scolastico comprensivo ed una delle piazze principali portano il suo nome, mentre a Foggia, Manfredonia, San Nicandro Garganico ed in altre cittadine della Capitanata vi sono vie intitolate alla \"M.O.V.M Ten. Luigi Rovelli\"."}
{"id": "2809708", "revid": "3115", "url": "https://it.wikipedia.org/wiki?curid=2809708", "title": "Natiche", "text": "Le natiche costituiscono la parte superiore della coscia e quella inferiore del tronco dei primati.\nLa parola \"natiche\", anche dette glutei, chiappe, culo (volgare, derivante dal latino \"culus\"), fondoschiena, sedere, posteriore, didietro o deretano, identificano una rotondit\u00e0 adiposa sovrastante il muscolo grande gluteo, che ricopre l'intera regione glutea, costituita dai piani ossei dell'anca e dell'ischio.\nIl margine superiore \u00e8 individuato dalla cresta iliaca e quello inferiore dal solco orizzontale del gluteo. Le natiche sono separate dal solco intergluteo, in cui \u00e8 situato l'ano.\nI glutei permettono ai primati di sedersi senza il bisogno di poggiare il proprio peso sugli arti, come fanno gli altri mammiferi.\nConnotazioni.\nLe natiche in quanto segnale sessuale sono considerate attraenti da molte culture, e valutate esteticamente in vario modo. Fin dalla preistoria si possiedono raffigurazioni di donne dai caratteri sessuali (in particolare le natiche) esageratamente accentuati (le \"Veneri del Neolitico\"). Nell'antichit\u00e0 classica spesso Venere/Afrodite \u00e8 raffigurata come \"callipigia\" (cio\u00e8 \"dalle belle natiche\", dal greco \"kal\u00f3s\" e \"pyg\u00e9\"). Le natiche della donna, vista di spalle, sono iscrivibili in un cerchio. Quelle dell'uomo sono approssimativamente iscrivibili in un quadrato (confronta immagini a lato).\nLe natiche, normalmente coperte nella maggior parte delle culture, possono essere esposte come segno di protesta, per provocazione o per semplice divertimento. Scoprire le natiche di qualcuno all'improvviso pu\u00f2 essere fonte di umiliazione (da questo deriva la locuzione \"prendere per il culo\" come sinonimo di \"prendere in giro, dileggiare\").\nMolti comici, scrittori e artisti trovano in tutto questo una fonte di umorismo e divertimento.\n\u00c8 molto comune l'uso delle natiche come metonimia per l'intera persona, spesso con connotazioni negative. Ad esempio una persona pu\u00f2 dire \"muovi il culo\" come esortazione per la fretta o urgenza. Espresso come una funzione punitiva, una punizione o un attacco diventa \"prendere a calci in culo\". Una connotazione positiva \u00e8 presente nella popolare espressione \"avere culo\", dove le natiche simboleggiano la fortuna.\nSinonimi nel romanesco del Belli.\nCos\u00ec come per gli organi sessuali (comprendente pene e testicoli) e femminili, Giuseppe Gioachino Belli volle dedicare un suo ironico sonetto ai sinonimi del termine \"natiche\" adottati comunemente dal popolino romano (o supposti tali).\nNote dell'autore.\n1. Nome prediletto dalle monache. \n2. Paese dello Stato romano; equivoco di monticello, da c\u00e0ntero. \n3. Collegio romano. \n4. Piazza Colonna. \n5. Colosseo, detto veramente da' plebei di Roma er Culliseo. \n6. Bomb\u00e9. \n7. Specie di taglio di bestia grossa presso l'ano. \n8. Trombone.\n9. Allorch\u00e9 un ano sia enorme, dicesi: \u00abPare un vicinato\u00bb.\nCultura di massa (cinema, TV, spettacolo).\nSi possono trovare riferimenti senza fine, anche durante i giorni del Codice Hays (). Secondo le regole istituite dal codice le natiche non potevano essere esposte se non in un contesto non sessuale, come la sculacciata di un bambino o in situazioni umoristiche.\nGi\u00e0 nel 1939 nel film \"Il mago di Oz\" (\"The Wizard of Oz\") lo zio Henry tiene il cancello aperto per Miss Gulch e al momento giusto lo lascia andare in modo tale che sculacci l'antipatica signora proprio sulle natiche... il tutto enfatizzato da una sottolineatura (\"thunk\") della colonna sonora.\nC'\u00e8 una scena anche nel film del 1942 \"Ribalta di gloria\" (\"Yankee Doodle Dandy\") in cui il padre di Cohan vuole punire suo figlio che aveva disobbedito. Egli non pu\u00f2 picchiarlo sulle parti che potrebbe mostrare o dove i segni sarebbero evidenti durante gli spettacoli di \"vaudeville\" della famiglia.\nIl padre, frustrato, alla fine esclama: \"C'\u00e8 una parte senza talenti!\". Fa piegare il giovane George sopra le sue ginocchia e inizia a sculacciarlo, con la farina (rimasta da una prodezza mostrata precedentemente) che volando enfatizza l'impatto dei colpi.\nIn Inghilterra, negli anni trenta, prese a circolare un foglio goliardico, che per\u00f2 ebbe grande successo di popolarit\u00e0, le cui tematiche vertevano su una fantasiosa propaganda in stile politico delle natiche; poich\u00e9 si trattava di una risposta satirica al Fronte Popolare francese, che si era espresso negativamente nei confronti della Corona e del quale si temeva che potesse riscuotere simpatie nel Regno Unito, fu intitolato ispirandosi proprio al partito, che in inglese si chiamava \"\"The Popular Front\", opponendogli sapidamente \"The Popular Behind\"\".\nLa comica Ado Annie nel film musicale del 1955 \"Oklahoma!\" si ritrova vittima di attenzioni non volute almeno due volte.\nLa prima volta ella menziona qualcosa circa il paragone con un gatto persiano, visto che entrambi \"hanno code morbide e rotonde\". Poi, durante la canzone \"The Farmer and the Cowman\" fa un commento divertente e Aunt Eller la sculaccia.\nNel film \"I due colonnelli\" 1963, Tot\u00f2 pronuncia una famosa parolaccia dando un infervorato consiglio all'ufficiale tedesco che insisteva nel fargli notare di avere pieni poteri: \"Badate, colonnello, io ho carta bianca!\" \"E ci si pulisca il culo!\".\nNel 1966 Y\u014dko Ono diresse un film sperimentale di circa 90 minuti, \"No. 4\", conosciuto anche con il titolo di \"Bottoms\" (sedere), che consiste in nient'altro che nella misurazione di natiche umane, in movimento mentre le persone camminano o su una piattaforma girevole.\nNel 1971, nell'avventura di James Bond \"Agente 007 - Una cascata di diamanti\" (\"Diamonds are Forever\"), Jill St. John ha un trasmettitore non molto sottile nascosto nella parte inferiore del suo bikini. Il furfante Charles Gray nota l'oggetto e dice: \u00abStiamo mostrando pi\u00f9 \"guance\" del solito, vero, Miss Case?\u00bb (\u00e8 da notare che il termine inglese \"cheeks\" indica sia le guance che le natiche).\nNel film del 1991, \"Point Break - Punto di rottura\", un gruppo di quattro giovani rapinatori estivi di banche nella contea di Los Angeles, surfisti che si finanziano cos\u00ec in estate per poter recarsi in inverno presso lidi caldi e ricchi di onde adatte per il surf, sono soliti fuggire dopo la rapina mostrando attraverso i finestrini dell'auto usata per la fuga, in segno di scherno, le proprie natiche nude; questo sar\u00e0 uno degli elementi che li perder\u00e0, poich\u00e9 la forte differenza di abbronzatura tra le natiche stesse e la parte di schiena esibita, rivela che sono degli \"habitu\u00e9\" delle spiagge e di qui avr\u00e0 inizio la ricerca degli investigatori.\nIntorno agli anni settanta la televisione stava iniziando ad essere pi\u00f9 sessualizzata. Ci fu un episodio del \"The Bob Newhart Show\" in cui si venne a sapere che la segretaria di Bob, Carol, si era fatta un tatuaggio sul didietro, che ora stava cercando di togliere. Bob sembr\u00f2 esserne divertito e comment\u00f2 con un sorrisetto: \"Fai bene, non \u00e8 bello essere presi per il culo\"\nIl magazine \"Rolling Stone\" considerava gli anni novanta come \"il decennio del culo\" a causa di numerose canzoni, soprattutto \"hip hop\" e \"R 'n B\", dove veniva esaltata questa parte anatomica.\nNell'ultima parte del XX secolo questa parte del corpo \u00e8 realmente \"uscita allo scoperto\" ed \u00e8 diventata un \"topos\" della cultura popolare, spesso col soprannome di \"lato B\"."}
{"id": "2809713", "revid": "1543377", "url": "https://it.wikipedia.org/wiki?curid=2809713", "title": "Chelsea Clinton", "text": "Biografia.\nInfanzia.\nChelsea Clinton nasce a Little Rock nello Stato dell'Arkansas. Il suo nome \u00e8 stato ispirato dall'affezione dei suoi genitori per Judy Collins allorch\u00e9 nel 1969 incise la sua versione della canzone di Joni Mitchell \"Chelsea Morning.\"\nClinton ha dichiarato di aver iniziato a leggere il giornale all'et\u00e0 di tre anni ed a cinque anni scrisse una lettera all'allora presidente degli Stati Uniti Ronald Reagan, invitandolo a non visitare un cimitero tedesco in cui sono seppelliti soldati nazisti.\nIl padre, quando era Governatore dell'Arkansas, mantenne per sua figlia una scrivania in miniatura nel suo ufficio. Clinton ha frequentato la Forest Park Elementary School, la Booker Arts and Science Magnet Elementary School e l'Horace Mann Junior High School, tutte scuole pubbliche.\nAdolescente alla Casa Bianca.\nChelsea si trasfer\u00ec alla Casa Bianca il giorno dell'insediamento di suo padre il 20 gennaio 1993, quando aveva dodici anni. Il suo nome in codice dei servizi segreti era \"Energy\".\nA Washington, ha frequentato la Sidwell Friends School. La decisione di iscriverla ad una scuola privata, invece di una pubblica, fu una decisione molto criticata dalla stampa, ma la famiglia dichiar\u00f2 che la decisione derivava solo da una questione di privacy. Lo staff della scuola e gli altri studenti, infatti, rifiutarono sempre di parlare della Clinton. Partecip\u00f2 diverse volte al Model United Nations, conferenze per studenti in cui vengono simulate assemblee dell'ONU. Si diploma nel 1997 e suo padre parl\u00f2 alla cerimonia dei diplomi.\nHa svolto i suoi studi universitari alla Stanford University di Palo Alto (California). In questo periodo aveva manifestato un importante interesse per il settore della chimica e della medicina, prima di passare a storia dopo due anni. La commedia romantica \"Amori in corsa\" (2004) \u00e8 stato detto che si sia ispirata a una fotografia di Chelsea in una partita di basket, in cui lei cercava di confondersi con gli altri studenti. Prima di iniziare l'universit\u00e0, Hillary Clinton scrisse una lettera ai giornali chiedendo di lasciare in pace la figlia. Per la sua sicurezza, vetri anti-proiettile furono installati sulle finestre del suo dormitorio e telecamere di sorveglianza furono piazzate nei corridoi. Chelsea arriv\u00f2 a Stanford con i suoi genitori, agenti dei servizi segreti e 250 giornalisti.Clinton ha iniziato a prendere lezioni di danza all'et\u00e0 di quattro anni in Arkansas ed ha continuato a frequentare corsi di danza classica presso la Scuola del Balletto di Washington. Hillary Clinton dichiar\u00f2 che il marito Bill era deluso che Chelsea aveva deciso di abbandonare il softball ed il calcio per la danza, ma l'ha sempre sostenuta e partecipava alle sue esibizioni regolarmente.\nIl 5 febbraio 1999, appena prima del voto del Senato americano per l'impeachment di suo padre, i giornali la misero nelle loro copertine, cosa che irrit\u00f2 la sua famiglia, cos\u00ec come il servizio segreto.\nHa assunto il ruolo di hostess in alcune delle manifestazioni organizzate alla Casa Bianca dalla madre Hillary Clinton, nel periodo in cui era first lady ed era in campagna elettorale per il Senato degli Stati Uniti nel 2000, proseguendo in quest'attivit\u00e0 sino alla fine della presidenza di suo padre il 20 gennaio 2001.\nCarriera ed educazione dopo la presidenza del padre.\nNel 2001 si \u00e8 laureata all'Universit\u00e0 di Stanford, discutendo una tesi di laurea sull\"'Accordo del Venerd\u00ec Santo\" di Belfast nel 1998 in Irlanda del Nord.\nHa continuato guadagnandosi un master in relazioni internazionali presso lo University College dell'Universit\u00e0 di Oxford a Oxford, nel Regno Unito. Dopo averlo completato, nel 2003, torn\u00f2 negli Stati Uniti.\nNel 2003, Chelsea Clinton ha lavorato per la societ\u00e0 di consulenza McKinsey &amp; Company a New York City, ove \u00e8 stata la persona pi\u00f9 giovane assunta nella sua classe. Nell'autunno del 2006 ha lasciato la McKinsey ed \u00e8 andata a lavorare per l'Avenue Capital Group, un centro di raccolta fondi per beneficenza gestito da Marc Lasry, democratico e sostenitore di Hillary Clinton. Fa parte del consiglio di amministrazione della School of American Ballet ed \u00e8 stata anche co-presidente di una raccolta di fondi per l'associazione benefica di suo padre, la Clinton Foundation.\nDal 2011 in poi, Clinton ha tenuto diversi discorsi remunerati per raccogliere fondi per la Clinton Foundation ed il suo compenso \u00e8 andato totalmente alla fondazione. I suoi discorsi sono incentrati sulla promozione della crescita economica, la creazione di opportunit\u00e0 per le donne ed accrescere la salute globale.\nNella primavera del 2010 ha completato un Master of Public Health presso la Mailman School of Public Health della Columbia University e l\u00ec inizi\u00f2 ad insegnare nel 2012. Nel 2010 stava anche completando un dottorato alla Wagner School of Public Service dell'Universit\u00e0 di New York, ma successivamente si trasfer\u00ec nuovamente all'Universit\u00e0 di Oxford per completare la tesi. Ha ricevuto il dottorato di ricerca in relazioni internazionali nel maggio 2014.\nNel 2011 la NBC ha annunciato che aveva assunto Chelsea come corrispondente speciale. Un contratto di tre mesi che le permise di continuare a lavorare per la Clinton Foundation e studiare. La sua prima apparizione sul network televisivo fu il 12 dicembre 2011 nel programma \"Rock Center with Brian Williams\". Nonostante abbia ricevuto alcune critiche negative, il contratto le \u00e8 stato rinnovato nel febbraio 2012. \"Rock Center\" \u00e8 finito nel maggio 2013 e Clinton lasci\u00f2 il network nell'agosto 2014.\nNel settembre 2015, ha pubblicato il suo primo libro, \"It's Your World: Get Informed, Get Inspired and Get Going!\", con la casa editrice Philomel Books. Il libro \u00e8 indirizzato a ragazzi, tra i 10 ed i 14 anni, e li introduce ad una serie di problemi sociali, incoraggiando ad agire per rendere il mondo un posto migliore. Nel maggio 2017 ha pubblicato un secondo libro, per bambini, \"She Persisted\", in cui racconta la storia di 13 donne che hanno cambiato l'America. Il libro \u00e8 diventato un best seller.\nCampagna elettorale per la madre.\nPrima dell'inizio della campagna presidenziale per le elezioni presidenziali negli Stati Uniti d'America del 2008, la Clinton non aveva mai commentato pubblicamente le politiche o dichiarazioni pubbliche dei suoi genitori. Durante la campagna ha cominciato ad impegnarsi in prima persona per sostenere la candidatura della madre.\nNel dicembre 2007 Clinton ha iniziato una raccolta fondi per la candidatura democratica alla presidenza di sua madre in Iowa. Dopo di che, ha condotto una campagna di sostegno per la madre in tutto il paese, in gran parte nei campus universitari. Ai primi di aprile 2008, aveva parlato in 100 campus universitari, a nome della candidatura di sua madre.\nSempre nel dicembre 2007 si \u00e8 rifiutata di rispondere a una domanda di un bambino di nove anni, un \"piccolo giornalista\" di nome Sydney Rieckhoff della \"Scholastic News\", che ha chiesto se pensava che suo padre potesse essere un buon \"first man\" in caso di elezione alla Presidenza degli Stati Uniti d'America della madre Hillary. Chelsea rispose: \"\u00abMi dispiace, non parlo con la stampa, che si sta servendo di te, purtroppo, anche se penso che tu sia carino.\u00bb\"\nChelsea Clinton ha introdotto la madre il 26 agosto 2008 alla \"Democratic National Convention\", chiamandola \"mia eroina e mia madre\", e nuovamente il 28 luglio 2016 per le elezioni presidenziali negli Stati Uniti d'America del 2016.\nVita privata.\nIl 31 luglio 2010 ha sposato il banchiere Marc Mezvinsky, figlio di un membro del congresso condannato a 5 anni in prigione per truffa. La coppia era stata confermata nel 2005 e si sono ufficialmente fidanzati nel giorno del ringraziamento del 2009. \nIl 26 settembre 2014 la coppia ha avuto una bambina di nome Charlotte Mezvinsky Clinton. Il 22 dicembre 2015 ha annunciato di essere nuovamente incinta. Il 18 giugno 2016 nasce il secondogenito, Aidan Mezvinsky Clinton. A gennaio del 2019 la coppia annuncia di essere in attesa del terzo figlio. il 22 luglio 2019 nasce il terzo figlio della coppia, Jasper."}
{"id": "2809718", "revid": "2048388", "url": "https://it.wikipedia.org/wiki?curid=2809718", "title": "J\u00e1n \u010eurica", "text": "Caratteristiche tecniche.\n\u00c8 un difensore centrale, che in caso di necessit\u00e0 pu\u00f2 essere adattato a terzino sinistro. Durante i suoi anni migliori dotato di una discreta velocit\u00e0, \u00e8 stato anche definito come un giocatore \u00abmacchinoso\u00bb e forte sul gioco aereo.\nCarriera.\nClub.\nEsordi.\nDal 2001 al 2003 milita nel DAC Dunajska Streda, siglando il primo gol fra i professionisti. Passa poi nel 2003 all'Artmedia Petr\u017ealka, con cui vince nel 2004 la Coppa di Slovacchia e nel 2005 il campionato.\nRussia.\nDopo 2 anni al Saturn, passa nel 2009 al Lokomotiv Mosca, in cui militer\u00e0 fino al 2016, eccezion fatta per il prestito all'Hannover del 2010. Con il club russo trova 6 reti, siglando 3 nella stagione 2010. Il 20 marzo 2016 trova invece la sua ultima rete con il club russo, nella vittoria per 2-1 contro il Krasnodar.\nTurchia e Repubblica Ceca.\nNel 2016 passa al Trabzonspor, in cui militer\u00e0 sino al 2018. Nel febbraio 2017 un infortunio al legamento lo terr\u00e0 lontano dai campi per 2 mesi. Conclude la sua esperienza in Turchia con 46 presenze e 0 reti.\nNel 2018 passa al Dukla Praga. Trova subito la via del gol il successivo 7 ottobre, ripetendosi anche la giornata seguente.\nNazionale.\nEsordisce in Nazionale maggiore l'11 luglio 2004, nella sconfitta per 2-0 contro la Nazionale di Serbia e Montenegro. Il suo primo gol arriva durante le qualificazioni ad Euro 2008, nella vittoria per 7-0 contro San Marino del 13 ottobre 2007.\nConvocato per il Mondiale 2010, disputa tutte e 4 le partite, venendo la squadra eliminata agli ottavi. Viene convocato per gli Europei 2016 in Francia, anche qui disputa tutte le partite uscendo agli ottavi.\nLa sua ultima presenza risale al 14 novembre 2017, nella vittoria in amichevole per 2-0 contro la Norvegia."}
{"id": "2809723", "revid": "123360918", "url": "https://it.wikipedia.org/wiki?curid=2809723", "title": "Paolo Patan\u00e8", "text": "Biografia.\nAttivista per i diritti LGBT di Arcigay dal 2005, nel 2006 ha fondato il Comitato provinciale Arcigay Catania per il quale ha rivestito la carica di Presidente. Nello stesso anno crea il Coordinamento regionale Arcigay Sicilia, di cui viene eletto presidente.\nNel settembre del 2007 diventa membro della Segreteria nazionale di Arcigay come responsabile del settore Salute.\nViene eletto presidente di Arcigay il 14 febbraio 2010, nel corso del XIII congresso nazionale dell'associazione, avviando una profonda riorganizzazione dell'associazione.\nIl 18 aprile 2010 viene eletto presidente onorario di Arcigay Sicilia. Lo stesso mese avvia una protesta internazionale contro le dichiarazioni di Tarcisio Bertone, che aveva sostenuto l'esistenza di un rapporto tra omosessualit\u00e0 e pedofilia..\nNel mese di giugno 2010 contribuisce, insieme ad Enrico Oliari di GayLib e agli avvocati LGBT della Rete Lenford all'istituzione presso la Polizia di Stato dell'OSCAD, l'Osservatorio per la Sicurezza contro gli Atti Discriminatori.\nNel 2011 contribuisce all'organizzazione dell'Europride di Roma, riuscendo ad avere come testimonial Lady Gaga, che partecipa gratuitamente a sostegno delle rivendicazioni delle persone LGBT italiane. Nello stesso anno, in collaborazione con Gay.it, Associazione Radicale Certi Diritti, Rete Lenford, Agedo, Famiglie Arcobaleno e Arcilesbica riesce ad ottenere dopo una lunga mediazione con l'ISTAT che il Censimento per la prima volta segnali anche le coppie di fatto, comprese quelle formate da persone dello stesso sesso.\nIl 25 novembre 2012 durante il XIV Congresso Nazionale di Arcigay, il suo mandato finisce con anticipio. Gli succeder\u00e0, come Presidente, Flavio Romani.\nNel 2014 diventa presidente del Coordinamento Palermo pride. Dal giugno 2014 \u00e8 vicedirettore esecutivo del Coordinamento dei Comuni UNESCO Sicilia in rappresentanza della Fondazione Patrimonio UNESCO Sicilia, poi dal giugno 2015 Direttore generale. Dal 2016 al giugno del 2018 \u00e8 Capo della Segreteria Tecnica di Enzo Bianco, Sindaco di Catania."}
{"id": "2809724", "revid": "224230", "url": "https://it.wikipedia.org/wiki?curid=2809724", "title": "Functus est munere suo", "text": "Functus est munere suo (alla lettera \"che ha adempiuto al suo compito\" oppure \"che ha avuto la sua ricompensa\") \u00e8 una espressione latina che si applica al giudice che, avendo emesso una sentenza definitiva, si spoglia della causa. Ha assunto il valore di brocardo, menzionato da Ferruccio Tommaseo e di uso diffuso, tutte le volte in cui ci sia un registro letterario \"aulico\" anche al di fuori delle aule giudiziarie, come ad esempio in parlamento. "}
{"id": "2809727", "revid": "1305772", "url": "https://it.wikipedia.org/wiki?curid=2809727", "title": "Farah", "text": ""}
{"id": "2809731", "revid": "767487", "url": "https://it.wikipedia.org/wiki?curid=2809731", "title": "Guayabo", "text": "Guayabo \u00e8 un distretto della Costa Rica facente parte del cantone di Mora, nella provincia di San Jos\u00e9."}
{"id": "2809732", "revid": "1543377", "url": "https://it.wikipedia.org/wiki?curid=2809732", "title": "Tabarcia", "text": "Tabarcia \u00e8 un distretto della Costa Rica facente parte del cantone di Mora, nella provincia di San Jos\u00e9."}
{"id": "2809733", "revid": "1543377", "url": "https://it.wikipedia.org/wiki?curid=2809733", "title": "Foresta nazionale di Gallatin", "text": "La foresta nazionale di Gallatin (in inglese \"Gallatin National Forest\") fu istituita nel 1899 nella regione centro-meridionale dello stato del Montana, Stati Uniti. La foresta si estende su una superficie di 8.500 km\u00b2 e comprende delle piccole porzioni delle aree protette di Absaroka-Beartooth e Lee Metcalf Wilderness, con le quali confina. La foresta nazionale di Gallatin confina con il parco nazionale di Yellowstone a nord e nord-est ed \u00e8 parte integrante del Greater Yellowstone Ecosystem, una regione che comprende una superficie di circa 81.000\u00a0km\u00b2. La foresta prende il nome di Albert Gallatin (1761-1849), Segretario al Tesoro degli Stati Uniti e studioso della cultura e del linguaggio dei Nativi Americani.\nTerritorio.\nNel territorio dell'area protetta si trovano sei distinte catene montuose: Gallatin Range, Madison Range, Bridger Mountains, Crazy Mountains, Absaroka Range e Beartooth Range. Nel Beartooth Range si trova Granite Peak che, con in suoi 3.901 metri, \u00e8 la vetta pi\u00f9 elevata della foresta e dello stato del Montana. Il lago Quake, sul fiume Madison, si origin\u00f2 nel 1959 in seguito ad un terremoto che colp\u00ec la regione di Yellowstone. Una frana dovuta a questo evento blocc\u00f2 il corso del fiume dando vita al lago. La porzione settentrionale della foresta nei pressi di Livingston si trova tra le Crazy Mountains, che si innalzano ad oltre 2.100 metri sulle Grandi Pianure ad est. Nella foresta sono comprese due aree naturali; Absaroka-Beartooth (3.818,72\u00a0km\u00b2) e Lee Metcalf (1.029,07\u00a0km\u00b2).\nGli oltre 6.400 km di ruscelli e fiumi sono i maggiori tributari del fiume Yellowstone, che attraversa la foresta da ovest ad est passando per la Paradise Valley. Il fiume Gallatin ed il fiume Madison, maggiori affluenti del fiume Missouri, attraversano la foresta.\nIn ordine decrescente di superficie, la foresta si estende nei territori delle contee di Park, Gallatin, Sweet Grass, Madison, Carbon e Meagher.\nLe temperature notturne possono essere inferiori agli 0 \u00b0C in qualsiasi momento dell'anno e le zanzare diventano fastidiose nella tarda primavera ed all'inizio dell'estate. Le temperature medie invernali possono scendere anche a -40\u00a0\u00b0C. La maggior parte delle precipitazioni \u00e8 di carattere nevoso ed, in alcuni posti, possono raggiungere una media di oltre 10 metri all'anno.\nFlora.\nAd altitudini basse la flora \u00e8 caratterizzata dalle graminacee e dall'artemisia tridentata mentre, a quote pi\u00f9 elevate vegeta l'abete Douglas, varie specie di abeti del genere \"Picea\" ed i vari rappresentanti del genere \"Populus\". Il pioppo tremulo \u00e8 la specie arborea dominante.\nFauna.\nL'area protetta offre l'habitat ideale per oltre 300 specie di animali selvatici, tra i quali il grizzly, l'aquila di mare testabianca ed il falco pellegrino. Molte delle specie animali del Nord America occidentale sono presenti in questo ecosistema climax e, tra queste, figurano l'alce, il cervo mulo, il bisonte, lo wapiti, la pecora selvatica d'America, l'antilocapra, il puma e l'orso nero. Diverse sottospecie di trota sono abbondanti nei ruscelli e contribuiscono a rendere la foresta una delle migliori regioni degli Stati Uniti per la pratica della pesca con la mosca.\nAccessi.\nL'accesso da sud alla foresta \u00e8 possibile percorrendo l'Interstate 90 oppure l'Highway 89 da Livingstone verso Gardiner. La direzione dell'area protetta si trova nella citt\u00e0 di Bozeman. Le caserme dei guardiaparco si trovano a Big Timber, Bozeman, Gardiner, Livingston e West Yellowstone.\nAttivit\u00e0.\nLa foresta offre oltre 3.690\u00a0km di percorsi escursionistici che consentono l'accesso a molte zone selvagge e sono interconnessi con i percorsi del parco nazionale di Yellowstone. Vi si trovano, inoltre, sparsi per tutta la foresta, 40 aree di campeggio accessibili attraverso i veicoli, aree pic-nic e anche numerose cabine che possono essere affittate pagando una tassa presso gli uffici distrettuali della foresta. Dalla citt\u00e0 di West Yellowstone \u00e8 possibile accedere sia alla foresta sia al parco nazionale di Yellowstone ed \u00e8, durante l'inverno, un popolare centro per le motoslitte."}
{"id": "2809735", "revid": "1543377", "url": "https://it.wikipedia.org/wiki?curid=2809735", "title": "Piedras Negras (Costa Rica)", "text": "Piedras Negras \u00e8 un distretto della Costa Rica facente parte del cantone di Mora, nella provincia di San Jos\u00e9."}
{"id": "2809736", "revid": "1543377", "url": "https://it.wikipedia.org/wiki?curid=2809736", "title": "Picagres", "text": "Picagres \u00e8 un distretto della Costa Rica facente parte del cantone di Mora, nella provincia di San Jos\u00e9."}
{"id": "2809739", "revid": "86343", "url": "https://it.wikipedia.org/wiki?curid=2809739", "title": "Goicoechea", "text": ""}
{"id": "2809746", "revid": "648716", "url": "https://it.wikipedia.org/wiki?curid=2809746", "title": "Guadalupe (Goicoechea)", "text": "Guadalupe \u00e8 un distretto della Costa Rica, capoluogo del cantone di Goicoechea, nella provincia di San Jos\u00e9."}
{"id": "2809749", "revid": "767487", "url": "https://it.wikipedia.org/wiki?curid=2809749", "title": "San Francisco (Goicoechea)", "text": "San Francisco \u00e8 un distretto della Costa Rica facente parte del cantone di Goicoechea, nella provincia di San Jos\u00e9."}
{"id": "2809754", "revid": "1543377", "url": "https://it.wikipedia.org/wiki?curid=2809754", "title": "Calle Blancos", "text": "Calle Blancos \u00e8 un distretto della Costa Rica facente parte del cantone di Goicoechea, nella provincia di San Jos\u00e9."}
{"id": "2809757", "revid": "1543377", "url": "https://it.wikipedia.org/wiki?curid=2809757", "title": "Mata de Pl\u00e1tano", "text": "Mata de Pl\u00e1tano \u00e8 un distretto della Costa Rica facente parte del cantone di Goicoechea, nella provincia di San Jos\u00e9."}
{"id": "2809758", "revid": "287204", "url": "https://it.wikipedia.org/wiki?curid=2809758", "title": "Mata de Platano", "text": ""}
{"id": "2809759", "revid": "767487", "url": "https://it.wikipedia.org/wiki?curid=2809759", "title": "Ip\u00eds", "text": "Ip\u00eds \u00e8 un distretto della Costa Rica facente parte del cantone di Goicoechea, nella provincia di San Jos\u00e9."}
{"id": "2809760", "revid": "287204", "url": "https://it.wikipedia.org/wiki?curid=2809760", "title": "Ipis", "text": ""}
{"id": "2809775", "revid": "729019", "url": "https://it.wikipedia.org/wiki?curid=2809775", "title": "Dassault Mirage IV", "text": "Il Dassault Mirage IV (in francese: \"miraggio\") era un bombardiere strategico a medio raggio, bimotore a getto ad ala a delta, prodotto dall'azienda francese Soci\u00e9t\u00e9 des Avions Marcel Dassault negli anni sessanta.\nDotato di capacit\u00e0 di trasporto di un ordigno termonucleare, \u00e8 entrato in servizio nel 1964 ed \u00e8 stato il primo vettore della triade nucleare del \"deterrente nucleare francese\". La sua carriera \u00e8 durata pi\u00f9 di 40 anni (\u00e8 stato ritirato dal servizio nel giugno 2005), venne utilizzato dai reparti dell'Arm\u00e9e de l'air, l'aeronautica militare francese, anche nel ruolo di ricognizione strategica fino al 2005, anno della sua radiazione.\nStoria.\nSviluppo.\nLo sviluppo del Mirage IV fu strettamente collegato alla volont\u00e0 del generale de Gaulle di dotare la Francia di una propria forza di deterrenza basata su armi nucleari, decidendo che la prima componente a essere dotata di armi nucleari sarebbe stata quella aerea, a cui avrebbe fatto seguito quella terrestre. Pertanto si decise di realizzare un bombardiere strategico per questo scopo utilizzando come base di partenza per lo sviluppo del nuovo velivolo il Dassault Mirage III. Ci\u00f2 nonostante il Mirage IV sarebbe stato caratterizzato da alcune notevoli differenze rispetto al Mirage III. Di dimensioni maggiori rispetto al caccia Mirage III e dotato di due motori, avrebbe dovuto essere in grado di volare a velocit\u00e0 supersoniche per un periodo di tempo molto maggiore.\nLe caratteristiche del bombardiere furono definite congiuntamente dalla Dassault e dalle forze armate e furono approvate il 20 marzo 1957. Il primo velivolo a essere realizzato fu un prototipo sperimentale, il \"Mirage IV-01\", destinato a testare e a scoprire i problemi derivanti dal volo supersonico prolungato a cui l'aereo sarebbe stato sottoposto. Il prototipo realizzato era simile al Mirage IIIA ma pesava il doppio e imbarcava il triplo del carburante.\nPer quanto riguarda invece la componente dei motori anche questi erano sostanzialmente i medesimi Snecma Atar del Mirage IIIA, con l'unica differenza che rispetto al Mirage III furono montati in coppia. Rispetto ai suoi contemporanei il Mirage IV fu per\u00f2 il primo aereo francese ad avere tutti i comandi di volo completamente elettrici, con un sistema di back up idraulico.\nOriginariamente si era supposto in fase di sviluppo che il Mirage IV dovesse operare in coppia con un secondo Mirage IV, dove il secondo apparecchio era destinato alla ricognizione e al supporto dell'apparecchio armato con la testata nucleare. Nel maggio del 1959 vennero ordinati 3 \"Mirage IVB\", destinati alla pre-produzione. In questa fase, il Mirage IV-01 era considerato un prototipo pi\u00f9 piccolo di quello che avrebbe dovuto essere il Mirage IV nel suo allestimento definitivo, ovvero la versione B, che avrebbe dovuto essere un velivolo molto pi\u00f9 grande con una superficie alare di 130\u00a0m\u00b2. Pertanto si era preso in considerazione di dotare l'apparecchio con due motori statunitensi che la Snecma avrebbe dovuto produrre su licenza, tuttavia sia per non dipendere da una potenza straniera per un aereo destinato alla \"dissuasione nucleare\", sia per ridurne i costi, si decise di realizzare un aereo pi\u00f9 piccolo: il \"Mirage IVA\", con una superficie alare di 78\u00a0m\u00b2, motorizzato con 2 Snecma Atar 9 D e con la possibilit\u00e0 di essere rifornito in volo.\nIl Mirage IV-01 si alz\u00f2 in volo per la prima volta il 17 giugno del 1959. Alla fabbricazione di serie del velivolo parteciparono circa 300 societ\u00e0 aeronautiche francesi e il 29 maggio 1962 ci fu un primo ordine di 50 velivoli a cui fece seguito il 4 novembre 1965 un secondo ordine per altri 12 velivoli.\nImpiego operativo.\nIl primo aereo di serie venne consegnato all'Arm\u00e9e de l'air nel febbraio del 1964 e le consegne proseguirono al ritmo di due aerei al mese fino al marzo 1968. Il Mirage IV rappresent\u00f2 per lungo tempo il maggiore deterrente nucleare messo in campo dalla Francia. Gli apparecchi venivano dislocati in diversi aeroporti militari francesi e la loro posizione veniva tenuta segreta. L'aviazione militare francese disponeva di tre squadriglie dotate complessivamente di 62 apparecchi e 45 dei quali sempre operativi. Complessivamente i 62 apparecchi disponevano di 12 KC-135 per il rifornimento. In caso di necessit\u00e0 anche lo stesso Mirage IV poteva fungere da velivolo da rifornimento. In questo caso il Mirage IV avrebbe operato insieme con un secondo apparecchio che sarebbe stato armato con una testata nucleare, mentre il primo dei due apparecchi avrebbe trasportato con s\u00e9 una quantit\u00e0 sufficiente di carburante per entrambi gli apparecchi.\nVerso la fine degli anni settanta, 12 Mirage IVA furono modificati per la ricognizione e dotati di \"pod CT-52\" al posto della bomba AN-22 e di altri sistemi ottici di rilevamento e fotocamere, e furono rinominati \"Mirage IVR\" (R sta per \"reconnaissance\", ricognizione).\nNegli anni ottanta furono messi in servizio 18 Mirage IV modificati denominati \"Mirage IVP\" (P sta per \"p\u00e9n\u00e9tration\", penetrazione, inizialmente dovevano essere denominati N come \"nucl\u00e9aire\"), dotati di un nuovo sistema di navigazione che permetteva a questi apparecchi di volare a bassa quota e del nuovo missile nucleare ASMP. In tale occasione gli apparecchi furono anche dotati di nuovi sistemi per la guerra elettronica e per il disturbo dei radar.\nCon la fine della guerra fredda l'importanza del bombardiere strategico nucleare di medio e lungo raggio perse di importanza e i rimanenti apparecchi furono modificati per operare nel ruolo di ricognitori strategici. A partire dal 2004 si inizi\u00f2 a ritirare gli apparecchi in servizio, tutti furono radiati entro la fine del 2005.\nL'armamento del \"Mirage IV\" consisteva essenzialmente in un'unica arma nucleare montata nel pilone centrale, prima la bomba AN-11 poi l'AN-22, infine il missile ASMP. Se non erano installati serbatoi supplementari nei piloni sub-alari, il Mirage IV poteva caricare oltre 6 \u00d7 1.200 kg di carico bellico oppure 4 missili anti-radar AS-37 Martel."}
{"id": "2809777", "revid": "371529", "url": "https://it.wikipedia.org/wiki?curid=2809777", "title": "The Message (singolo Grandmaster Flash and The Furious Five)", "text": "The Message \u00e8 un singolo old school rap di Grandmaster Flash and The Furious Five pubblicato nel 1982 dall'etichetta discografica Sugar Hill Records, e incluso nell'omonimo album. Il brano \u00e8 considerato dalla rivista \"Rolling Stone\" la miglior canzone hip hop della storia ed \u00e8 stato inoltre inserito nella lista delle 500 migliori canzoni di sempre secondo \"Rolling Stone\" al 51\u00ba posto.\nDescrizione.\n\"The Message\" fu una delle primissime canzoni hip hop a contenere una critica di carattere sociale. Il testo del brano descrive lo stato di degrado urbano e la frustrazione dovuta alla povert\u00e0 nel ghetto:\nNell'ultima strofa viene descritto come il percorso obbligato di un bambino povero nato nel ghetto sia quello di diventare un criminale senza altre prospettive nella vita, con il conseguente arresto e il suicidio in prigione come atto finale. Il pezzo termina con un breve \"skit\" in cui i membri della band vengono arrestati per ragioni non chiarite. \nLa canzone prese la musica rap dalle feste di quartiere delle sue origini portandola all'attenzione dei mass media, dei sociologi e del pubblico, come forma di \"messaggio\" sociale sviluppato in seguito in maniera pi\u00f9 consapevole da pionieri come Public Enemy e KRS-One.\nComposizione.\nMelle Mel raccont\u00f2 in un'intervista con NPR: \u00abIl nostro gruppo, come Flash and the Furious Five, non voleva fare \"The Message\" in realt\u00e0, perch\u00e9 suonavamo alle feste rap e volevamo vantarci di quanto eravamo bravi e tutto il resto\u00bb.\nIn effetti, la canzone fu scritta nel 1980 da un team di autori su richiesta di Sylvia Robinson, fondatrice della Sugar Hill Records (la casa discografica di Grandmaster Flash), che cercando un pezzo che bissasse il successo di \"Rapper's Delight\" degli Sugarhill Gang ma che avesse anche un testo di denuncia sociale, incaric\u00f2 il produttore discografico Jiggs Chase e il rapper Duke Bootee di scrivere una sorta di \"protest song\" rap. Fu quindi Ed \"Duke Bootee\" Fletcher a comporre la musica e scrivere il testo, eccezione fatta per l'ultimo verso che fu scritto da Melle Mel, in effetti l'unico membro dei Grandmaster Flash and the Furious Five ad avere avuto veramente qualcosa a che fare con la canzone, anche se alla fine fu tutta la band ad averne il merito. La frase del testo: \"\u00abA child is born with no state of mind, blind to the ways of mankind\u00bb\" fu presa da un pezzo del 1979 di Grandmaster Flash and the Furious Five intitolato \"Superrappin\"'.\nRegistrazione.\nConvinto dal successo riscosso da \"Rapper's Delight\", Grandmaster Flash accett\u00f2 di incidere la canzone in studio con i Furious Five. Le sessioni si svolsero nel 1982 presso gli Sweet Mountain Studios di Englewood, New Jersey.\nDan Carins del \"The Sunday Times\" descrisse \"The Message\" dal punto di vista della sua innovazione musicale: \u00abDove era indiscutibilmente innovativa, era nel rallentare il ritmo e aprire lo spazio nella strumentazione - la musica non \u00e8 tanto hip-hop quanto noise, lenta da incubo - funk, soffocante e claustrofobica, con elettronica, dub e disco che si danno da fare per trovare spazio nel mix, lasciando che i testi parlino forte e chiaro. Non solo la canzone utilizza un ingegnoso mix di generi musicali di grande effetto, ma consente anche al ritmo lento e pulsante di passare in secondo piano rispetto al contenuto lirico crudo e inquietante\u00bb.\nAccoglienza e riconoscimenti.\nOltre ad essere ampiamente riconosciuta come \"inno rap senza tempo\", \"The Message\" \u00e8 stata indicata da molti critici essere la canzone che catapult\u00f2 gli MC dalle retrovie alla prima linea nell'hip hop. Infatti, sviando l'attenzione dal mixing e dallo scratching del DJ, rese i testi e il messaggio dell'emcee i veri protagonisti. David Hickley scrisse nel 2004 che \"The Message\" aveva inoltre \"cristallizzato\" un cambiamento epocale all'interno della stessa scena hip hop. Confermando che gli MC, o rapper, \"avevano ormai superato in importanza i deejay nella musica rap\".\nLa canzone venne dichiarata \"Track of the Year\" nel 1982 dalla rivista britannica \"NME\".\n\"Rolling Stone\" inser\u00ec \"The Message\" alla posizione numero 51 nella sua lista \"Rolling Stone's 500 Greatest Songs of All Time\", (9 dicembre 2004). Nel 2012 inoltre, sempre \"Rolling Stone\" la indic\u00f2 quale \"migliore canzone hip-hop di sempre\".\n\"The Message\" si classific\u00f2 al terzo posto nella lista \"Top 100 Rap Songs\" del sito web About.com, dietro \"I Used to Love H.E.R.\" di Common e \"Rapper's Delight\" dei The Sugarhill Gang.\nNel 2002 la Biblioteca del Congresso degli Stati Uniti d'America ha inserito \"The Message\" nel National Recording Registry, per alti meriti \"culturali, storici o estetici\"; primo brano hip hop a ricevere questo onore.\n\"The Message\" si classific\u00f2 al quinto posto nella lista \"100 Greatest Songs of Hip Hop\" di VH1.\n\"The Message\" si \u00e8 classificata al primo posto nella lista \"Top 100 Hip Hop Songs of The 1980s\" del sito internet Hiphopgoldenage.com\nRiferimenti nella cultura popolare.\nLa base ritmica di \"The Message\" \u00e8 stata campionata in varie canzoni hip-hop, inclusi il remix del 1993 di \"Check Yo Self\" di Ice Cube e \"Can't Nobody Hold Me Down\" di Puff Daddy del 1997. Inoltre \u00e8 stata campionata anche dal musicista elettronico Blank Banshee nella sua canzone \"Teen Pregnancy\" del 2011.\nUna frase del testo \u00e8 stata campionata in \"Movement in Still life\" di BT, la title track del suo album \"Movement in Still Life\" del 1999.\nIl brano \u00e8 stato utilizzato, con un testo modificato, in uno spot del governo britannico sulla sicurezza stradale nel 1983.\nLa canzone \u00e8 stata inclusa nel videogioco del 2002 \"\" e nella sitcom televisiva \"Tutti odiano Chris\".\nLa seconda e l'ultima strofa di \"The Message\" sono cantate dai Mushroomhead nella canzone \"Born of Desire\" nel loro album \"XX\". Il cantautore statunitense Willy Mason ha reinterpretato il brano nel corso del programma radiofonico \"Live Lounge\" di BBC Radio 1, il 25 febbraio 2005. La band canadese Crystal Castles ha campionato parte della canzone per il suo brano \"Magic Spells\".\nNel film d'animazione 3D \"Happy Feet\" del 2006, Seymour rappa il ritornello della canzone per impressionare Miss Viola e gli altri studenti pinguini.\nNel 2007, in occasione del 25\u00ba anniversario di \"The Message\", Melle Mel cambi\u00f2 lo spelling del suo nome in \"Mele Mel\" e pubblic\u00f2 \"M3 - The New Message\" come primo singolo estratto dal suo album solista \"Muscles\". Il 2007 fu anche l'anno dell'introduzione di Grandmaster Flash and the Furious Five nella Rock and Roll Hall of Fame, come primo gruppo rap ad essere ammesso.\nIl 30 novembre 2011, Melle Mel, Scorpio e Grandmaster Flash si sono uniti a Common, Lupe Fiasco e LL Cool J per eseguire la canzone durante l'annuale cerimonia dei Grammy Awards.\nUna versione in lingua svedese di \"The Message\", intitolata \"Budskapet\", \u00e8 stata pubblicata da Timbuktu nel maggio 2013, a seguito dei disordini occorsi nel quartiere di Husby a Stoccolma."}
{"id": "2809778", "revid": "24823", "url": "https://it.wikipedia.org/wiki?curid=2809778", "title": "Intentional grounding", "text": ""}
{"id": "2809779", "revid": "287204", "url": "https://it.wikipedia.org/wiki?curid=2809779", "title": "Zoroa", "text": ""}
{"id": "2809785", "revid": "1543377", "url": "https://it.wikipedia.org/wiki?curid=2809785", "title": "Profilo d'ancoraggio", "text": "Il profilo d'ancoraggio \u00e8 l'elemento principale dei sistemi di ancoraggio. Il profilo \u00e8 fatto a C e sul suo dorso sono fissati i chiodi ancoranti. Il profilo d'ancoraggio viene impiegato per eseguire fissaggi sulle strutture in cemento armato e in calcestruzzo; l'impiego facilita l'installazione e il montaggio in cantiere consentendo pratiche regolazioni. \nCon questa tecnica non sono pi\u00f9 necessari i tasselli. \nPer eseguire l'ancoraggio, il profilo deve essere impiegato nella realizzazione del manufatto in calcestruzzo, poi si combina con apposite viti.\n \nEtimologia.\nIl termine \"profilo d'ancoraggio\" deriva da due vocaboli:\nStoria.\nIl profilo d'ancoraggio \u00e8 la base di una tecnica edile nata nel 1940 in Germania. Nel 1972 nacque la prima produzione italiana a cura di Giuseppe Locatelli che ne coni\u00f2 il termine italiano.\nIl profilo d'ancoraggio consente l'applicazione di carichi a trazione, a taglio ed a scorrimento oltre ai carichi combinati.\nLa scelta del profilo d'ancoraggio dipende dal valore del carico da applicare a partire da 300\u00a0kg fino a 3.500\u00a0kg a trazione su un punto.\nIl profilo d'ancoraggio \u00e8 progettato seguendo le norme tecniche per le costruzioni e gli Eurocodici.\nDal 2012 GL Locatelli \u00e8 la prima societ\u00e0 Italiana che ha certificato la gamma dei profili GP con la procedura Internazionale Europea con ETA12/0392, ETA12/0393, ETA12/433. e mette a disposizione il software per il calcolo facilitato.\nNel 2012 l'Istituto Tedesco per la Tecnica delle costruzioni DIBt (membro EOTA) ha rilasciato il benestare ETA-09/0339 (European Technical Approval) per i profili HALFEN HTA-CE. Questa nuova approvazione \u00e8 valida senza limiti nei 30 stati d'Europa. Il dimensionamento dei profili, considerati in questa approvazione ETA, viene eseguito secondo le nuove Norme Europee CEN/TS 1992-4 \u201cProgettazione degli ancoraggi per l'utilizzo nel calcestruzzo\u201d."}
{"id": "2809795", "revid": "106908", "url": "https://it.wikipedia.org/wiki?curid=2809795", "title": "Maria di Trastamara", "text": ""}
{"id": "2809805", "revid": "194688", "url": "https://it.wikipedia.org/wiki?curid=2809805", "title": "MediaWorld", "text": ""}
{"id": "2809806", "revid": "298229", "url": "https://it.wikipedia.org/wiki?curid=2809806", "title": "Nazionale di calcio del Sahara occidentale", "text": ""}
{"id": "2809807", "revid": "194688", "url": "https://it.wikipedia.org/wiki?curid=2809807", "title": "Saturn (commercio)", "text": ""}
{"id": "2809818", "revid": "1573940", "url": "https://it.wikipedia.org/wiki?curid=2809818", "title": "Ambystoma mavortium", "text": "Ambystoma mavortium \u00e8 un anfibio dell'ordine dei Caudati (o Urodeli), diffuso in Nord America.\nTassonomia.\nNe sono state descritte 5 sottospecie:"}
{"id": "2809823", "revid": "2184720", "url": "https://it.wikipedia.org/wiki?curid=2809823", "title": "Tempietto longobardo", "text": "Il cosiddetto Tempietto longobardo (noto come oratorio di Santa Maria in Valle) si trova, dopo aver percorso uno dei borghi pi\u00f9 antichi della cittadina a Cividale del Friuli (\"Borgo Brossana\"), in provincia di Udine. Collocato all'interno del monastero delle Orsoline, precedentemente occupato dalle Benedettine, e dal cui chiostro vi si pu\u00f2 accedere attraverso un antico portone ligneo, si tratta della pi\u00f9 importante e meglio conservata testimonianza architettonica dell'epoca longobarda ed \u00e8 particolarmente rilevante perch\u00e9 segna la convivenza di motivi architettonici prettamente longobardi (nei \"Fregi\", per esempio) con una ripresa dei modelli classici, creando una sorta di continuit\u00e0 aulica ininterrotta tra l'arte romana, l'arte longobarda e l'arte carolingia (nei cui cantieri lavorarono spesso maestranze longobarde, come a Brescia) e ottoniana. \nStoria.\nFu edificato verso la met\u00e0 dell'VIII secolo come cappella del monastero, nel luogo in cui un tempo sorgeva la gastaldia (o gastaldaga, o gastalderia), ovvero il palazzo del gastaldo, signore della citt\u00e0; si trattava quindi di una cappella palatina. L'iniziativa si deve probabilmente ad Astolfo, duca del Friuli dal 744 al 749 e re dei Longobardi dal 749 al 756, e a sua moglie Giseltrude.\nQuando la gastaldia venne trasformata nel complesso del monastero di Santa Maria in Valle nel VII secolo, sorto per le monache benedettine, esso ingloba la chiesa di San Giovanni in Valle ed il tempietto che assunse la nuova denominazione mariana. Secondo alcuni documenti del IX-X secolo, la corte occupava l'area nella quale ora si trova l'ex convento delle madri orsoline e comprendeva edifici quali la gastaldia, sede del governo longobardo, la residenza del duca e il tempietto che era la cappella di corte. Gli scavi archeologici condotti all'interno dell'edificio e nelle vicinanze hanno evidenziato la presenza di strutture di et\u00e0 tardo-romana e paleocristiana alle quali si sono sovrapposti successivamente gli edifici altomedioevali.\nArchitettura.\n\u00c8 composto da un'aula a base quadrata con una spaziosa volta a crociera, che si chiude con un presbiterio, pi\u00f9 basso, diviso da coppie di colonne in un loggiato a tre campate con volte a botte parallele. Il lato ovest era l'antica parete d'ingresso e su questo lato rimangono ancora cospicui resti di una straordinaria decorazione a stucchi e ad affresco. L'abside era anticamente decorata a mosaico, ma oggi non ne resta traccia.\nAttualmente al Tempietto si accede dall'ingresso all'ex monastero (ora divenuto di propriet\u00e0 comunale) e vi si esce attraverso una passerella a strapiombo sul Natisone, non esistente in origine, che conduce all'uscita attraverso la sagrestia e a un ingresso secondario ricavato nella parete del presbiterio. La cappella \u00e8 formata da un alto volume centrale che costituisce l'aula, sulla cui parete di fondo vi \u00e8 il portale di facciata riccamente ornato, ora chiuso e comunicante con il convento; qui si trova la cantoria in legno risalente al Quattrocento. Il presbiterio \u00e8 suddiviso da quattro colonne binate e da due pilastri rettangolari, che scandiscono tre vani con volta a botte, ed \u00e8 separato dall'aula dal parapetto dell'iconostasi.\nGli stucchi.\nLa lunetta della porta \u00e8 incorniciata tra intrecci di vitigni con grappoli. Al centro \u00e8 raffigurato \"Cristo tra gli Arcangeli Michele e Gabriele\", mentre nello stesso registro si trova una fascia affrescata con \"Martiri\". Sopra la lunetta del portale si sviluppa un elaborato fregio di viticci, realizzato a giorno, incorniciato da rosette entro cui erano sistemate perle vitree.\nLa parte pi\u00f9 interessante \u00e8 comunque il \"fregio\" al livello superiore, liberamente sovrapposto agli elementi architettonici dell'edificio come le finestre. Qui si trovano sei figure a rilievo di \"Sante\", in stucco, eccezionalmente ben conservate: le loro monumentali figure sono da collegare ai modelli classici, riletti secondo la cultura longobarda. I panneggi delle vesti riccamente decorate hanno un andamento accentuatamente rettilineo, che ricorda i modelli bizantini, dai quali per\u00f2 le \"Sante\" si distaccano per il maggior senso del volume e per il verticalismo, ulteriormente marcato dalla lunghezza delle pieghe delle tuniche.\nLa decorazione a stucco \u00e8 rimasta incompiuta sulle pareti laterali ed era in origine parzialmente colorata. La cappella \u00e8 ornata da alcuni cicli di affreschi realizzati in epoche diverse: se ne conservano frammenti staccati anche nella sagrestia e nel museo cristiano del Duomo."}
{"id": "2809824", "revid": "287204", "url": "https://it.wikipedia.org/wiki?curid=2809824", "title": "Frederick Gregory", "text": "Ha partecipato alle missioni STS-51-B, STS-33, STS-44 dello Space Shuttle, la prima in qualit\u00e0 di pilota, le altre due come comandante."}
{"id": "2809826", "revid": "297059", "url": "https://it.wikipedia.org/wiki?curid=2809826", "title": "Frederick D. Gregory", "text": ""}
{"id": "2809833", "revid": "287204", "url": "https://it.wikipedia.org/wiki?curid=2809833", "title": "John Oliver Creighton", "text": "Ha volato in tre missioni dello Space Shuttle, in STS-51-G in qualit\u00e0 di pilota, in STS-36 e in STS-48 come comandante."}
{"id": "2809834", "revid": "297059", "url": "https://it.wikipedia.org/wiki?curid=2809834", "title": "John O. Creighton", "text": ""}
{"id": "2809838", "revid": "1442080", "url": "https://it.wikipedia.org/wiki?curid=2809838", "title": "James Buchli", "text": ""}
{"id": "2809840", "revid": "642594", "url": "https://it.wikipedia.org/wiki?curid=2809840", "title": "James F. Buchli", "text": ""}
{"id": "2809843", "revid": "27406", "url": "https://it.wikipedia.org/wiki?curid=2809843", "title": "Campi (frazione di Norcia)", "text": ""}
{"id": "2809845", "revid": "297059", "url": "https://it.wikipedia.org/wiki?curid=2809845", "title": "Frederick H. Hauck", "text": ""}
{"id": "2809846", "revid": "713168", "url": "https://it.wikipedia.org/wiki?curid=2809846", "title": "Ludovico III", "text": ""}
{"id": "2809847", "revid": "767487", "url": "https://it.wikipedia.org/wiki?curid=2809847", "title": "Appuntamento con l'amore (film 2010)", "text": "Appuntamento con l'amore (\"Valentine's Day\") \u00e8 un film corale del 2010 diretto da Garry Marshall. Il film ruota attorno a 10 differenti storie ambientate a Los Angeles il giorno di San Valentino.\nIl film \u00e8 stato distribuito negli Stati Uniti e in gran parte del mondo il 12 febbraio 2010, mentre in Italia il 12 marzo 2010, incassando \u20ac 1.398.000.\nNel 2011 Garry Marshall ha diretto un nuovo film dello stesso genere, che condivide parte del cast e del team di produzione di \"Appuntamento con l'amore\", ma non ne costituisce un sequel: \"Capodanno a New York\".\nTrama.\n\u00c8 San Valentino e il fiorista Reed Bennett propone a Morley Clarkson di sposarsi, e lei accetta subito, ma il giorno stesso lei cambia idea e lascia Reed. Su un aereo per Los Angeles, Kate Hazeltine, un capitano dell'esercito degli Stati Uniti con un solo giorno di congedo, fa amicizia con Wilson Holden. Quando l'aereo atterra e Kate deve aspettare per ore il taxi, Holden le offre la sua limousine, e Kate accetta.\nJulia, una maestra elementare, si \u00e8 innamorata del dr. Harrison Copeland, ma non sa che lui \u00e8 sposato con Pamela. Harrison le dice che ha bisogno di andare a San Francisco per un viaggio d'affari. Volendo fargli una sorpresa, Julia vola a San Francisco, prima incoraggiata poi messa in guardia da Reed, che incontra Harrison al suo negozio di fiori. Julia scopre che \u00e8 sposato e prende il nome del ristorante dove lui e sua moglie saranno quella sera. Il proprietario del ristorante, padre di uno dei suoi alunni, le permette di vestirsi da cameriera, e Julia fa una scenata al ristorante. La moglie di Harrison, Pamela, si insospettisce. Uno degli studenti di Julia, Edison, ordina dei fiori da Reed, da inviare alla sua maestra. Julia suggerisce a Edison di dare i fiori ad una ragazza di nome Rani, della sua classe, che ha una cotta per lui.\nLa baby sitter di Edison, Grace Smart sta progettando di perdere la sua verginit\u00e0 con il suo fidanzato Alex Franklin. L'incontro previsto va storto quando la madre di Grace scopre Alex nudo nella stanza della figlia, mentre sta provando una canzone che ha scritto per Grace. I nonni di Edison, Edgar ed Estelle, si trovano ad affrontare i problemi di un lungo matrimonio. Estelle ammette ad Edgar una sua relazione extraconiugale che ha avuto con uno dei partner commerciali del marito. Anche se lei \u00e8 profondamente dispiaciuta, Edgar ne \u00e8 molto turbato. Gli amici di liceo di Grace, Willy Harrington e Felicia Miller, stanno vivendo la freschezza del nuovo amore, e hanno deciso di aspettare ad avere rapporti sessuali.\nSean Jackson, un omosessuale non dichiarato, giocatore di football professionistico, sta contemplando la fine della sua carriera con la sua addetta stampa Kara Monahan e il suo agente Paula Thomas. Kara sta organizzando la sua annuale cena a tema \"Odio San Valentino\", ma si interessa al giornalista sportivo Kelvin, a cui \u00e8 stato ordinato un servizio televisivo sul giorno di San Valentino, dal suo capo Susan Moralez, con il quale condivide l'odio della vacanza. Paula ha assunto una nuova segretaria di nome Liz Curran, che sta uscendo con l'addetto alla posta Jason Morris. Jason \u00e8 scioccato quando scopre che Liz ha un secondo lavoro come operatrice di sesso telefonico. Liz spiega che lo sta solo facendo per ripagare il prestito studentesco di 100.000 dollari. Jason \u00e8 sconvolto, ma alla fine si riconcilia con lei dopo aver visto Edgar perdonare Estelle.\nSean si dichiara davanti a tutta la televisione nazionale, e Wilson, il suo amante, gli fa una sorpresa. Kate torna a casa per salutare suo figlio Edison. Willy riaccompagna Felicia a casa dopo il loro appuntamento e i due si baciano. Kelvin e Kara si incontrano nello studio da cui Kelvin trasmette, dove pi\u00f9 tardi si baciano. Alfonso pranza con la moglie, e Grace e Alex decidono di aspettare ad avere rapporti sessuali. Edgar ed Estelle ripetono le loro promesse matrimoniali, Harrison mangia la pizza da solo dopo essere stato apparentemente lasciato da Pamela, e Morley tenta di chiamare Reed, mentre lui inizia con Julia una relazione romantica."}
{"id": "2809851", "revid": "216401", "url": "https://it.wikipedia.org/wiki?curid=2809851", "title": "Campionato del mondo di ciclismo su strada", "text": ""}
{"id": "2809858", "revid": "729019", "url": "https://it.wikipedia.org/wiki?curid=2809858", "title": "Frenesia alimentare", "text": "La frenesia alimentare in ecologia ed etologia \u00e8 una situazione in cui un'eccessiva abbondanza di cibo conduce a un'alimentazione rapida e incontrollata da parte di animali predatori. Per esempio, un grande banco di pesci pu\u00f2 causare frenesia alimentare in un vicino gruppo di squali. La conseguenza \u00e8 che gli squali si scateneranno, mordendo qualunque cosa si muova, inclusi gli altri squali o qualsiasi oggetto si trovi nel raggio dei loro denti. Questo termine \u00e8 usato frequentemente per riferirsi a squali o piranha, perch\u00e9 sono tra le specie predatorie pi\u00f9 temute.\n\"Frenesia alimentare\" pu\u00f2 anche essere una metafora, usata in senso non biologico, per descrivere il coinvolgimento eccitato di un gruppo di persone su un particolare punto d'interesse. Un esempio \u00e8 l'eccessiva copertura che i media fanno di una vicenda considerata di grande interesse da parte del pubblico, come il processo ad O. J. Simpson negli Stati Uniti. La definizione di \"frenesia alimentare\", nell'ambito dei media, \u00e8 stata resa popolare da Larry Sabato, nel suo libro \"Feeding Frenzy\". Un esempio pi\u00f9 quotidiano \u00e8 rappresentato dai consumatori freneticamente impegnati nella ricerca di affari convenienti durante la prima giornata di saldi."}
{"id": "2809860", "revid": "123527034", "url": "https://it.wikipedia.org/wiki?curid=2809860", "title": "Euronics", "text": "Euronics \u00e8 un gruppo europeo di grande distribuzione, specializzato nell'elettronica di consumo, con sede principale ad Amsterdam, nei Paesi Bassi. I membri di Euronics sono tutti rivenditori indipendenti. Conta 11.500 negozi in 30 nazioni.\nEuronics Italia.\nEuronics Italia S.p.A. rappresenta il secondo socio per fatturato di Euronics International, secondo solo alla Germania. \u00c8 uno dei maggiori gruppi nella distribuzione di elettrodomestici ed elettronica di consumo, nato nel settembre 1999 dall'evoluzione del marchio GET, costituito nel 1972, quando la domanda di elettrodomestici, televisori a colori e sistemi hi-fi diventava sempre pi\u00f9 significativa. Impiega attualmente sul territorio italiano oltre 6.300 dipendenti.\nI soci di Euronics Italia.\nIn Italia Euronics \u00e8 un gruppo formato da 10 soci, distribuiti sull'intero territorio nazionale, che comprende complessivamente 449 punti vendita (ottobre 2021): \nDiversificazione delle insegne.\nEuronics in Italia \u00e8 rappresentata sul territorio da 3 insegne, rispettivamente:"}
{"id": "2809864", "revid": "767487", "url": "https://it.wikipedia.org/wiki?curid=2809864", "title": "Abele Parente", "text": "Biografia.\nNacque a Caselle in Pittari, piccolo paese a sud della provincia di Salerno, il 29 luglio 1851 da umili genitori e, grazie all'aiuto economico di una nobile famiglia del luogo, pot\u00e9 continuare gli studi fino alla Laurea in Medicina e Chirurgia presso l'Universit\u00e0 di Napoli. Emigr\u00f2 il 27 maggio 1876 in Brasile ove svolse la sua professione di ginecologo con grande successo tanto da diventare il pi\u00f9 famoso Specialista nella Rio de Janeiro di quel tempo, come scrive di Lui la scrittrice Carmen Dolores in un articolo del \u201cCorreio de Manha\u201d del 16 maggio 1907. Delle sue capacit\u00e0 mediche, che oltrepassavano l'ambito specialistico per estendersi anche ad altre specializzazioni , scrissero diversi noti Clinici dell'Universit\u00e0 di Rio, come i Professori Francisco de Castro, professore di clinica propedeutica, Fenicio De Abreu, Platao de Albuquerque ed altri. Accanito bibliofilo ed amante della Cultura lasci\u00f2 alla sua morte in eredit\u00e0 alla Biblioteca Nazionale di Napoli tutti i suoi libri (2600 !) ove sono raccolti in una sezione che porta il suo nome. Fu ancor prima filantropo, fondatore e finanziatore di varie attivit\u00e0 culturali, specie di quelle italiane, tanto che come scrive ancora a Rio de Janeiro \"La Voce d'Italia\" del 29 luglio 1913: \u201cnon v'\u00e8 istituzione italiana di Rio che non l'abbia avuto fondatore, presidente o socio onorario\u201d. Altrettanta generosit\u00e0 Egli mostr\u00f2 verso le famiglie dei suoi concittadini che avevano perduto un loro caro al fronte nel primo conflitto bellico mondiale, donando cinque Lire a ciascun decorato con medaglia di argento o di bronzo. Dopo trentasei anni vissuti a Rio, nel 1912 Abele Parente ritorn\u00f2 in Europa, soggiornando \u201c oltre le Alpi, frequentando gli ospedali dell'Europa\u201d. A Parigi, sempre secondo \u201cLa Voce d'Italia\u201d, segu\u00ec con successo venti corsi di perfezionamento in varie discipline, conseguendo altrettanti \u201cdiplomi\u201d. Abbandonata la professione medica, perch\u00e9 \u201ccolto da morbo ereditario\u201d, come Egli stesso scrive, si stabil\u00ec definitivamente, \u201c sul sacro suolo della Patria \u201c, a Napoli, in Via Vittorio Emanuele 167 nell'anno 1917. L\u00ec mor\u00ec il 23 marzo 1923 lasciando in eredit\u00e0 la sua notevole fortuna al Comune di Caselle in Pittari.\nOpere.\nDiversi sono i saggi da lui pubblicati. Ricordiamo \"La febbre gialla a bordo del Lombardia nella baia di Rio\", del 1899, dove si criticano i metodi di cura usati nell'epidemia che era scoppiata tre anni prima a bordo della torpediniera italiana, causando circa 140 morti; \"La cura della febbre gialla in accordo con i pi\u00f9 recenti progressi della fisio-patologia e della Clinica\", del 1902, dove egli ritorna sull'argomento ribadendo le critiche precedentemente fatte e propone un nuovo metodo di terapia. La sua opera pi\u00f9 significativa, per\u00f2, \u00e8 del 1915: \"I veri doveri del medico odierno\". In questo saggio il nostro, nel proporre un nuovo atteggiamento dell'assistenza medica basata sulla prevenzione verso s\u00e9 stessi, verso la prole e verso la societ\u00e0, espone l'originale metodo di \"sterilizzazione senza castrazione\" che gli era valso la grandissima fama. Tale originale tecnica, nel sottolineare \"una esatta e minuziosa conoscenza dell'asepsi\" per poter attuarla, consisteva nel provocare una riduzione del normale diametro longitudinale della cavit\u00e0 uterina con l'occlusione degli sbocchi tubarici; ci\u00f2 veniva ottenuto iniettando \"alcune gocce di una soluzione concentrata (non miscuglio) iodo-fenicata in guisa che l'azione resti limitata al terzo superiore della cavit\u00e0 uterina\". L'operazione andava ripetuta pi\u00f9 volte, controllando con l'isterometro, fino alla riduzione voluta. Altre tesi molto forti, sostenute dall'autore, sono un duro richiamo alla responsabilit\u00e0 che ogni uomo ha verso la conservazione della propria salute, sostenendo che l'uomo \"si uccide, non muore\", e una condanna dell'aborto, non ammesso in nessun caso, dichiarando un grandissimo rispetto alla figura femminile che non deve essere \"una macchina da fare figli\" o essere spinte a \"unirsi in matrimonio ad un uomo che non ama\"."}
{"id": "2809865", "revid": "45927", "url": "https://it.wikipedia.org/wiki?curid=2809865", "title": "Advanced encryption standard", "text": ""}
{"id": "2809868", "revid": "1718925", "url": "https://it.wikipedia.org/wiki?curid=2809868", "title": "Francesco Masciarelli", "text": "Carriera.\nCresciuto insieme ai fratelli maggiori Andrea e Simone nelle giovanili dell'Acqua &amp; Sapone-Caff\u00e8 Mokambo gestita dal padre Palmiro, passa fra i professionisti a partire dalla stagione 2007. Nell'arco di due anni si aggiudica il Giro del Giappone 2007 e, battendo Filippo Pozzato e Danilo Di Luca grazie ad uno scatto a 3 chilometri dal traguardo, il Giro del Lazio 2008.\nNel 2010 arriva un altro successo, quello in solitaria nella quinta tappa del Giro del Mediterraneo, sul Mont Faron. Al termine dell'anno lascia la squadra del padre e si trasferisce a correre per il team ProTour Astana.\nLa stagione 2012, malgrado cominci con grandi aspettative sul suo conto, segna una collezione di prove deludenti, con svariati ritiri e la mancata partecipazione al Giro d'Italia. Nel giugno dello stesso anno annuncia il suo temporaneo ritiro dalle corse, a seguito dell'insorgere di un tumore benigno all'ipofisi che gli causa pesanti scompensi ormonali sotto sforzo, impedendogli di rendere al meglio in gara."}
{"id": "2809870", "revid": "135224", "url": "https://it.wikipedia.org/wiki?curid=2809870", "title": "Rinascimento mantovano", "text": "Il Rinascimento a Mantova decoll\u00f2 dalla met\u00e0 del XV secolo, dipendendo \"in toto\" dalla dinastia dei Gonzaga, che fecero della citt\u00e0, nonostante l'esiguit\u00e0 del territorio e la sua relativa importanza nello scacchiere europeo, una delle corti signorili pi\u00f9 splendide d'Europa. A differenza di altre declinazioni del Rinascimento italiano, quello mantovano riguard\u00f2 la sola casata regnante: la differenza tra le commissioni gonzaghesche e quelle dei mantovani, per quanto benestanti, \u00e8 abissale.\nContesto storico e culturale.\nI Gonzaga avevano scacciato i Bonacolsi nel 1328, imponendo un dominio su Mantova che dur\u00f2 fino al XVII secolo. Essendo Mantova un feudo imperiale, i Gonzaga si adoperarono con energia per ottenere la legittimazione imperiale, che arriv\u00f2 nel 1432, quando Gianfrancesco Gonzaga ottenne il titolo marchionale. Il legame imperiale fu per la famiglia sempre un motivo di vanto e prestigio, sottolineato anche dai ripetuti matrimoni con principesse di stirpe tedesca.\nDinastia di grandi mecenati, i Gonzaga si dedicarono subito a figurare il loro dominio sulla citt\u00e0 anche attraverso commissioni artistiche, stabilendosi nel decentrato castello di San Giorgio.\nDopo il 1423 Gianfrancesco Gonzaga finanzi\u00f2 la creazione della Ca' Zoiosa, la scuola dell'umanista Vittorino da Feltre, che fu il precettore dei figli del marchese. La futura classe dirigente venne cos\u00ec educata sin dall'infanzia alla cultura classica, alla storia romana, alla poesia, alla filosofia, alla matematica e all'astrologia.\nNella prima met\u00e0 del secolo prevalse un gusto tardogotico come nel resto dell'area lombarda, con il fondamentale soggiorno di Pisanello quale artista di corte fino alla morte nel 1455, che realizz\u00f2 affreschi di tono cavalleresco (\"Torneo-battaglia di Louverzep\") e una serie di medaglie di grande eleganza. Non mancarono per\u00f2 contatti con artisti toscani, come la presenza di Filippo Brunelleschi in citt\u00e0 tra il 1436 e il 1438, interpellato per questioni idrauliche. Le ampie conoscenze umanistiche che si andavano diffondendo in citt\u00e0 determinarono un precoce avvicinamento con l'Umanesimo padovano, con i ripetuti contatti con Donatello e con i soggiorni degli architetti toscani Antonio Manetti e Luca Fancelli.\nUn salto di qualit\u00e0 si ebbe dopo la pace di Lodi (1459), quando il territorio mantovano ebbe un felice momento di prestigio politico, sancendo l'importanza della citt\u00e0 nello scacchiere italiano, tra i Visconti di Milano e la Serenissima. Questa centralit\u00e0 venne suggellata quell'anno, quando Mantova venne scelta come sede del concilio indetto da Pio II per organizzare la crociata contro gli Ottomani per riprendere Costantinopoli, caduta nel 1453. In quell'occasione il marchese Ludovico III chiam\u00f2 quasi contemporaneamente Leon Battista Alberti (in citt\u00e0 dal 1459) e Andrea Mantegna (dal 1460), che segnarono gli indiscussi punti di riferimento dell'avanguardia artistica mantovana.\nL'epoca di Ludovico Gonzaga, al potere fino al 1478, segn\u00f2 un primo culmine nella vita artistica cittadina, a cui segu\u00ec il breve marchesato di suo figlio Federico, sostanzialmente continuativo di quello del padre. Con la salita al potere di Francesco II gli interessi del giovane erede, si rivolsero soprattutto al portare avanti la tradizione militare della famiglia, diventando un noto condottiero. Fu invece sua moglie Isabella d'Este, una delle donne pi\u00f9 colte e celebrate del Rinascimento, a dominare la scena artistica, raccogliendo antichit\u00e0 di grande pregio e richiedendo la collaborazione dei pi\u00f9 grandi artisti attivi nella penisola, quali Tiziano, Perugino, Leonardo da Vinci e Correggio. Questa passione per il mecenatismo venne trasmessa anche a suo figlio Federico II, che chiam\u00f2 a Mantova Giulio Romano, allievo di spicco di Raffaello, il quale cre\u00f2 per lui Palazzo Te, straordinario esempio del classicismo cinquecentesco.\nUrbanistica.\nGli interventi urbanistici sulla citt\u00e0 furono limitati, anche per via della sua struttura gi\u00e0 fissata da tempo e poco flessibile: su tre lati infatti la citt\u00e0 \u00e8 chiusa dalla cintura dei laghi originati dal Mincio, con una rete viaria derivata dall'epoca romana. Il lembo nord-est della citt\u00e0 era il vecchio centro politico-religioso, attorno all'attuale piazza Sordello, sede del palazzo dei Bonacolsi, in contrapposizione con il nucleo comunale di piazza delle Erbe e del Broletto, ridotte a sede di mercato.\nLe costruzioni promosse dai Gonzaga fecero perno sul nuovo centro politico del Castello di San Giorgio e sulle due chiese di Sant'Andrea, contenente venerate reliquie, e San Sebastiano, chiesa privata della dinastia.\nArchitettura.\nSan Sebastiano.\nIn architettura fu decisivo l'arrivo nel 1459 di Leon Battista Alberti, chiamato da Ludovico III Gonzaga. Il suo primo intervento riguard\u00f2, dal 1460, la chiesa di San Sebastiano, che sorge a margine del centro lungo una delle arterie principali che conducevano alla zona paludosa del T\u00e8, appena fuori le mura, dove si trovavano le stalle dei famosi cavalli, vanto della casata.\nAlberti progett\u00f2 un edificio austero e solenne e, per quanto il suo progetto non venne completato fedelmente e arbitrariamente restaurato nel XX secolo, fece da fondamento per le riflessioni rinascimentali sugli edifici a croce greca. La chiesa \u00e8 divisa su due piani, con quello inferiore seminterrato, ed \u00e8 articolata su un vano centrale, pressoch\u00e9 cubico e coperto da volta a crociera, da cui si dipartono tre corti bracci absidati di uguale misura. Il quarto lato \u00e8 quello della facciata, dove si trova un portico che oggi \u00e8 composto da cinque aperture. In generale si tratta di un'elaborazione del tempio classico su podio, con architrave spezzata, timpano e un arco siriaco, che testimoniano l'estrema libert\u00e0 con cui l'architetto disponeva gli elementi. Forse l'ispirazione fu un'opera tardoantica, come l'arco di Orange.\nSant'Andrea.\nIl lessico antico venne manipolato con altrettanta disinvoltura nella basilica di Sant'Andrea, nonostante, anche in questo caso, le manomissioni ai progetti originali avvenute in corso d'opera, dopo la morte dell'Alberti. L'edificio nacque in sostituzione di un sacrario dove si venerava una preziosa reliquia del sangue di Cristo. Alberti mut\u00f2 l'orientamento della chiesa allineandola all'asse viario che collegava Palazzo Ducale al T\u00e8.\nLa pianta della chiesa \u00e8 a croce latina, con un'unica, grande navata voltata a botte con lacunari, su cui si aprono cappelle laterali a base rettangolare. La scelta era legata anche a specifici riferimenti antichi, come il tempio etrusco descritto da Vitruvio e la Basilica di Massenzio. Per sigillare monumentalmente l'intera zona venne data particolare importanza alla facciata, impostata come un arco trionfale a un solo fornice tra setti murari, ancora pi\u00f9 monumentale del precedente esempio sulla facciata del Tempio Malatestiano. Maggiore enfasi \u00e8 poi data da un secondo arco superiore, oltre il timpano, che segna l'altezza della navata e che grazie all'apertura interna permette l'illuminazione dell'edificio. L'atrio ha un grande spessore, come punto di filtraggio tra interno ed esterno, che ricorre anche nello schema delle cappelle interne.\nPalazzo Ducale e castello di San Giorgio.\nFin dai tempi di Ludovico III Gonzaga il Castello di San Giorgio, robusta fortezza sul Mincio, fu oggetto di modifiche che gradualmente, generazione dopo generazione, trasformarono il suo aspetto da edificio militare a residenza signorile. Col tempo il castello fu dotato di nuove ali e cortili, diventando un vero e proprio palazzo, Palazzo Ducale, una vera citt\u00e0-palazzo separata e totalmente fuori scala rispetto alla citt\u00e0 vera.\nPalazzo Te.\nCostruito tra il 1524 e il 1534 su commissione di Federico II Gonzaga, \u00e8 l'opera pi\u00f9 celebre dell'architetto italiano Giulio Romano.\nPittura.\nAndrea Mantegna.\nLa produzione pittorica per i Gonzaga fu dominata per tutto il XV secolo da Andrea Mantegna, artista di corte dal 1460, quando successe allo scomparso Pisanello, fino alla morte nel 1506. Scelto giovanissimo a Padova da Ludovico III Gonzaga, l'artista spiccava gi\u00e0 come uno dei pi\u00f9 innovativi e rivoluzionari della scena italiana, con i suoi spiccati interessi per l'antichit\u00e0 classica e per la creazione con la pittura di spazi illusionisticamente aperti, dove lo spazio reale e quello dipinto si fondono con grande maestria. Tra le sue prime opere per il marchese spicca la tavola della \"Morte della Vergine\", creata per una scomparsa cappella privata del Castello di San Giorgio, dove il tema \u00e8 trattato senza accenni miracolistici, in un'architettura con un panorama dalla finestra che \u00e8 finemente colto dal vero. L'ammorbidirsi di forme e colori, iniziato nel percorso dell'artista gi\u00e0 nella \"Pala di San Zeno\" (1457-1459), \u00e8 qui ulteriormente sviluppato, con una maggiore naturalezza di gesti e tipi umani, che vengono nobilitati dall'ampio respiro monumentale della composizione.\nGrande capolavoro dell'artista a Mantova \u00e8 la Camera degli Sposi (\"Camera picta\"), completata nel 1474. L'ambiente di rappresentanza, piuttosto piccolo, \u00e8 coperto da affreschi sulle pareti e sulla volta. Dei quattro lati due sono coperti da panneggi dipinti mentre gli altri presentano i medesimi drappi per\u00f2 scostati a rivelare scene della corte dei Gonzaga. I pilastri dipinti sembrano contenere una loggia che sfonda il reale spazio della parete, coinvolgendo anche gli oggetti reali della stanza, come il ripiano del camino che diventa base rialzata di una terrazza dove Ludovico, seduto accanto alla moglie, sta ricevendo una lettera da un suo segretario. Il gioco illusivo trova il suo apice nel celebre oculo della volta, dove si affacciano, fortemente scorciati da sott'in su, una serie di putti e di damigelle che guardano con fare scherzoso verso il basso. Sempre sulla volta si trovano poi una raffinata serie di affreschi a grisaglia, con busti di imperatori romani e scene mitologiche, che danno alla sala il tono di una magnificente aula antica, dove la vita della corte contemporanea rivendica la stessa nobilt\u00e0 dell'et\u00e0 classica. La Camera degli Sposi segn\u00f2 una svolta epocale nello stile delle corti italiane, che dalle fastose ornamentazioni di stampo tardogotico passarono a un'immagine pi\u00f9 solenne, intellettuale e umanistica.\nSotto Francesco II, Mantegna si dedic\u00f2 a un'opera ancora pi\u00f9 ambiziosa, i \"Trionfi di Cesare\" (1485 circa-1505), dove sono fusi magistralmente la passione per l'antico, l'ostentazione prestigiosa per i committenti e l'eredit\u00e0 medievale di passione per il dettaglio e il particolare episodico. Il ciclo, del quale si conoscono nove tele, tutte nel palazzo di Hampton Court presso Londra, fu estremamente celebre, visitato da ogni ospite di riguardo e celebrato da tutti, anche se tutta questa popolarit\u00e0 \u00e8 all'origine del cattivo stato di conservazione odierno, per via dei numerosi e impropri tentativi di restauro subiti nei secoli. Ogni tela ha forma quadrata, di circa 2,80 metri per lato, dove sono raffigurati i protagonisti di un corteo trionfale di Giulio Cesare, che si dispiega di dipinto in dipinto per un'intera sala, con un punto di vista ottimizzato per una visione dal basso. In effetti anticamente si pensa che esistesse un sistema di pilastrini lignei che intervallavano le scene, dando l'impressione anche in questo caso di vedere il tutto attraverso una loggia aperta. Il corteo, ispirato a pi\u00f9 fonti antiche e moderne, si dispiega con continue invenzioni, senza cedimenti, dove il dato erudito \u00e8 messo in secondo piano dalla rappresentazione umana, colta negli atteggiamenti pi\u00f9 vari.\nL'epoca di Isabella d'Este e Federico Gonzaga.\nNell'epoca di Isabella d'Este la fama di Mantegna, ormai anziano, sub\u00ec un certo ridimensionamento. Sebbene la marchesa ne apprezzasse le doti indiscusse di pittore di scene figurate e mitologiche, commissionandogli vari dipinti per il suo studiolo, essa lo critic\u00f2 come ritrattista, cogliendo forse i tratti pi\u00f9 rigidi del suo stile, poco incline ad ammorbidirsi secondo lo stile di morbida naturalezza che spopolava allora in Italia, con esponenti quali Leonardo da Vinci, Perugino e i veneti come Giovanni Bellini e Giorgione.\nL'inizio del XVI secolo \u00e8 dominato dalle iniziative culturali della marchesa, della quale resta un preziosissimo carteggio con vari pittori, che testimonia il rapporto tra committenti e artisti alla vigilia della \"Maniera moderna\". Per il suo Studiolo richiese dipinti ai maggiori artisti dell'epoca, tra cui i gi\u00e0 citati Mantegna e Perugino, oltre a Lorenzo Costa il Vecchio e Correggio. Isabella fu inoltre committente di Tiziano.\nL'amore per le arti venne pienamente trasmesso al figlio Federico, che nel 1524 impresse una svolta \"moderna\" all'arte di corte con l'arrivo di Giulio Romano, allievo di Raffaello, che cre\u00f2 Palazzo Te affrescandovi la celebre \"Sala dei Giganti\".\nScultura.\nAlla corte di Mantova la scultura non ebbe molto seguito, per via della mancanza di cave nel territorio e dei costosi dazi di importazione dai territori vicini. Si svilupp\u00f2 per questo una ricca produzione di opere pittoriche a grisaglia, che ebbero proprio in Mantegna il maggior creatore. Solo all'epoca di Isabella d'Este si ricordano i soggiorni di alcuni scultori di fama, come i Lombardo o l'Antico, autore di una serie di bronzetti che imitavano opere classiche per lo studiolo di Isabella."}
{"id": "2809881", "revid": "22475", "url": "https://it.wikipedia.org/wiki?curid=2809881", "title": "Reattore nucleare FBR", "text": ""}
{"id": "2809893", "revid": "767487", "url": "https://it.wikipedia.org/wiki?curid=2809893", "title": "Freestyle ai XXI Giochi olimpici invernali - Gobbe maschile", "text": "La competizione Gobbe maschile di freestyle ai XXI Giochi olimpici invernali si \u00e8 svolta il 14 febbraio alla Cypress Bowl Ski Area presso Vancouver, in Canada. \u00c8 stata la prima medaglia d'oro a questa edizione dei Giochi per la squadra ospitante."}
{"id": "2809896", "revid": "122825295", "url": "https://it.wikipedia.org/wiki?curid=2809896", "title": "Campionati del mondo di mountain bike - Cross country maschile Elite", "text": "Il Cross country maschile Elite \u00e8 uno degli eventi inseriti nel programma dei campionati del mondo di mountain bike. Si corre sin dalla prima edizione, 1990.\nAlbo d'oro.\n\"Aggiornato all'edizione 2021.\""}
{"id": "2809903", "revid": "1543377", "url": "https://it.wikipedia.org/wiki?curid=2809903", "title": "J\u00f8rgen Pedersen Gram", "text": "Tra i suoi studi si ricordano le espansioni in serie determinate dai metodi dei minimi quadrati, i numeri primi minori di un dato numero e le serie per la funzione zeta di Riemann.\nIl processo di ortogonalizzazione che porta il suo nome assieme a quello di Erhard Schmidt venne pubblicato per la prima volta nel 1883.\nMor\u00ec a 66 anni dopo essere stato investito da una bicicletta."}
{"id": "2809905", "revid": "174925", "url": "https://it.wikipedia.org/wiki?curid=2809905", "title": "Reginald Freeman", "text": ""}
{"id": "2809907", "revid": "1543377", "url": "https://it.wikipedia.org/wiki?curid=2809907", "title": "Campionati del mondo di mountain bike - Downhill maschile Elite", "text": "Il Downhill maschile Elite \u00e8 una delle prove inserite nel programma dei campionati del mondo di mountain bike. Si tiene sin dalla prima edizione dei campionati, nel 1990.\nAlbo d'oro.\n\"Aggiornato all'edizione 2019.\""}
{"id": "2809912", "revid": "247222", "url": "https://it.wikipedia.org/wiki?curid=2809912", "title": "Do you know", "text": ""}
{"id": "2809914", "revid": "1543377", "url": "https://it.wikipedia.org/wiki?curid=2809914", "title": "Paolo Ferrarese", "text": "Oper\u00f2 a Venezia durante la seconda met\u00e0 del Cinquecento. Consacrandosi all'arte della musica polifonica, Don Paolo Ferrarese partecip\u00f2 a uno dei modi d\u2019espressione pi\u00f9 tipici del Rinascimento italiano.\nBiografia.\nPaolo Ferrarese \u00e8 conosciuto soprattutto come autore di un'ampia serie di canti polifonici per la Settimana Santa. Questa collezione, pubblicata nel 1565, rappresenta una delle raccolte pi\u00f9 complete di musica per la Liturgia cattolica. Una ragione per la produzione di un'opera tanto completa sarebbe il fatto che, con il compimento del Concilio di Trento, il rito romano si impose quasi ovunque nella Chiesa cattolica e si svilupparono nuove forme musicali. L'opera di Paolo da Ferrara fu una delle prime manifestazioni di queste riforme. Il Concilio ebbe un notevole influsso sulla musica, nella fattispecie sul canto gregoriano. Si cerc\u00f2 infatti di riportarlo alla purezza originale, eliminando ogni artificio aggiunto nel corso dei secoli. Vennero cos\u00ec aboliti i tropi e la maggior parte delle sequenze; venne inoltre eliminata ogni traccia di musica profana.\nLa pubblicazione del 1565, che raccoglie 93 canti, contiene vari passioni, lamentazioni, responsori, misereri e altri canti liturgici in esecuzione di una comanda speciale di don Benedetto Venetiano (ovv. \u201cVinitiano\u201d), procuratore della congregazione di monaci benedettini cassinesi di San Giorgio Maggiore. L'opera venne pubblicata in quattro volumi da Girolamo Scotto (Hieronymus Schotus) a Venezia. Poco dopo la sua pubblicazione l'opera apparve gi\u00e0 in vendita alla fiera del libro di Francoforte tramite il mercante di libri Georg Willer (1514-1593), che fu il maggior mercante di pubblicazioni musicali di Augusta.\nGli sono attribuite anche altre opere liturgiche: \"Psalmi omnes qui ad vesperas\", pubblicati nel 1578; \"Responsoria hebdomadae sanctae\" per l'ufficio delle Tenebre (1592); \"Letanie della Madonna\" (1607)."}
{"id": "2809915", "revid": "1543377", "url": "https://it.wikipedia.org/wiki?curid=2809915", "title": "Campionati del mondo di four-cross - Gara maschile", "text": "Il four-cross maschile \u00e8 una delle due prove inserite nel programma dei campionati del mondo di four-cross.\nInizialmente inclusa nei campionati del mondo di mountain bike, si svolse all'interno di questa rassegna dall'edizione 2002 all'edizione 2012. Dal 2013 al 2015 e di nuovo dal 2017 la prova si svolge all'interno dei campionati del mondo di four-cross, mentre nel 2016 si \u00e8 svolta insieme alle gare iridate di downhill e trial.\nAlbo d'oro.\n\"Aggiornato all'edizione 2018.\""}
{"id": "2809919", "revid": "767487", "url": "https://it.wikipedia.org/wiki?curid=2809919", "title": "Ranunculus sceleratus", "text": "Il ranuncolo di palude (nome scientifico \"Ranunculus sceleratus\" ) \u00e8 una pianta appartenente alla famiglia delle Ranunculaceae, comune lungo i fossi umidi della penisola italiana.\nEtimologia.\nIl nome generico (\"Ranunculus\"), passando per il latino, deriva dal greco \"Batrachion\", e significa \u201crana\u201d (\u00e8 Plinio scrittore e naturalista latino, che c'informa di questa etimologia) in quanto molte specie di questo genere prediligono le zone umide, ombrose e paludose, habitat naturale degli anfibi. L'epiteto specifico (\"sceleratus\") \u00e8 un termine latino e significa \u201cmalvagio \u2013 ingiurioso - abominevole\u201d che trasportato alla terminologia botanica potrebbe essere tradotto con \"inquinante\", \"infestante\" o meglio ancora \"dannoso\" per le sue caratteristiche tossiche\nIl binomio scientifico attualmente accettato (\"Ranunculus sceleratus\") \u00e8 stato proposto da Carl von Linn\u00e9 (Rashult, 23 maggio 1707 \u2013Uppsala, 10 gennaio 1778), biologo e scrittore svedese, considerato il padre della moderna classificazione scientifica degli organismi viventi, nella pubblicazione Species Plantarum del 1753.\nDescrizione.\n\u00c8 una pianta la cui altezza oscilla tra 15 e 50\u00a0cm (massimo 90\u00a0cm). Queste piante sono definite terofite scapose (T scap), ossia sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme; sono inoltre munite di asse fiorale eretto con poche foglie. \nRadici.\nLe radici sono del tipo fascicolato.\nInfiorescenza.\nL'infiorescenza \u00e8 cimosa, multiflora tipo monocasio. I vari peduncoli fiorali sono posizionati all'ascella delle foglie superiori.\nFiore.\nI fiori sono ermafroditi, emiciclici, attinomorfi. I fiori sono di tipo molto arcaico anche se il perianzio(o pi\u00f9 esattamente il perigonio) di questo fiore \u00e8 derivato dal perianzio di tipo diploclamidato (tipico dei fiori pi\u00f9 evoluti), formato cio\u00e8 da due verticilli ben distinti e specifici: sepali e petali. Diametro dei fiori: 4 \u2013 10\u00a0mm.\nFrutti.\nI frutti sono degli aggregati di acheni molto numerosi (fino a 100 - un poliachenio) e formano una spiga conica o sub-cilindrica gi\u00e0 molto evidente alla fioritura (supera in lunghezza i petali) posta all'apice del peduncolo fiorale. Ogni singolo achenio ha una forma ovata o subsferica, appiattita, compressa ai lati e con un rostro o becco apicale e poco curvato. Contiene inoltre un solo seme. Dimensione dell'achenio: 1\u00a0mm.\nRiproduzione.\nLa riproduzione di questa pianta avviene per via sessuata grazie all'impollinazione degli insetti pronubi (soprattutto api) in quanto \u00e8 una pianta provvista di nettare (impollinazione entomogama). Essendo una pianta a ciclo biologico annuo ad ogni nuova stagione, dal seme, si forma un nuovo individuo.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere \"Ranunculus\" \u00e8 un gruppo molto numeroso di piante comprendente oltre 400 specie originarie delle zone temperate e fredde del globo, delle quali quasi un centinaio appartengono alla flora spontanea italiana. La famiglia delle Ranunculaceae invece comprende oltre 2500 specie distribuite su 58 generi. \nLe specie spontanee della nostra flora sono suddivise in tre sezioni (suddivisione a carattere pratico in uso presso gli orticoltori organizzata in base al colore della corolla): \"Xanthoranunculus\" \u2013 \"Batrachium\" \u2013 \"Leucoranunculus\". La specie \"Ranunculus sceleratus\" appartiene alla prima sezione (\"Xanthoranunculus\") caratterizzata dall'avere la corolla gialla.\nUn'altra suddivisione, che prende in considerazione caratteristiche morfologiche ed anatomiche pi\u00f9 consistenti, \u00e8 quella che divide il genere in due sottogeneri (o subgeneri), assegnando il \"Ranunculus sceleratus\" al subgenere \"Ranunculus\", caratterizzato da piante con fusti eretti (e quindi forniti di tessuti di sostegno), peduncoli dell'infiorescenza eretti alla fruttificazione, lamina fogliare ben sviluppata e petali gialli o bianchi (l'altro subgenere \"Batrachium\" \u00e8 dedicato soprattutto alle specie acquatiche).\nIl numero cromosomico di \"R. sceleratus\" \u00e8: 2n = 32.\nVariabilit\u00e0.\nNell'elenco che segue sono indicate alcune sottospecie, variet\u00e0 e forme (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie):\nSottospecie\nVariet\u00e0\nForme\nSinonimi.\nLa specie di questa voce ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nTra i vari ranuncoli quella di questa voce \u00e8 una pianta facilmente individuabile in quanto differisce sensibilmente dalla altre specie del genere sia per l'habitus molto compatto, le foglie con lobi arrotondati e il caratteristico gineceo verde, ben evidente al centro del fiore. L'habitat particolare (zone umide e bagnate) contribuisce ulteriormente alla facilit\u00e0 di identificazione di questo ranuncolo.\nUsi.\nFarmacia.\nQueste piante sono le pi\u00f9 velenose del genere \"Ranunculus\". Contengono in tutte le parti l\"'anemonina\"; una sostanza particolarmente tossica per animali e uomini. Infatti gli erbivori brucano le foglie di queste piante con molta difficolt\u00e0 (in alcuni casi l'animale \u00e8 morto) e solamente dopo una buona essiccazione (erba affienata) che fa evaporare le sostanze pi\u00f9 pericolose. Anche le api evitano di \"bottinare\" il nettare dei \u201cranuncoli\u201d. Sulla pelle umana queste piante possono creare delle vesciche (dermatite); mentre sulla bocca possono provocare intenso dolore e bruciore alle mucose.\nSecondo la medicina popolare queste piante sono antireumatiche (attenua i dolori dovuti all'infiammazione delle articolazioni), antispasmodiche (attenua gli spasmi muscolari, e rilassa anche il sistema nervoso), emmenagoghe (regola il flusso mestruale) e rubefacenti (richiama il sangue in superficie, alleggerendo la pressione interna). \nGiardinaggio.\nSono piante rustiche di facile impianto per cui spesso sono coltivate nei giardini rustici o anche alpini."}
{"id": "2809922", "revid": "228587", "url": "https://it.wikipedia.org/wiki?curid=2809922", "title": "National Football League 1981", "text": "La stagione NFL 1981 fu la 62\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XVI, si disput\u00f2 il 24 gennaio 1982 al Pontiac Silverdome di Pontiac, in Michigan e si concluse con la vittoria dei San Francisco 49ers sui Cincinnati Bengals per 26 a 21. La stagione inizi\u00f2 il 6 settembre 1981 e si concluse con il Pro Bowl 1982 che si tenne il 31 gennaio a Honolulu.\nStagione regolare.\nLa stagione regolare si svolse in 16 giornate, inizi\u00f2 il 6 settembre e termin\u00f2 il 21 dicembre 1981.\nPlay-off.\nI play-off iniziarono con i \"Wild Card Game\" il 27 dicembre 1981. I \"Divisional Playoff\" si giocarono il 2 e 3 gennaio 1982 e i \"Conference Championship Game\" il 10 gennaio. Il Super Bowl XVI si disput\u00f2 il 24 gennaio al Pontiac Silverdome di Pontiac."}
{"id": "2809930", "revid": "830939", "url": "https://it.wikipedia.org/wiki?curid=2809930", "title": "Erhard Schmidt", "text": "Consegu\u00ec il dottorato presso l'Universit\u00e0 Georg-August di Gottinga nel 1905 sotto la supervisione di David Hilbert, con cui forn\u00ec importanti contributi per l'analisi funzionale."}
{"id": "2809931", "revid": "1543377", "url": "https://it.wikipedia.org/wiki?curid=2809931", "title": "Campionati del mondo di mountain bike - Dual slalom maschile", "text": "Il dual slalom maschile era una delle prove inserite nel programma dei campionati del mondo di mountain bike. Si corse solo nelle edizioni 2000 e 2001, venendo quindi sostituito dalla prova di four-cross.\nAlbo d'oro.\n\"Aggiornato all'edizione 2001.\""}
{"id": "2809932", "revid": "174925", "url": "https://it.wikipedia.org/wiki?curid=2809932", "title": "Joseph Crispin", "text": ""}
{"id": "2809933", "revid": "716642", "url": "https://it.wikipedia.org/wiki?curid=2809933", "title": "Club Alianza Atl\u00e9tico Sullana", "text": "Il Club Alianza Atl\u00e9tico Sullana, meglio noto come Alianza Atl\u00e9tico, \u00e8 una societ\u00e0 calcistica peruviana con sede a Sullana. Milita nella Campeonato Descentralizado, la massima serie del campionato peruviano di calcio.\nStoria.\nL'Alianza Atl\u00e9tico Sullana \u00e8 stato fondato il 18 gennaio 1920.\nIl club ottenne celebrit\u00e0 nazionale per la prima volta nel 1984, quando riusc\u00ec a raggiungere il girone finale di Copa Per\u00fa (torneo calcistico amatoriale che ammette, a seconda del piazzamento finale, al campionato di Primera o a quello di Segunda Divisi\u00f3n); qui si piazz\u00f2 secondo alle spalle dei \"Los Espartanos de Pacasmayo\". Nel 1988 disput\u00f2 il suo primo campionato di Primera Divisi\u00f3n, giungendo subito al terzo posto finale. Nel 1989 arriv\u00f2 ad un passo dalla qualificazione alla Coppa Libertadores, ma fu sconfitto 2-0 in uno spareggio contro lo Sporting Cristal.\nAllo stato attuale il club vanta 3 partecipazioni a tornei internazionali, tutte alla Coppa Sudamericana: nel 2004, 2005 e 2009; il miglior risultato nel campionato nazionale \u00e8 il secondo posto ottenuto nel torneo Clausura 2003."}
{"id": "2809936", "revid": "43204", "url": "https://it.wikipedia.org/wiki?curid=2809936", "title": "Alianza Atl\u00e9tico de Sullana", "text": ""}
{"id": "2809937", "revid": "43204", "url": "https://it.wikipedia.org/wiki?curid=2809937", "title": "Alianza Atl\u00e9tico", "text": ""}
{"id": "2809940", "revid": "999533", "url": "https://it.wikipedia.org/wiki?curid=2809940", "title": "Lola FN06", "text": "La Lola FN06, chiamata anche \"Lola B06/51\", \u00e8 una vettura sportiva monoposto a ruote scoperte creata nel 2006.\nStoria.\nLa vettura, fabbricata dal costruttore britannico Lola Racing Cars, \u00e8 stata la sola monoposto ammessa nel campionato della Formula Nippon tra il 2006 e il 2008.\nRimpiazz\u00f2 la precedente Lola B03/51, che era stata utilizzata tra il 2003 e il 2005.\nLa sua introduzione corrispose anche con l'apertura all'utilizzo di motori forniti da Honda e Toyota, in sostituzione di un monopolio della Mugen Motorsports. Dal 2009 la Lola FN06 viene rimpiazzata nella Formula Nippon dalla FN09, costruita dalla statunitense Swift Engineering.\nSpecifiche tecniche.\nVeniva motorizzata con un propulsore da 3.000 cm\u00b3 che sviluppava circa 550 cv a 13.500 giri/minuto. Ci\u00f2 pone la FN06 a un livello, confrontato a quello delle vetture utilizzate nei campionati in Europa, tra la vettura della GP2 Series e quella della Formula Renault 3.5 nella World Series by Renault."}
{"id": "2809942", "revid": "94721083", "url": "https://it.wikipedia.org/wiki?curid=2809942", "title": "Gram", "text": ""}
{"id": "2809944", "revid": "767487", "url": "https://it.wikipedia.org/wiki?curid=2809944", "title": "Brewster Shaw", "text": ""}
{"id": "2809946", "revid": "297059", "url": "https://it.wikipedia.org/wiki?curid=2809946", "title": "Brewster H. Shaw, Jr.", "text": ""}
{"id": "2809947", "revid": "174925", "url": "https://it.wikipedia.org/wiki?curid=2809947", "title": "Black smoker", "text": ""}
{"id": "2809950", "revid": "1543377", "url": "https://it.wikipedia.org/wiki?curid=2809950", "title": "America (scuna)", "text": "America fu la scuna che il 22 agosto 1851 vinse la prima messa in palio della coppa delle 100 ghinee.\nCostruzione.\nLa nave, costruita in vari legni tra cui cedro venne varata nel 1851, nel cantiere William H. Brown.\nServizio.\nLa nave venne ribattezzata \"Camilla\" nel 1856, poi, come bottino di guerra, \"Memphis\" nel 1860 dagli Stati Confederati d'America, e alla fine delle vicende belliche della guerra civile americana fu autoaffondata a Jacksonville nel 1862. Ripescata e riattata, immessa in servizio con la US Navy riprendendo il nome di \"America\", fu armata con 3 cannoni Dahlgren di bronzo e partecip\u00f2 al blocco dei porti sudisti. Rimase in servizio fino al 1873, quando venne radiata e venduta ad un ex generale e uomo politico, Benjamin Franklin Butler, che la tenne in condizioni di esercizio e la fece partecipare a diverse gare. Dopo la sua morte pass\u00f2 diverse mani fino a che venne restaurata nel 1921 dallo \"America\" Restoration Fund, che la don\u00f2 all'Accademia navale di Annapolis, dove non venne manutenuta; il 29 marzo 1942 la struttura dove era ricoverata croll\u00f2 sotto il peso di una nevicata finendo di danneggiarla e i rottami della struttura e della \"America\" vennero bruciati nel 1945.\nPartecipazione alla coppa.\nIl Royal Yacht Squadron britannico, che schierava per l'occasione 14 imbarcazioni, sfid\u00f2 il New York Yacht Club, che decise di partecipare con la scuna \"America\", in un percorso attorno all'Isola di Wight.\n\"America\" vinse con 8 minuti di distacco sulla seconda barca, la britannica \"Aurora\", aggiudicandosi la coppa che era stata messa in palio per celebrare la prima esposizione universale di Londra.\nLa regina Vittoria, appreso della vittoria di \"America\", avrebbe chiesto quale barca fosse giunta seconda, sentendosi rispondere \u00abNon c'\u00e8 un secondo, vostra Maest\u00e0\u00bb (\u00abThere is no second, your Majesty\u00bb) per il grande distacco acquisito sulla seconda.\nA tale frase \u00e8 ascritta la nascita del motto della competizione, \u00abThere's No Second\u00bb.\nBench\u00e9 il trofeo non avesse un nome, essendo solo noto come \u00abCoppa delle cento ghinee\u00bb (la ghinea, bench\u00e9 non fosse pi\u00f9 in corso legale all'epoca, veniva usata per indicare 21 scellini o 1,05 sterline, onde 100 ghinee erano equivalenti a 105 sterline) oppure \u00abQueen's Cup\u00bb, prese il nome dalla barca vincitrice e divenne da allora in avanti \u00abAmerica's Cup\u00bb.\nRepliche moderne.\nLa prima replica di \"America\" \u00e8 stata costruita da Goudy &amp; Stevens Cantiere a Boothbay, Maine e varata nel 1967. \u00c8 stata costruita per Rudolph Schaefer, Jr., proprietario di F. &amp; M. Schaefer Brewing Co. Edilizia; ed \u00e8 stata supervisionato dal suo primo skipper, nato a Terranova, Capt. Lester G. Hollett.\nNel 1995 venne costruita una replica moderna della nave, che partecipa a crociere competitive e vigilanza alle balene nei dintorni del Maritime Museum di San Diego, California."}
{"id": "2809956", "revid": "1442080", "url": "https://it.wikipedia.org/wiki?curid=2809956", "title": "Charles Walker", "text": "Ha partecipato a tre voli dello Space Shuttle. \u00c8 stato il primo non governativo a volare in una missione spaziale, infatti era un dipendente della McDonnell Douglas con compiti di specialista di carico."}
{"id": "2809958", "revid": "297059", "url": "https://it.wikipedia.org/wiki?curid=2809958", "title": "Charles D. Walker", "text": ""}
{"id": "2809959", "revid": "297059", "url": "https://it.wikipedia.org/wiki?curid=2809959", "title": "Charles David Walker", "text": ""}
{"id": "2809979", "revid": "287204", "url": "https://it.wikipedia.org/wiki?curid=2809979", "title": "Porosit\u00e0 del calcestruzzo", "text": ""}
{"id": "2809988", "revid": "1243", "url": "https://it.wikipedia.org/wiki?curid=2809988", "title": "Calino con Torbiato", "text": ""}
{"id": "2809991", "revid": "1677399", "url": "https://it.wikipedia.org/wiki?curid=2809991", "title": "Internazionali di Francia 1962", "text": "Gli Internazionali di Francia 1962 (conosciuti oggi come Open di Francia o Roland Garros) sono stati la 61\u00aa edizione degli Internazionali di Francia di tennis. Si sono svolti sui campi in terra rossa dello Stade Roland Garros di Parigi in Francia. Il singolare maschile \u00e8 stato vinto da Rod Laver, che si \u00e8 imposto su Roy Emerson in cinque set col punteggio di 3\u20136, 2\u20136, 6\u20133, 9\u20137, 6\u20132. Il singolare femminile \u00e8 stato vinto da Margaret Court, che ha battuto in tre set Lesley Turner Bowrey. Nel doppio maschile si sono imposti Roy Emerson e Neale Fraser. Nel doppio femminile hanno trionfato Sandra Reynolds Price e Renee Schuurman Haygarth. Nel doppio misto la vittoria \u00e8 andata a Renee Schuurman in coppia con Bob Howe.\nSeniors.\nSingolare maschile.\n Rod Laver ha battuto in finale Roy Emerson 3\u20136, 2\u20136, 6\u20133, 9\u20137, 6\u20132\nSingolare femminile.\n Margaret Court ha battuto in finale Lesley Turner Bowrey 6\u20133, 3\u20136, 7\u20135\nDoppio maschile.\n Roy Emerson / Neale Fraser hanno battuto in finale Wilhelm Bungert / Christian Kuhnke 6-3, 6-4, 7-5\nDoppio Femminile.\n Sandra Reynolds Price / Renee Schuurman Haygarth hanno battuto in finale Justina Bricka / Margaret Smith Court 6-4, 6-4\nDoppio Misto.\n Renee Schuurman / Bob Howe hanno battuto in finale Lesley Turner / Fred Stolle 3-6, 6-4, 6-4"}
{"id": "2809992", "revid": "348618", "url": "https://it.wikipedia.org/wiki?curid=2809992", "title": "Ap Lei Chau", "text": "Ap Lei Chau (cinese tradizionale: \u9d28\u8137\u6d32; romanizzazione Yale: aap3 lei6 jau1), o Aberdeen Island (in italiano: Isola di Aberdeen), \u00e8 un'isola di Hong Kong, situata a sud-est dell'Isola di Hong Kong, accanto al Porto di Aberdeen e al Canale di Aberdeen, con una superficie di 1,32 km\u00b2. Amministrativamente, fa parte del Distretto Meridionale (\"Southern District\"). \n\u00c8 l'isola pi\u00f9 densamente popolata del mondo.\nStoria.\nL'isola compare su una mappa risalente alla dinastia Ming, dove \u00e8 segnato il villaggio di Heung Kong Tsuen (\u9999\u6e2f\u6751, lett.: \"Villaggio del Porto Fragrante\", cio\u00e8 Hong Kong). Probabilmente il nome di Hong Kong ha origine da qui.\nAp Lei Chau costituisce un eccellente riparo naturale contro i tifoni e, prima della Prima guerra dell'oppio, era un semplice villaggio di pescatori. In conseguenza del trattato di Nanchino, fu ceduta ai Britannici insieme all'Isola di Hong Kong nel 1841. Da allora, scarsa attenzione fu riservata a questa piccola isola.\nNel 1968, il governo cominci\u00f2 a costruire una centrale elettrica sull'isola, per fornire energia all'intera Isola di Hong Kong. Nel 1980, fu costruito un ponte per collegare Ap Lei Chau all'Isola di Hong Kong, dando impulso ad un rapido sviluppo economico. Furono edificate zone di edilizia popolare per alloggiare le persone rimaste vittima di un incendio nel riparo di Aberdeen.\nNel 1989, la centrale elettrica fu spostata a Lamma Island. La vecchia centrale elettrica fu poi demolita ed il sito riconvertito nell'area residenziale di South Horizons mediante una vasta opera di recupero di terra.\nGeografia e demografia.\nAp Lei Chau fu denominata dalla forma dell'isola, che somiglia alla lingua di un'anatra. Infatti, \"Ap\" significa \"anatra\", \"Lei\" significa \"lingua\" e \"Chau\" \"isola\". La maggior parte della popolazione si concentra nella zona settentrionale, mentre quella meridionale \u00e8 meno densamente popolata.\nLa collina pi\u00f9 elevata dell'isola \u00e8 Yuk Kwai Shan (altrimenti nota come Monte Johnston).\nAp Lei Chau contiene quattro zone residenziali principali - Lei Tung Estate, Ap Lei Chau Main Street, Ap Lei Chau Estate e South Horizons -, ciascuna delle quali comprende parecchie torri a pi\u00f9 piani. Vi \u00e8 poi una zona industriale sulla punta settentrionale dell'isola.\nLa popolazione dell'isola \u00e8 di 86.782 abitanti, e la sua superficie \u00e8 di 1,30 km\u00b2, pari ad una densit\u00e0 di popolazione di 66,755 ab./km\u00b2, che la rende l'isola pi\u00f9 densamente popolata del mondo.\nAp Lei Chau d\u00e0 anche il suo nome alla formazione geologica di Ap Lei Chau, che copre la maggior parte della zona meridionale dell'Isola di Hong Kong.\nLuoghi da visitare.\nIl Tempio di Hung Shing, ubicato sulla Main Street, \u00e8 un sito di grande interesse, risalente al 1900, ed \u00e8 uno dei pi\u00f9 antichi del suo genere. Nell'elenco degli edifici storici di Hong Kong, \u00e8 classificato tra quelli di \"primo grado\" (ossia di primaria importanza).\nIl sito del tempio si trova quasi di fronte al sito dell'antica stazione di polizia di Aberdeen. Scelto chiaramente per il suo \"feng shui\", i dragoni che lo sovrastano erano considerati come una protezione contro la \"minaccia delle fauci della tigre\" proveniente dalla stazione di polizia. Sebbene quest'ultima sia ormai scomparsa, i dragoni sono considerati ancora come duraturi guardiani del \"feng shui\".\nL'isola \u00e8 nota altres\u00ec per essere sede della 8th Estate Winery, la prima azienda vinicola di Hong Kong.\nTrasporti.\nIl collegamento tra Ap Lei Chau e l'Isola di Hong Kong \u00e8 assicurato dall'Ap Lei Chau Bridge con le sue quattro corsie. Fu aperto nel 1983 con due corsie, per poi essere ampliato a quattro nel 1994.\nCome per molte altre isole, l'autobus \u00e8 la principale forma di trasporto interno per i residenti di Ap Lei Chau. Ci sono in totale cinque capilinea sull'isola:\nSono disponibili anche minibus e taxi. Esiste inoltre un servizio regolare di \"sampan\" che viaggiano tra Ap Lei Chau Main Street e Aberdeen (orario di servizio: 6-12 del mattino).\nVi sono progetti della Mass Transit Railway Corp. Ltd. (MTR), la societ\u00e0 che gestisce l'omonima metropolitana di Hong Kong, per allungare la prevista South Island Line fino ad Ap Lei Chau. Verranno realizzate due stazioni nell'isola, una \"Lei Tung\" per Lei Tung Estates ed una \"South Horizons\" che servir\u00e0 Marina Square (un mini centro commerciale con un mercato alimentare) e South Horizons (una zona di edilizia privata che si estende sul bordo occidentale dell'isola)."}
{"id": "2809999", "revid": "121874215", "url": "https://it.wikipedia.org/wiki?curid=2809999", "title": "Henrietta Lacks", "text": "Cellule tumorali HeLa.\nDurante una biopsia le furono prelevate alcune cellule tumorali uterine, successivamente commercializzate con il nome HeLa. Tali cellule sono ad oggi una delle pi\u00f9 importanti e diffuse scoperte nell'ambito della ricerca medica genetica, grazie ad alcune caratteristiche che le rendono speciali. Le cellule di Henrietta Lacks riproducevano un'intera generazione in sole 24 ore, e per questo sono dette naturalmente 'immortalizzate', possono cio\u00e8 essere trasmesse in vitro senza morire. Hanno la particolarit\u00e0 di avere 82 cromosomi, molti di pi\u00f9 rispetto alle cellule normali. Queste caratteristiche genetiche sono dovute al fatto che l'enzima telomerasi \u00e8 stato mutato dal virus del papilloma umano e ci\u00f2 consente alle cellule di non invecchiare mai.\nSi \u00e8 molto dibattuto sul fatto che la donatrice non fosse stata informata e che quindi non avesse dato alcun consenso. Ancora oggi, la questione \u00e8 oggetto di discussioni, sia etiche che economiche. Nel 2013, la situazione si \u00e8 complicata dopo che il sequenziamento del DNA \u00e8 stato pubblicato su di una banca dati pubblica con una violazione della privacy anche dei familiari (il DNA \u00e8 condiviso con i familiari). Quindi, dopo un esame della questione della privacy, \u00e8 stato raggiunto un accordo con i familiari di Henrietta. Due di loro faranno parte di un comitato di sei membri che esaminer\u00e0 le richieste dei ricercatori che intendono usare il DNA delle linee cellulari HeLa.\nAlla vicenda di Henrietta Lacks \u00e8 ispirato un episodio di \"Law &amp; Order - I due volti della giustizia\", nel quale il donatore inconsapevole di cellule tumorali si chiama Nathan Robinson."}
{"id": "2810005", "revid": "287204", "url": "https://it.wikipedia.org/wiki?curid=2810005", "title": "Liars (album)", "text": ""}
{"id": "2810008", "revid": "1305772", "url": "https://it.wikipedia.org/wiki?curid=2810008", "title": "Liars (disambigua)", "text": ""}
{"id": "2810010", "revid": "729019", "url": "https://it.wikipedia.org/wiki?curid=2810010", "title": "Donato II Silva", "text": "Biografia.\nDalla nascita ai primi studi.\nDonato II Silva, conte di Biandrate nacque a Milano nel Palazzo Silva di Biandrate in \"via del Lauro\" 9, da Gerardo Antonio Silva e dalla contessa Teresa Arborio Gattinara di Sartirana, figlia del conte Ferdinando, patrizio pavese.\nCondusse i suoi primi studi nel Collegio di Brera, senza lode, e in seguito - all'et\u00e0 di sedici anni - nel Collegio Clementino di Roma. L'ambiente e il clima di Roma ebbero su di lui un effetto particolarmente benefico, tanto che si appassion\u00f2 agli studi. Si appassion\u00f2 infatti di disegno, di lingue, di antichit\u00e0, di geometria e di anatomia; da questo interesse deriv\u00f2 la particolare attenzione e cura che rivolgeva verso il proprio corpo.\nNel tornare a Milano terminati gli studi, nel 1711 fu ospite per qualche mese del Duca Francesco di Modena. Questi mesi lo segnarono profondamente in positivo: amava infatti ricordare, in et\u00e0 matura, di come fosse stato sorpreso dallo splendore della corte e dal trattamento che usava riservare alle personalit\u00e0 pi\u00f9 meritevoli del suo stato, che accordava a tutti delle piccole pensioni in cambio della sola presenza alle udienze. Tornato a Milano meravigli\u00f2 tutti per il suo radicale cambiamento, per le sue buone maniere, la cultura acquisita e la bont\u00e0 d'animo. Si dette ancora di pi\u00f9 agli studi che aveva intrapreso, cominciando a raccogliere libri di suo interesse, che sarebbero poi finiti per formare la sua ricca biblioteca.\nAlla morte del padre divenne capofamiglia per la legge del maggiorascato, e fu costretto ad accantonare temporaneamente i propri studi per dedicarsi ai problemi legati l'eredit\u00e0. Sistem\u00f2 diverse liti pendenti, accomodando al meglio le cose della famiglia e ricomponendo alcune controversie. Rifiut\u00f2 qualunque incarico pubblico e qualunque altro coinvolgimento che potesse turbare la propria quiete domestica, ponendo al primo posto della sua vita i propri studi e gli amici pi\u00f9 cari. Dedic\u00f2 pertanto la sua vita alla letteratura e alla filosofia; in fatto di religione si dimostr\u00f2 sempre ossequioso delle autorit\u00e0, ma non contrasse mai matrimonio. Tuttavia contribu\u00ec generosamente in occasione dei due matrimoni del fratello Ferdinando.\nLa Societ\u00e0 Palatina.\nGli studi di storia gli procurarono un'immediata e vasta fama, e da questa sua passione nacque l'idea che a Milano rappresent\u00f2 uno dei suoi maggiori vanti, la Societ\u00e0 Palatina, nata con lo scopo di stampare e pubblicare tutti i manoscritti che potevano rischiarare la storia della Lombardia e la storia d'Italia, che giacevano al pi\u00f9 sepolti nelle biblioteche. Fu Ludovico Antonio Muratori, bibliotecario della Biblioteca Ambrosiana e successivamente della Biblioteca Estense a Modena che propose di divulgare a tutti i letterati d'Italia le bellezze dimenticate nei manoscritti, e Donato Silva insieme al conte Carlo Archinto si offr\u00ec subito per dare copertura finanziaria alla cosa. Di suo, oltre a curare i dettagli, il conte Donato II Silva aggiunse il manoscritto della \"Historia Langobardorum\", scritta da Paolo Diacono, che aveva trovato negli archivi di Monza.\nLa Societ\u00e0 Palatina riscontr\u00f2 un notevole successo al tempo, tanto che furono diverse le alte personalit\u00e0 dello Stato che la sostennero, dal conte Carlo Pertusati al marchese Alessandro Teodoro Trivulzi. Lo stesso imperatore Carlo VI eman\u00f2 un apposito dispaccio che esonerava tutte le stampe della Societ\u00e0 Palatina da ogni forma di censura. Nel 1723 si pubblic\u00f2 senza badare a spese e con i migliori caratteri del tempo il primo dei ventotto volumi dell'opera \"Rerum Italicarum Scriptores ad anno era Christiane 500 ad 1500\"; nel 1751 la dissertazione \"De Figura et Magnitudine Terrae\", del giovanissimo Paolo Frisi, che aveva appena ventitr\u00e9 anni e che gli valse la notoriet\u00e0. L'abate Paolo Frisi, che al conte Silva aveva dedicato la sua dissertazione, gli fu riconoscente per tutta la vita, poich\u00e9 senza il suo personale interessamento mai sarebbe riuscito a dare alle stampe il frutto dei suoi studi.\nLa spiccata personalit\u00e0.\nTra le sue migliori qualit\u00e0, oltre alla cultura che gli consentiva di primeggiare fra i suoi contemporanei, egli era dotato di un naturale e spiccato buon senso, in quanto superiore ai pregiudizi del tempo e particolarmente scrupoloso nella verifica di quanto fosse vero e di quanto fosse invece falso, relativamente le dicerie che giravano al tempo.\nConosceva otto lingue: oltre all'italiano e al lombardo aveva un'ottima conoscenza del latino, del francese e del tedesco; aveva un buon livello di comprensione anche dell'inglese, del greco e dello spagnolo. Sapeva inoltre moltissimo di fisica, botanica, ottica, astronomia, meccanica, anatomia e medicina, anche grazie alla singolare facilit\u00e0 con cui apprendeva e memorizzava appunti, scritti e note. Le cognizioni mediche e anatomiche acquisite in giovane et\u00e0 gli furono utili per mantenersi in buona salute fino alla tarda et\u00e0; i suoi personali studi sulla digestione e sul sonno lo abituarono ad alzarsi tardi dal letto, ad essere sobrio nel mangiare e a mettersi a tavola sempre piuttosto tardi la sera, bevendo solo dopo aver mangiato. Mantenne quasi invariato il proprio regime alimentare, riducendo la propria alimentazione soltanto negli ultimi anni della sua vita. Era soggetto a svenimenti e deliqui che gli procuravano diverse inquietudini; in queste occasioni decise di mettere per iscritto tutte le circostanze che gli procuravano quei fastidi e le osservazioni tratte, insieme con le cautele nel mangiare gli valsero la liberazione da questo problema.\nSpiccato anche il suo spirito d'osservazione: saputo che in Inghilterra si fabbricavano calamite artificiali, volle subito mettersi alla prova e in poco tempo realizz\u00f2 delle calamite di una forza sorprendente. Fu il primo a informarsi delle scoperte elettriche e a riconoscerle per esperienza; tra i suoi manoscritti sono stati rinvenuti infatti studi sulle diverse quantit\u00e0 d'acqua che si possono avere da un'imboccatura posta appena al di sotto del pelo di quest'ultima. Sempre fra le sue carte si sono trovate tavole sul nascere e sul tramontare del Sole, sul luogo dell'eclittica, del mezzogiorno e della mezzanotte, del principio dell'aurora e del crepuscolo per tutto l'anno. Possedeva moltissime cognizioni di astronomia, e nella sua villa di Cinisello teneva sul terrazzo della torretta il pi\u00f9 grande cannocchiale che si fosse mai visto fino ad allora in Lombardia, che si era fatto appositamente costruire dal famoso ottico del tempo Fran\u00e7ois de Baillou, particolarmente stimato dal conte Silva e incoraggiato nei suoi studi.\nLa sua villa di Cinisello fu anche il primo luogo in cui gli abitanti del milanese poterono vedere dal vivo delle piante esotiche: qui si faceva appositamente mandare diverse specie al tempo ancora sconosciute, dando origine a una moda che avrebbe presto coinvolto anche gli altri nobili del milanese, non per ultimo Alessandro Manzoni per la sua vicina villa a Brusuglio.\nLa morte.\nDopo il viaggio a Roma visit\u00f2 due volte Torino e Venezia; il suo ultimo viaggio fu col conte Belloni e col marchese Bellisoni, suoi strettissimi amici, nel 1733. Di quest'ultimo viaggio ci ha lasciato alcuni scritti di memorie. Nei mesi invernali passava molto tempo da solo in compagnia dei suoi libri, che non aveva mai smesso di leggere. L'ultimo anno della sua vita fu confortato dalla presenza dell'abate Paolo Frisi, con il quale discuteva di tutto come se gli anni non avessero alcun peso su di lui; lo stesso Paolo Frisi rimase affascinato nel vederlo interessato per i viaggi del capitano James Cook e per le ultimissime novit\u00e0 letterarie, che leggeva avidamente come avrebbe fatto da giovane. Il 6 maggio 1779 si trasfer\u00ec definitivamente a Cinisello, tuttavia presto cominci\u00f2 ad accusare un dolore alla gamba, che divenne dapprima tutta rossa andando in seguito in gangrena. Appositamente da Pavia venne chiamato il dottor Giovanni Silva, suo cugino e amico stretto, che rimase particolarmente meravigliato nel vederlo discorrere di cose cos\u00ec erudite mentre infuriava la malattia; fu lo stesso Donato II Silva a chiedere se non fosse il caso di tagliare la gamba, come se non fosse la sua.\nQuando ci si rese conto che non c'era pi\u00f9 niente da fare, si premur\u00f2 di fare testamento e di sistemare tutti i suoi interessi domestici. Con estrema tranquillit\u00e0 ordin\u00f2 una cassa di noce, dettandone le dimensioni e stabilendo che il suo cadavere fosse trasportato da Cinisello a Milano per la sepoltura. Mor\u00ec alle otto di mattina del 3 giugno 1779, avendo vissuto ottantotto anni e undici mesi.\nLasci\u00f2 la sua biblioteca e la villa al nipote Ercole Silva, che gli sarebbe sempre stato grato dovendo a lui tutto ci\u00f2 che sapeva."}
{"id": "2810013", "revid": "287204", "url": "https://it.wikipedia.org/wiki?curid=2810013", "title": "Asociaci\u00f3n Deportiva Colegio Nacional Iquitos", "text": "LAsociaci\u00f3n Deportiva Colegio Nacional Iquitos (abbreviato CNI) \u00e8 una societ\u00e0 calcistica peruviana con sede nella citt\u00e0 di Iquitos. Milita nella Copa Per\u00fa, la terza serie del campionato peruviano di calcio.\nStoria.\nL'Asociaci\u00f3n Deportiva Colegio Nacional Iquitos \u00e8 stata fondata il 20 maggio 1926.\nPer 19 anni, tra il 1973 ed il 1992 milit\u00f2 ininterrottamente nella massima serie peruviana, ottenendo il suo miglior risultato nel 1977: quell'anno la squadra si piazz\u00f2 al primo posto nel Campeonato Descentralizado, ovverosia la prima parte del torneo, nel raggruppamento \"esterno\" alla citt\u00e0 di Lima. Nella \"liguilla\" finale per l'assegnazione del titolo, per\u00f2, la squadra non riusc\u00ec a mantenere la testa della classifica e si piazz\u00f2 quarta.\nNel 2008 ottenne il sospirato ritorno nella massima serie, ottenendo il secondo posto finale nella Copa Per\u00fa di quell'anno."}
{"id": "2810016", "revid": "122880", "url": "https://it.wikipedia.org/wiki?curid=2810016", "title": "Don Paolo Ferrarese", "text": ""}
