{"id": "2627008", "revid": "1652635", "url": "https://it.wikipedia.org/wiki?curid=2627008", "title": "Diavolo", "text": "Nelle religioni il diavolo (o demonio o maligno) \u00e8 un'entit\u00e0 spirituale o soprannaturale essenzialmente malvagia, distruttrice, menzognera o contrapposta a Dio, all'angelo, al bene e alla verit\u00e0.\nNel linguaggio poetico e letterario, il termine \"demone\" \u00e8 usato talvolta col significato di \"diavolo\" o \"demonio\" anche perch\u00e9 il plurale \u00e8 simile (dem\u00f2ni - d\u00e8moni) e le traduzioni dall'inglese rendono \"demon\" con \"demone\" anzich\u00e9 \"demonio\".\nNelle religioni.\nZoroastrismo.\n\"Angra Mainyu\" (avestico) o \"Ahreman\" e \"Arimane\" (pahlavico) o \"Ahriman\" (f\u0101rs\u00ec) \u00e8, nella religione mazdeista, il nome dello spirito malvagio guida di una schiera di \"dem\u00f2ni\" indicati come \"da\u0113va\".\nAngra Mainyu (\"Spirito del Male\") \u00e8 lo spirito malvagio e distruttore, l'avversario di Spenta Mainyu (\"Santo Spirito\"; pahlavico Spentomad) lo spirito santo del Bene e guida degli \"angeli\" indicati come Ame\u0161a Spenta. L'origine di Angra Mainyu \u00e8 dibattuta dagli studiosi. Alcuni lo intendono una creatura spirituale celeste del Dio unico creatore Ahura Mazd\u0101 e a lui successivamente ribellatasi per libera scelta.\nAltri studiosi lo intendono invece come un essere originario contrapposto fin dall'inizio dei tempi al Dio unico Ahura Mazd\u0101.\nStudiosi ritengono che la figura di Angra Mainyu sia equivalente alla figura abramitica di Satana; Nella pi\u00f9 antica religione Mazdeista infatti, Angra Mainyu era l'angelo caduto che scelse liberamente la sua natura e la sua vocazione malefica, divenendo un'entit\u00e0 malvagia e distruttrice, guida di una schiera di angeli malvagi che si trascina con s\u00e9 (chiamati Daeva) e contrapposti al Dio unico (chiamato Mazda) che viene assistito dai suoi 7 angeli del bene (spiriti santi il cui capo \u00e8 Spenta Mainyu e gli altri 6 sono chiamati Ame\u0161a Spenta), e nello stesso identico modo nella successiva religione ebraica Satana era l'angelo caduto, divenendo un'entit\u00e0 malvagia, guida di una schiera di angeli malvagi che si trascina con s\u00e9 (chiamati Demoni) e contrapposti al Dio unico (chiamato Yhwh) che viene assistito dai suoi 7 angeli del bene (con Michele alla guida di altri 6) evidenziando il fin troppo ovvio spunto che la popolazione ebraica aveva tratto nel periodo dopo il ritorno dall'esilio in Babilonia (VI secolo a.C.).\nInduismo.\nA differenza del Cristianesimo, dell'Islam, e dello Zoroastrismo, l'Induismo non riconosce alcuna forza o entit\u00e0 malvagia principale come il Diavolo in opposizione a Dio. L'Induismo riconosce per\u00f2 che esseri ed entit\u00e0 differenti (ad esempio, gli Asura) possano compiere atti malvagi, sotto il dominio temporaneo del gu\u1e47a chiamato \"tamas\", e causare sofferenze agli uomini. Le guna rajasica e tamasica del Maya sono considerate molto vicine al concetto abramitico, ovvero come le porzioni diaboliche dell'Illusione Definitiva chiamata \"Prakriti\". Una rappresentazione di ci\u00f2 \u00e8 il concetto di Advaita (non-dualismo) dove non si distinguono il bene e il male ma semplicemente differenti livelli di comprensione.\nD'altra parte nell'Induismo, che d\u00e0 assai spazio al contrappunto, esiste anche la nozione di \"dvaita\" (dualismo) in cui c'\u00e8 un'interazione tra le tendenze buone e quelle malvagie. Un'Asura importante \u00e8 Rahu le cui caratteristiche sono simili a quelle del Diavolo Tuttavia, gli Ind\u00f9, e i Vaishnava in particolare, credono che un avatar di Vishnu si incarni per sconfiggere il male quando raggiunge la sua massima potenza. Il concetto di Gu\u1e47a e Karma spiegano inoltre il male come un grado, piuttosto che come l'influenza di un diavolo.\nPer essere pi\u00f9 specifici, la filosofia Ind\u00f9 indica che l'unica cosa esistente (Verit\u00e0) \u00e8 il Dio Onnipotente. Cos\u00ec, tutte le tendenze degli asura sono inferiori e la maggior parte esiste solamente come illusione nella mente. Gli Asura sono anche persone differenti in cui cattive motivazioni e intenzioni (tamas) hanno temporaneamente soppiantato quelle buone (Sattva). Esseri diversi come \"siddha\", \"gandharva\", \"yaksha\" e altri vengono considerati entit\u00e0 a differenza dell'umanit\u00e0, e in qualche modo sono superiori agli uomini.\nNell'Ayyavazhi, ufficialmente un ramo dell'Induismo prominente a Tamil Nadu (uno Stato meridionale nell'India con retaggio Dravidiano), i seguaci, a differenza di molte altre correnti dell'Induismo, credono in una figura simile a Satana, Kroni. Kroni, secondo gli Ayyavali \u00e8 la manifestazione primordiale del male e si manifesta in svariate forme, come ad esempio, R\u0101va\u1e47a, Duryodhana, ecc., in diverse epoche o yuga. Di contro a questa manifestazione del male, i fedeli della religione ayyavaliana credono che Dio, come Vishnu si manifesti nei Suoi avatar quali R\u0101ma e Krishna per sconfiggere il male. Infine, Ekam con lo spirito (lo spirito assunto da Narayana solo per incarnarsi nel mondo) N\u0101r\u0101ya\u1e47a si incarna nel mondo come Ayya Vaikundar per distruggere la manifestazione ultima di Kroni, Kaliyam.\nKroni, lo spirito di Kali Yuga viene considerato onnipresente in questa epoca e si crede sia una delle ragioni per cui i seguaci dell'Ayyavalismo, come la maggior parte degli Ind\u00f9, ritengano che l'attuale yuga, Kali Yuga, sia cos\u00ec degradata.\nBuddhismo.\nUna figura simile a quella del diavolo nel Buddismo \u00e8 Mara. Egli \u00e8 un tentatore, che ha tentato anche Gautama Buddha cercando di sedurlo con la visione di bellissime donne che, in varie leggende, sono spesso riconosciute come le figlie di Mara. Mara personifica l'incapacit\u00e0, la \"morte\" della vita spirituale. Egli cerca di distrarre gli uomini dal praticare una vita spirituale rendendo il noioso allettante o facendo s\u00ec che il negativo sembri positivo.\nUn'interpretazione di Mara \u00e8 che esso rappresenti la personificazione dei desideri malsani della mente umana, impedendone la visione della verit\u00e0. In un certo senso, quindi, Mara non \u00e8 soltanto un'entit\u00e0 sovrannaturale a s\u00e9 stante, ma \u00e8 parte integrante dell'essenza stessa di una persona, che deve essere sconfitta.\nEbraismo.\nNell'Ebraismo non esiste il concetto di diavolo come nel Cristianesimo o nell'Islam. In ebraico, il termine biblico \"ha-satan\" (\u05e9\u05b8\u05c2\u05d8\u05b8\u05df) significa \"l'avversario\" o \"l'ostacolo\", o anche \"l'accusatore in giudizio, contraddittore\" (sottolineando cos\u00ec che Dio viene visto come il Giudice finale).\nNel \"Libro di Giobbe\" (Iyov), \"ha-satan\" \u00e8 la qualifica, non il nome proprio, di un angelo sottomesso a Dio: egli \u00e8 il capo-accusatore della corte divina. Nell'Ebraismo \"ha-satan\" non \u00e8 malvagio, ma piuttosto indica a Dio le cattive azioni e inclinazioni dell'umanit\u00e0. Essenzialmente \"ha-satan\" non ha potere a meno che gli umani non compiano azioni malvagie. Dopo che Dio fa notare la devozione di Giobbe, \"ha-satan\" chiede il permesso di mettere alla prova la sua fede. A quest'uomo retto vengono sottratte la famiglia, le propriet\u00e0, e in seguito, la salute, ma rimane ancora pieno di fede verso Dio. Alla fine di questo libro Dio appare come un mulinello d'aria, spiegando a tutti che la giustizia divina \u00e8 imperscrutabile. Nell'epilogo vengono restituiti a Giobbe i suoi averi ed egli ha una seconda famiglia per \"rimpiazzare\" la prima che era deceduta.\nNella \"Torah\", \"ha-satan\" viene menzionato diverse volte. L'occasione principale \u00e8 durante l'incidente del vitello d'oro: come fonte dell'inclinazione malvagia del popolo, o \"yetser harah\", \u00e8 responsabile per la costruzione da parte degli Israeliti del vitello d'oro mentre Mos\u00e8 era sul Monte Sinai a ricevere la \"Torah\" da Dio. Nel libro delle \"Cronache\", \"ha-satan\" incita Davide a un censimento illegale.\nDi fatto, il \"Libro di Isaia\", Giobbe, \"Qoelet\" e \"Deuteronomio\" hanno tutti passi in cui a Dio viene attribuito l'esercizio del controllo sovrano sul bene e sul male.\nGli Esseni vedono il mondo come terreno di lotta tra i figli della luce e i figli delle tenebre, teorizzando la magia angelica. Nel \"Libro dei Giubilei\" le teorie sulle schiere angeliche, sui nomi degli angeli, sulle loro funzioni, hanno un posto di rilievo. Soprattutto, nella loro teologia, agli angeli \u00e8 riservato un ruolo importante nella guerra contro i figli delle tenebre, capeggiati da \"Belial\".\nGiudaismo ellenistico.\nLa \"versione dei Settanta\" utilizza la parola \"diabolos\" al posto di \"ha-satan\" in due casi, entrambi riguardanti gli esseri soprannaturali:\nMa quando la parola ebraica \"satan\" si riferisce a un essere umano, \u00e8 trascritta (\u03c3\u03b1\u03c4\u03b1\u03bd), e non tradotta (\u03b4\u03b9\u03ac\u03b2\u03bf\u03bb\u03bf\u03c2):\nQuesta distinzione si riscontra in altri testi ebraici.\nCristianesimo.\nSecondo la dottrina cattolica il diavolo \u00e8 noto anche con il nome di Satana e talvolta come Lucifero, sebbene la maggior parte degli studiosi riconoscano che il riferimento in a Lucifero, o la Stella del Mattino, sia in relazione al re babilonese. La teologia cattolica lo descrive come un essere che odia la creazione e tutta l'umanit\u00e0 operando con menzogne e false promesse affinch\u00e9 l'essere umano rinunci alla sua figliolanza divina, al suo legame con Dio.\nAltri cristiani (ad esempio i cristadelfiani) pensano che il diavolo nella Bibbia si riferisca figurativamente al peccato e alla tentazione umani e a qualsiasi sistema umano in contrapposizione a Dio.\nNel cattolicesimo il diavolo viene identificato con il serpente nel Giardino dell'Eden, con il dragone nell\"'Apocalisse di Giovanni\", e con il tentatore dei \"Vangeli\". \u00c8 menzionato pi\u00f9 frequentemente nei Vangeli, specialmente in riferimento alla forza trainante dietro la crocifissione di Cristo.\nSulla personalit\u00e0 e azione del diavolo \u00e8 interessante quanto il dott. Gabriele Amorth, esorcista ufficiale della Chiesa cattolica, ricava dalle sue esperienze dirette: da esse, e da analoghe presentazioni di altri autori, emerge il pensiero cattolico circa il diavolo: essere personale che influisce nella vita di ogni uomo.\nIl diavolo \u00e8 uno spirito che tiene incatenati agli inferi le persone che sono in stato di peccato mortale infatti Ges\u00f9 dice \"chi non \u00e8 con me \u00e8 contro di me e chi non raccoglie con me disperde\" . Le persone che perseverano in questo stato fino alla morte sono condannate al supplizio eterno ( parte 3, articolo 8, sezione 4 versetto 1861) e vengono punite per sempre dal diavolo e dai suoi seguaci all'inferno (San Tommaso d'Aquino, \"Summa Theologica\", supp. III, argomento 97). Al diavolo \u00e8 stato dato un potere enorme in questo mondo principalmente sulla morte (Concilio di Trento, Sess. 5a, Decretum de peccato originali, canone 1: DS 1511) , secondo le parole di San Giovanni: \"Tutto il mondo giace sotto il potere del maligno\" . Il Signore infatti si \u00e8 incarnato proprio per distruggere le opere del Maligno .\nIl demonio preferisce agire nell'ombra senza farsi scovare perch\u00e9 appena viene scovato e individuato il suo potere pu\u00f2 essere facilmente indebolito o annullato. Per fare ci\u00f2 il suo modo di operare preferito \u00e8 la tentazione, la quale si presenta agli occhi dell'uomo sempre come una cosa attraente e \"desiderabile per acquistare saggezza\" . Infatti essendo uno spirito pu\u00f2 manifestarsi in parole, pensieri o atti contrari alla legge di Dio e all'insegnamento di Ges\u00f9 (San Tommaso d'Aquino, \"Summa theologiae\", I-II, q. 71, a. 6: Ed. Leon. 7, 8-9). Nella maggior parte dei casi preferisce lasciare le sue vittime libere di operare nel mondo per spargere la zizzania mentre perseguita e tenta particolarmente quelli che si sono decisi per Dio e per i suoi comandamenti come spiega San Giovanni nelle sue lettere.\nSull'origine del diavolo nelle credenze cristiane compie una disamina non cristiana lo storico francese Georges Minois nel suo saggio \"Le diable\". Minois sottolinea che l'immagine del diavolo \u00e8 indissolubilmente legata al concetto di \"agonismo cosmico\" e \"divino\".\nL'idea cristiana di diavolo \u00e8 erede, secondo Minois, di numerosi attributi di altre religioni del Vicino Oriente antico. Miti agonici erano presenti in area egizia (il dio Seth contro il dio Horus), babilonese (Gilgame\u0161 contro il mostro Huwawa, il dio Marduk contro il mostro Ti\u0101mat nell\"En\u016bma eli\u0161\") e nella religione cananea (il dio Baal contro il dio infero Mot). Sono presenti pure elementi greco-romani: la lotta di Zeus e di suo figlio Dioniso, forze vitali, contro i Titani di Crono, divoratore dei propri figli; Eracle contro l'Idra, e Teseo contro il Minotauro.\nIl predecessore del diavolo ebraico-cristiano \u00e8, per Minois, Angra Mainyu (pahlavico \"Ahrimane\") che, con il suo esercito malefico di demonii (\"daeva\"), era il principio del male nel Mazdeismo (Zoroastrismo) iranico e quindi persiano. Nell'Antico Testamento c'era un Satana accusatore e oppositore, non una maligna potest\u00e0. La concezione cambi\u00f2 sotto l'influsso di testi della letteratura apocalittica non canonica dell'Ebraismo che trattava anche di una rivolta degli angeli contro Dio (\"Libro dei Custodi\", \"Libro dei Giganti\", \"Visione di Enoch\", \"Libro di Enoch\", \"Libro dei Giubilei\", \"Libro di Adamo\"). Anche la comunit\u00e0 ascetico-monastica degli Esseni di Qumram, i \u201cfigli della luce\u201d, si considerava artefice della vittoria imminente su Satana. Le due forze cosmiche rivali, il Bene e il Male, si preparano allo scontro escatologico finale che porter\u00e0 alla vittoria del bene. Sia nelle sette apocalittiche dell'Ebraismo sia nella comunit\u00e0 di Qumram \u00e8 evidente l'influsso del dualismo metafisico iranico del Mazdeismo: Ahura Mazd\u0101, dio del Bene e della Verit\u00e0, contro Angra Mainyu, principio del Male e della Menzogna.\nIl diavolo dunque, quasi assente nell'Antico Testamento, si afferm\u00f2 nel Cristianesimo. Egli ha antenati dalla Mesopotamia, dalla Persia e dalla Grecia. Nell'Ebraismo l'idea di un avversario del diavolo si fece strada dopo l'esilio a Babilonia e i contatti con i Persiani.\nUn testo degli Esseni recita: \"Dall'angelo della tenebra deriva ogni aberrazione [...], gli spiriti come lui sono intenti a far cadere i figli della luce\". Gli Esseni formularono per primi un concetto di Inferno. Scrive di loro lo storico Giuseppe Flavio: \" Alle anime cattive assegnano una grotta buia e tempestosa, piena di supplizi infiniti\". Il gi\u00e0 citato Libro di Enoch in ambiente ebraico parla per la prima volta di angeli ribelli a Dio che, comunque, sono spiritualmente superiori all'uomo e possono inclinarlo al male.\nSant'Agostino rifiut\u00f2 questo libro che invece fu pienamente accolto da Tertulliano, Origene e dal filosofo Giustino. Quest'ultimo, riecheggiando il \"Libro di Enoch\", ma anche \"Genesi\" 6,4, scrisse: \"Gli angeli trasgredirono agli ordini di Dio, si accoppiarono con donne generarono figli, cio\u00e8 i cosiddetti demoni\". La teologia cristiana mantenne l'idea che Satana fosse un ex angelo, rifacendosi a un passo del \"Libro di Isaia\" (14. 12): \"Tu, portatore di luce, figlio dell'aurora, perch\u00e9 sei caduto dal cielo?\" Il \"portatore di luce\" divent\u00f2 Lucifero. L'idea che il demonio abitasse sottoterra non era cos\u00ec diffusa presso i primi cristiani. San Paolo scrive (\"Efesini, 2: 2\"): \"principe delle potenze dell'aria, quello spirito che ora opera negli uomini ribelli\" e, pi\u00f9 oltre, aggiunge (\"Efesini, 6: 12\"): \" spiriti del Male che abitano nelle regioni celesti\". Soprattutto influssi della cultura dei Greci e dei Romani trasferirono Satana agli Inferi: l'Ade dei Greci, ad esempio, di cui c'\u00e8 un cenno nel \"Fedone\" di Platone e poi nell\"Odissea\" (XI libro) quando Ulisse scende nell'Ade per incontrare l'indovino Tiresia. Nel Tardo Medioevo Satana divent\u00f2 una figura orripilante, mostruosa e paurosa, dai tratti orrendamente bestiali come negli affreschi di Giotto (Cappella degli Scrovegni) e del Beato Angelico o nella descrizione dantesca della \"Divina Commedia\" (\"Inferno - Canto ventiquattresimo\", vv.37- 60). Tratti animaleschi del diavolo medioevale richiamano altre divinit\u00e0 pagane: il celtico \"Cernumnos\", con palchi ramificati da cervo; l'etrusco \"Tuchulcha\", con becco ricurvo, ali da avvoltoio e serpenti al posto di capelli; e in particolare il dio greco Pan, selvaggio, terrificante (anche per le sue urla) e dedito ai piaceri sessuali della carne (con un grande fallo, era rappresentato dedito alla masturbazione, alla bisessualit\u00e0 e alla violenza sessuale). Nel 1215, durante il Concilio Lateranense IV, la Chiesa eman\u00f2 il documento \"Firmiter\" che elencava princ\u00ecpi dottrinali. Uno di essi recitava: \"Il diavolo e gli altri demoni sono stati creati buoni da Dio, ma da se stessi si sono trasformati in malvagi. L'uomo ha poi peccato per suggestione del demonio\".\nLa interpretazione della figura e del ruolo del diavolo fu una delle origini delle \"eresie\" cristiane; come ad esempio nel bogomilismo che, in sintesi, riteneva che Dio avesse due figli: Satanael (il diavolo), il primogenito, e Michele (l'Arcangelo). Satanael si ribell\u00f2 al padre e si trasform\u00f2 in una creatura malvagia la quale, una volta cacciata dal regno dei cieli, cre\u00f2 l'inferno e la terra, cercando nel contempo, di generare l'uomo: non riuscendovi chiese aiuto al padre che soffi\u00f2 l'anima nel corpo inanimato. Cos\u00ec ormai padrone dell'uomo per aver creato la sua parte materiale, Satanael permise ad Adamo di colonizzare la Terra.\nIslam.\nNell'Islam il diavolo prende il nome di Ibl\u012bs (arabo: \"Shaytan\", un termine che si riferisce a esseri malvagi simili al diavolo). Secondo il \"Corano\", Dio cre\u00f2 Iblis dal \"fuoco senza fumo\" e cre\u00f2 l'uomo dall'argilla. La caratteristica principale del Diavolo, oltre alla h\u00fdbris, \u00e8 che non ha altro potere se non quello di gettare suggestioni malvagie nel cuore degli uomini e delle donne.\nSecondo la teologia musulmana, Iblis venne espulso dalla grazia di Dio quando gli disobbed\u00ec scegliendo di non rendere omaggio ad Adamo, il padre dell'intera umanit\u00e0. Egli sostenne di essere superiore ad Adamo, basandosi sul fatto che l'uomo, a differenza di s\u00e9, era fatto di terra. Come per gli angeli, essi si prostrarono ad Adamo per mostrare il loro omaggio e la loro obbedienza a Dio. Tuttavia a Iblis, inamovibile dal punto di vista che l'uomo era inferiore, e a cui, a differenza degli angeli, venne data la capacit\u00e0 di scegliere, fece la scelta di non obbedire a Dio. Ci\u00f2 lo port\u00f2 a essere espulso da Dio, un atto di cui Iblis accus\u00f2 l'umanit\u00e0. Inizialmente, il Diavolo riusc\u00ec a ingannare Adamo, ma una volta che le sue intenzioni divennero chiare, Adamo ed Eva si pentirono dei loro peccati davanti a Dio e vennero liberati dai loro misfatti e perdonati. Dio diede loro un forte avvertimento riguardo Iblis e i fuochi dell'Inferno, e chiese a loro e ai loro figli (umanit\u00e0) di stare lontano dalle illusioni dei loro sensi causate dal Diavolo.\nSecondo i versi del Corano, la missione del Diavolo fino alla Qiyama, o Giorno della Resurrezione (\"yawm al-qiy\u0101ma\"), \u00e8 quella di ingannare i figli di Adamo (l'umanit\u00e0). Dopo di ci\u00f2, egli verr\u00e0 posto tra i fuochi dell'Inferno insieme a coloro che ha illuso. Il Diavolo \u00e8 noto anche come uno dei jinn, anche se la natura del diavolo \u00e8 il fuoco e quella dei \"jinn\" \u00e8 quella del nerofumo, sebbene creato dalle fiamme. Il Corano non raffigura Iblis come il nemico di Dio, poich\u00e9 Dio \u00e8 supremo a tutte le sue creazioni e Iblis \u00e8 solo una di queste. Il solo nemico di Iblis \u00e8 l'umanit\u00e0: egli vuole scoraggiare gli uomini dall'obbedire a Dio. Perci\u00f2 l'umanit\u00e0 \u00e8 avvertita del fatto che dovr\u00e0 lottare (\"jih\u0101d\") contro le malizie del Diavolo e le tentazioni che egli instiller\u00e0 in loro: coloro che riusciranno in questo verranno ricompensati con il Paradiso (\"jannat al-firdaws\"), raggiungibile solo con una condotta giusta.\nBahaismo.\nNelle Scritture del Bahaismo, il \"diavolo\" o il \"satanico\" pu\u00f2 assumere diversi significati. A volte viene usato per riferirsi all'interpretazione Bah\u00e1'\u00ed di Satana. Altre volte si riferisce a persone che sono comandate dalla loro stessa bassa natura. In questo senso, la fede Bah\u00e1'\u00ed pensa che alcune persone malvagie siano diavoli incarnati, non nel senso di essere governati da una forza malvagia esterna, ma dai propri desideri egoistici. B\u00e1b definisce i suoi persecutori come \"i seguaci del diavolo\". La possessione demoniaca menzionata nella Bibbia \u00e8 considerata essere un altro esempio di individui che sono comandati dai loro bassi istinti. Shoghi Effendi ha scritto:\nNel contesto della tentazione di Ges\u00f9 nel deserto, il diavolo viene interpretato come la natura umana di Ges\u00f9. Questa gli ha mostrato ci\u00f2 che poteva ottenere con i suoi poteri, se avesse seguito le vie del mondo. Tuttavia, lo Spirito Santo all'interno di Cristo si rifiut\u00f2 di sottomettersi alla natura pi\u00f9 spregevole, scegliendo di seguire invece la volont\u00e0 di Dio.\nLa fede Bah\u00e1'\u00ed insegna che Satana \u00e8 anche una metafora dell'\"ego insistente\" o dell'\"ego pi\u00f9 infimo\" che \u00e8 un'inclinazione innata all'interno di ogni individuo. Questa tendenza viene spesso citata nelle Scritture Bah\u00e1'\u00ed come \"il Malvagio\". Bah\u00e1'u'll\u00e1h ha scritto:\nNeopaganesimo.\nLa tradizione cristiana ha spesso identificato le religioni pagane e la stregoneria con l'influenza di Satana. Nel Medioevo la Chiesa accus\u00f2 presunte streghe di essere spose e cospirare con Satana. Alcuni scrittori moderni conservatori, come Jack Chick e James Dobson, hanno descritto il neopagano odierno e le religioni stregonesche come esplicitamente satanici.\nNel paganesimo e nel neopaganesimo, cos\u00ec come nella Wicca la figura del satana/diavolo biblico non esiste.\nNonostante molti gruppi neopagani venerino il Dio Cornuto, come ad esempio il consorte della Grande Madre nella religione Wicca, queste divinit\u00e0 non hanno nulla a che fare con il Demonio cristiano propriamente inteso come figura maligna e portatore di malvagit\u00e0, ma solitamente rispecchiano figure come il Dio Cernunnos oppure il Dio Pan. Qualsiasi somiglianza abbiano con il Diavolo cristiano risale solamente al XIX secolo, quando una reazione cristiana alla crescente importanza di Pan nella letteratura e nelle arti port\u00f2 a far s\u00ec che la sua immagine venisse identificata con quella del Diavolo.\nMovimento New Age.\nGli aderenti al movimento New Age hanno punti di vista molto diversi su Satana, il Diavolo ed entit\u00e0 simili. In alcune forme di Cristianesimo esoterico Satana rimane un'entit\u00e0 malvagia, o almeno una metafora del peccato e del materialismo, ma la tendenza pi\u00f9 diffusa \u00e8 quella di negare completamente la sua esistenza. Lucifero, d'altra parte, nel significato originario romano di \"portatore di luce\", appare talvolta negli scritti di alcuni gruppi come una figura metaforica abbastanza distinta da Satana, e senza alcuna implicazione con il male. Ad esempio, la fondatrice della Teosofia Madame Blavatsky diede alla sua rivista il nome \"Lucifer\" poich\u00e9 voleva che fosse una \"portatrice di luce\". Molte scuole di pensiero New Age seguono una filosofia non-dualistica che non riconosce una forza centrale per il male; Anche quando viene seguito un modello dualistico, questo \u00e8 molto spesso affine al sistema cinese dello yin e yang, in cui il bene e il male sono contrapposti in un chiaro dualismo, ma complementari uno all'altro come anima del mondo tra creazione Terra e la manifestazione della generazione in Mondo. Sono presenti anche scuole di pensiero che mettono in rilievo una guerra spirituale tra il bene e il male o tra la luce e l'oscurit\u00e0, come la filosofia di Rudolf Steiner, Agni Yoga e la Chiesa Universale e Trionfante.\nSatanismo.\nAlcune sette venerano il Diavolo. Ci\u00f2 si realizza in un senso politeistico in cui \"Dio\", Satana, e altri sono tutte divinit\u00e0 con Satana che \u00e8 il patrono preferito; oppure in un punto di vista pi\u00f9 monoteistico in cui Dio viene considerato un vero dio, ma viene tuttavia sfidato.\nAlcune varianti negano totalmente l'esistenza di Dio e del Diavolo, ma comunque prendono il nome di satanisti, come ad esempio la Chiesa di Satana di Anton LaVey che vede Satana come una rappresentazione dello stato originario e naturale dell'umanit\u00e0.\nPoliteismo.\nNel mito di Osiride scopriamo che Ausar (in greco: Osiride) viene tagliato in 13 pezzi da Seth. Auset (Iside) raccoglie tutti i suoi pezzi tranne il suo fallo. Horo, figlio di Ausar e Auset decide di vendicare la morte e lo smembramento di suo padre affrontando Seth. Horo ha la meglio su Seth, e Ausar, essendo riportato in vita dalla morte diviene il signore degli inferi. \u00c8 questo dramma che ci riporta al conflitto tra bene e male, con quest'ultimo incarnato da Seth: ci\u00f2 comunque non significa che Seth sia stato sempre considerato un personaggio malvagio nella teologia dell'Antico Egitto. In pi\u00f9 occasioni nella storia dell'Antico Egitto ci sono stati conflitti tra \"famiglie\" differenti volte alla svalutazione di un dio rispetto a un altro.\nCome in molte confessioni politeistiche, i personaggi coinvolti si differenziano dalla tradizione occidentale di un diavolo con cui tutte le divinit\u00e0 sono strettamente in relazione. In questo caso, numerosi testi storici indicano che Seth sia lo Zio o il Fratello di Horo e che nella \"sconfitta\" di Seth, si possa vedere un altro discostamento dalla norma nel divoramento/assimilazione di Seth in Horo, con il risultato che quest'ultimo venga raffigurato sia con la testa di falco sia con la testa (di un animale sconosciuto) di Seth. Ci\u00f2 (come nel Buddismo) rappresenta una dissoluzione della dicotomia.\nNelle tradizioni culturali.\nNella tradizione cristiana occidentale, il Diavolo \u00e8 entrato nel folklore popolare. Da non confondersi con la moderna e antropologica figura del trickster, il briccone divino (giacch\u00e9, come ricorda Francesco Mosetti Casaretto, \u00able categorie laiche della Modernit\u00e0\u00bb non si possono applicare retroattivamente al Medioevo), il Demonio \u00e8 protagonista di un gran numero di fiabe popolari tradizionali e leggende provenienti dall'Irlanda, da Terranova, dall'Italia e dal Regno Unito: in queste egli cerca spesso di ingannare o sconfiggere altri personaggi. In alcune di queste favole, il diavolo \u00e8 ritratto pi\u00f9 come un personaggio malvagio che come la personificazione del male. Il diavolo si presenta anche notevolmente in alcune favole agiografiche, o favole dei santi (come nel tradizionale racconto di San Dunstano), molte delle quali si discostano dal canone religioso autorizzato. Il diavolo \u00e8 anche un personaggio ricorrente in racconti che spiegano l'etimologia di nomi geografici, dando il nome a formazioni geografiche come ad esempio il Cammino del Diavolo in Inghilterra.\nDemoni.\nIn alcune religioni e tradizioni, questi titoli rappresentano demoni diversi; altri identificano questi nomi come forme del Diavolo. Anche quando vengono considerati come demoni individuali, si pensa spesso che alcuni siano sotto il controllo diretto del Diavolo. Questa lista elenca solo quelli ritenuti essere il Diavolo; Lista di demoni ha una lista pi\u00f9 ampia.\nTitoli.\nQuesti sono titoli o nomi che si riferiscono quasi sempre al Diavolo stesso.\nAltri demoni affini.\nLe principali correnti cristiane e islamiche riconoscono spesso l'esistenza di altre divinit\u00e0 pagane, ma le considerano demoni dell'inferno. Alcune divinit\u00e0 maggiori sono state considerate analoghe al \"diavolo\" stesso in forma differente. Le divinit\u00e0 considerate includono:\nNell'arte.\nLetteratura.\nLa figura del diavolo \u00e8 molto presente nella \"Divina Commedia\" di Dante Alighieri, specialmente nel libro dell\"'Inferno\".Il gruppo principale di demoni \u00e8 costituito dai Diavoli Malebranche dei canti \"XXI\", \"XXII\" e \"XXIII\".Infine nella zona Cocito vi \u00e8 il diavolo in persona ovvero Lucifero, un essere enorme con tre teste che maciulla nelle sue bocche i corpi di tre dannati: Giuda Iscariota, Marco Giunio Bruto e Gaio Cassio Longino.Dante e Virgilio per arrivare al \"Purgatorio\" si aggrappano ai peli del suo ventre a testa in gi\u00f9 per poter giungere alla \"natural burella\" (da cui arriveranno al Purgatorio).\nIl diavolo e Lucifero nell'arte paleocristiana \u00e8 rappresentato come un serpente in accordo con \"Libro della Genesi\". Nel Medioevo, in seguito all'identificazione operata dai Padri della Chiesa \u00e8 rappresentato come un mostro terrificante a tre teste. A partire dal secolo X si presenta con le ali spezzate, per ricordare la sua caduta dal cielo, e con le corna in testa, simboli del paganesimo sconfitto. Le ali di pipistrello, emblemi di degradazione della virt\u00f9 angelica, vengono introdotte con le invasioni dei Mongoli che introducono elementi dell'iconografia orientale, come nel Lucifero dantesco nell\"'Inferno - Canto trentaquattresimo\", vv. 16-56. Anche il dio Pan \u00e8 all'origine di alcune caratteristiche del demonio: corpo peloso, zoccoli e corna di capro. L'iconografia del diavolo fissata dagli artisti tra i secoli XIII e XIV \u00e8 derivata anche da testi apocalittici e apocrifi. Tra gli esempi pi\u00f9 famosi si ricordano il Lucifero giottesco nella Cappella degli Scrovegni e quello di Coppo di Marcovaldo nel Battistero di Firenze. Gli animali che divorano i dannati accentuano la natura insaziabile di Satana. Il motivo di Satana con la \"bocca divorante\" riflette un'antica concezione della divinit\u00e0 come principio nel contempo creatore e distruttore. Le corna di Lucifero richiamano pure quelle del dio celtico \"Cernumnus\" e sono simbolo della sconfitta del paganesimo operata dalla Chiesa.\nNel \"Faust\" di Johann Wolfgang von Goethe, poema drammatico del 1808, il protagonista Faust stringe un patto con Mefistofele iniziando con lui un viaggio alla scoperta dei piaceri e delle bellezze del mondo. Ne \"La tragica storia del Dottor Faust\" (\"The Tragical History of Doctor Faustus\"), scritto dal drammaturgo e poeta britannico Christopher Marlowe, si narra la storia di Faustus, uno studioso cos\u00ec avido di conoscenza da non accontentarsi del sapere accademico, della medicina e della teologia, avventuratosi nel campo della magia nera. Faustus, dopo aver compiuto un'invocazione nel suo studio, assiste all'apparizione del diavolo Mefistofele con il quale stipula un patto: Faustus avr\u00e0 la conoscenza e i servizi del servo di Lucifero per ventiquattro anni, dopo i quali Lucifero avr\u00e0 la sua anima.\nNel breve racconto di H. G. Wells \"La tentazione di Harringay\" (\"The Temptation of Harringay\", The St. James's Gazette, 9 febbraio 1895) il protagonista, un pittore di Chelsea viene tentato dal Diavolo per ottenere la sua anima in cambio dell'ispirazione per creare una tela da capolavoro.\nThomas Mann, fra il 1943 e il 1947, scrive e pubblica il romanzo \"Doktor Faustus. Das Leben des deutschen Tonsetzers Adrian Leverk\u00fchn, erz\u00e4hlt von einem Freunde\" (Doctor Faustus. La vita del compositore tedesco Adrian Leverk\u00fchn, narrata da un amico). Nell'opera l'umanista Serenus e il tragico Adrian, molto simili ai personaggi di Settembrini e Naphta de \"La montagna incantata\", rappresentano per Mann il dualismo del carattere tedesco: da una parte la ragione nella democrazia e nel progresso (lo spirito apollineo di Friedrich Nietzsche), dall'altra lo spirito dionisiaco, con tutte le sue passioni e il tragico destino che l'attende.\nSono, questi, due aspetti appartenenti a un unico spirito: Serenus, scrivendo la parabola esistenziale dell'amico mentre si trova in Germania tra il 1943-46, descrive in parallelo col racconto della vita di Adrian anche l'ascesa e caduta del Terzo Reich: il patto di Adrian col diavolo simboleggia per l'autore anche la vendita della propria anima da parte di Adolf Hitler alle forze pi\u00f9 oscure e tenebrose, quelle del male assoluto.\nPer lo scrittore tedesco Lion Feuchtwanger, nel memoriale autobiografico del 1942 \"Il diavolo in Francia\", il Diavolo \u00e8 \u00abquello dell'incuria, dell'incoscienza, della pigrizia del cuore, della convenzione, della routine, del \"je-m'en-foutisme\"\u00bb evidenziato dalla burocrazia francese nei confronti della Germania nazista durante la seconda guerra mondiale.\nNel romanzo breve \"Pioggia inversa. Storia del diavolo e un precario\" (2015), lo scrittore Matteo Tuveri introduce, ambientata fra Sardegna e Sutri, la storia misteriosa in cui l'origine del diavolo viene paragonata a quella delle figure reiette della societ\u00e0. La figura del lavoratore precario, centrale nel tema del romanzo, fronteggia la figura del diavolo trovando in esso un ideale alter ego.\nCuriosit\u00e0.\nNella seconda met\u00e0 dell'Ottocento Marco Antonio Canini nel suo \"Etimologico dei vocaboli italiani di origine ellenica con raffronti ad altre lingue\" scrisse che l'etimo di \"diavolo\" \u00e8 lo stesso di \"dio\", in quanto entrambi deriverebbero dalla radice sanscrita DIV, DIU \"rilucere\" [da cui dyaus \"l'aere luminoso\"], aggiungendo che in principio la voce di\u00e0bolos non era, al pari di \"daimon\" \"demone\", di significato sinistro, ma di buon genio, come lo zingaresco \"devel\" significante \"santo\" e \"devla\" nome di \"Maria madre di Ges\u00f9\"; e che solo in seguito il significato di \"calunniatore\" sarebbe derivato a DI\u00c0BOLOS, dalla leggenda cristiana. Per convincere di tale sua teoria nella monografia che introduce il vocabolario present\u00f2 il parallelo tra i vocaboli esprimenti le idee assimilabili a quella di DIO e di DIAVOLO nelle diverse lingue.Tale definizione etimologica caus\u00f2 un dibattito tra Canini e Graziadio Isaia Ascoli il quale present\u00f2 una \"lettera al direttore\" del Politecnico, in rapporto alla quale Canini invi\u00f2 a Gaspare Gorresio un testo intitolato \"Degli Spropositi del professore G.I.Ascoli\". L'etimologia \u00e8 citata \u00aba titolo di curiosit\u00e0 e perch\u00e9 gli inesperti non lo accettino per buono\u00bb da Ottorino Pianigiani nel suo dizionario etimologico il quale, in rapporto al confronto tra i vocaboli nella monografia, aggiunge che \u00e8 scorretta dato che la voce Diavolo non \u00e8 stata applicata al genio del male prima del cristianesimo.."}
{"id": "2627014", "revid": "767487", "url": "https://it.wikipedia.org/wiki?curid=2627014", "title": "Geralinura", "text": "La geralinura (gen. Geralinura) \u00e8 un artropode estinto, appartenente agli aracnidi. Visse nel Carbonifero medio e superiore (330 \u2013 320 milioni di anni fa). I suoi resti sono stati rinvenuti in Europa (Inghilterra) e in USA (Illinois, giacimento di Mazon Creek).\nDescrizione.\nQuesto animale possedeva un corpo decisamente simile a quello di uno scorpione: allungato, con otto zampe sporgenti, una lunga coda e due strutture anteriori (cheliceri) allungati. Questi ultimi, per\u00f2, non erano dotati di chele ma di sottili spine, e in questo erano simili a quelli degli attuali ragni frusta (Amblypygi). La coda, inoltre, era sottilissima e simile a una frusta, come quella degli odierni scorpioni frusta (Uropygi).\nClassificazione.\nLa geralinura \u00e8 considerata un rappresentante primitivo degli Uropygi, un gruppo di aracnidi attualmente rappresentati da varie specie, la pi\u00f9 nota delle quali \u00e8 il mastigoprotto (\"Mastigoproctus giganteus\"). Rispetto a questi ultimi, per\u00f2, la specie del Carbonifero possedeva appendici pi\u00f9 primitive, simili a quelle degli Amblypygi. Di \"Geralinura\" si conoscono principalmente due specie: Geralinura carbonaria e G. britannica. Altre specie (\"G. similis\", \"G. gigantea\") sono considerate identiche alle precedenti. Simili a questi animali erano anche \"Parageralinura\" e \"Prothelyphonus\", sempre del Carbonifero. \nBibliografia.\nO. Erik Tetlie and Jason A. Dunlop - Geralinura carbonaria (Arachnida; Uropygi) from Mazon Creek, Illinois, USA, and the Origin of Subchelate Pedipalps in Whip Scorpions - Journal of Paleontology 82(2):299-312. 2008 - doi: 10.1666/06-138.1"}
{"id": "2627020", "revid": "47112", "url": "https://it.wikipedia.org/wiki?curid=2627020", "title": "Valle dell'Isarco", "text": ""}
{"id": "2627026", "revid": "108240096", "url": "https://it.wikipedia.org/wiki?curid=2627026", "title": "Distretto di Agawa", "text": "Il \u00e8 uno dei distretti della prefettura di K\u014dchi, in Giappone.\nAttualmente fanno parte del distretto i comuni di Ino e Niyodogawa."}
{"id": "2627030", "revid": "125770187", "url": "https://it.wikipedia.org/wiki?curid=2627030", "title": "Gianni Alemanno", "text": "Biografia.\nFiglio di un ufficiale dell'esercito di origini salentine di Gallipoli (LE), trascorre la prima infanzia seguendo gli spostamenti del padre in varie citt\u00e0 d'Italia, finch\u00e9 si trasferisce a Roma all'et\u00e0 di 12 anni. Frequenta il liceo scientifico \"Augusto Righi\", sito nel rione Ludovisi.\nNel 1992 sposa in chiesa Isabella Rauti (figlia dell'ex segretario del MSI Pino Rauti) con la quale ha un figlio, Manfredi. Dopo 25 anni di matrimonio (nel 2017) si separa dalla moglie per fidanzarsi con Silvia Cirocchi, giornalista e capo della comunicazione del suo partito. Alemanno ha una sorella, Gabriella, direttrice dell'Agenzia del territorio.\nIscritto all'Ordine dei giornalisti del Lazio in qualit\u00e0 di giornalista pubblicista dal gennaio 2001, Gianni Alemanno si laure\u00f2 nel 2004 in ingegneria per l'ambiente e il territorio all'Universit\u00e0 degli Studi di Perugia con una tesi dal titolo \"Prospettive di sviluppo e possibili interventi di sfruttamento delle biomasse a fini energetici\".\nAppassionato di alpinismo, nel 2004 \u00e8 stato capo spedizione onorario nella scalata del K2 per il cinquantenario della conquista italiana della seconda vetta del mondo.\nCarriera politica.\nIl MSI e le contestazioni degli anni ottanta.\nAlemanno entra giovanissimo in politica nelle organizzazioni giovanili del MSI-DN diventando segretario provinciale romano del Fronte della Giovent\u00f9, il movimento giovanile missino. Negli anni ottanta \u00e8 uno dei leader della corrente rautiana dell'FdG, insieme a Marco Valle, Riccardo Andriani, Flavia Perina, Antonello Ferdinandi, Paola Frassinetti e Fabio Granata che si contrapponeva all'ala almirantiana guidata da Gianfranco Fini.\nNello stesso periodo, sul finire dei turbolenti anni di piombo, Alemanno fu arrestato tre volte ma sempre prosciolto: la prima a Roma il 20 novembre 1981, con l'accusa di aver partecipato, assieme ad altri quattro, all'aggressione di uno studente di 23 anni, Dario D'Andrea, durante la quale questi fu colpito alla testa da Sergio Mariani, allora segretario del FdG, che venne condannato; Alemanno invece fu prosciolto. La seconda volta nel 1982, con l'accusa di aver lanciato una molotov contro l'ambasciata dell'Unione Sovietica Secondo altre fonti, l'arresto fu dovuto invece ad un parapiglia durante una protesta nei confronti di una legazione dell'URSS; questa lo port\u00f2 a scontare 8 mesi presso il carcere di Rebibbia, ma fu poi prosciolto per non aver commesso il fatto.\nFu inoltre in quegli anni che Alemanno sub\u00ec la perdita dell'amico Paolo Di Nella, ucciso da ignoti militanti di sinistra, a lui molto legato.\nNel 1988 diventa segretario nazionale del Fronte della Giovent\u00f9, l'organizzazione giovanile del MSI, succedendo a Gianfranco Fini che la gestiva dal 1977. Il 29 maggio del 1989, a Nettuno in occasione della visita in Italia dell'allora presidente degli Stati Uniti d'America, Bush, presso il cimitero militare americano, Alemanno organizz\u00f2 una contromanifestazione a favore dei combattenti della RSI che, come recitava un comunicato diffuso dal FDG, dovesse essere \"un monito per chi troppo facilmente dimentica il nostro passato e offende la memoria di migliaia di caduti che si sono battuti per la dignit\u00e0 della Patria\".\nAlemanno fu cos\u00ec arrestato (per la terza volta) insieme a altri dodici giovani missini con l'accusa di resistenza aggravata a pubblico ufficiale, manifestazione non autorizzata e lesioni nei confronti di due poliziotti e tentato blocco di corteo ufficiale. In seguito fu prosciolto da tutte le accuse.\nPer la battaglia portata avanti contro le leggi speciali antiterrorismo e le carcerazioni facili negli anni di piombo, Alemanno ebbe, per un certo periodo, anche la tessera del Partito Radicale, pur non essendo mai attivo nel suddetto partito e divergendo su molte posizioni, come l'aborto, l'anticlericalismo e le droghe leggere: \u00abero segretario del Fronte della Giovent\u00f9 e avevo una doppia tessera, quella dell'MSI e quella dei radicali. Ci accomunavano le battaglie civili e di libert\u00e0 contro gli atteggiamenti di carattere repressivo\u00bb, dir\u00e0 in un'intervista. Negli anni seguenti ha mantenuto sempre l'iscrizione a Nessuno tocchi Caino, l'associazione radicale contro la pena di morte.\nAlemanno mantenne la carica di segretario del Fronte della Giovent\u00f9 fino al 1991, caratterizzando la sua segreteria con una pi\u00f9 spiccata linea movimentista e per la ripresa di tematiche sociali e nazionaliste, che lo portano per altro a disapprovare le posizioni assunte dal neonato partito della Lega Nord di Umberto Bossi.\nNel 1990 \u00e8 stato fondatore e promotore della societ\u00e0 di servizi \"Euroservice\", operativa nel campo dei servizi dell'edilizia e del lavoro giovanile, e da allora \u00e8 membro onorario della Camera del commercio e dell'industria dell'Argentina.\nSempre nel 1990 viene eletto la prima volta nel Consiglio regionale del Lazio.\nAlleanza Nazionale.\nIl 1994 e il 1995 sono gli anni della \"svolta di Fiuggi\", in cui Alemanno, insieme agli altri dirigenti del Movimento Sociale, decide di fondare Alleanza Nazionale, abiurando le vecchie posizioni estremiste, in favore di una destra nazionale, liberale e conservatrice.\nNel 1994 viene eletto deputato alla Camera dei deputati al maggioritario, nel collegio 19 della circoscrizione Lazio 1. Nello stesso anno \u00e8 nominato dirigente del \"Dipartimento per le politiche del volontariato e dell'associazionismo\" di Alleanza Nazionale. Nel 1996 viene rieletto alla Camera dei deputati nel proporzionale.\nFonda quindi insieme a Francesco Storace l'associazione \"Area\", ed \u00e8 ancora oggi membro del comitato di direzione dell'omonimo mensile di attualit\u00e0 politica e culturale. Alemanno e Storace sono stati in AN i principali esponenti della corrente Destra sociale.\nDa allora Alemanno \u00e8 stato impegnato in associazioni culturali e di volontariato, ha contribuito a promuovere molte iniziative culturali e non profit, tra cui l'\"Associazione culturale di Area\", il gruppo ambientalista Fare Verde, l'ONG per la cooperazione internazionale Movimento comunit\u00e0, l'associazione di volontariato Modavi e la Fondazione Nuova Italia.\nNel 2000 \u00e8 il responsabile organizzativo della campagna elettorale di Francesco Storace per la presidenza della Regione Lazio e, l'anno seguente, responsabile del programma politico del candidato a sindaco di Roma, Antonio Tajani. Alle elezioni politiche italiane del 2001, \u00e8 stato rieletto alla Camera nel maggioritario, nel collegio 21 della circoscrizione Roma 1.\nMinistro delle politiche agricole e forestali.\nDal 2001 al 2006 Alemanno \u00e8 stato ministro delle politiche agricole e forestali durante i Governi Berlusconi II e III. Come ministro ha portato avanti alcune battaglie ambientaliste a favore delle coltivazioni biologiche e in difesa dei prodotti nazionali. Nel 2003 ha fatto una proposta di legge per limitare la coesistenza di colture OGM e tradizionali; tale proposta di legge \u00e8 stata per\u00f2 ritirata dopo che l'ambasciatore USA ha fatto pressioni sul ministro degli esteri Franco Frattini e sul sottosegretario Gianni Letta. Massimo D'Alema disse di Alemanno che era stato \u00abil miglior ministro del governo Berlusconi\u00bb. Nel marzo 2002, incalzato dalle domande di \"Report\" per l'inchiesta sull'olio d'oliva, decide di non rispondere e abbandona l'intervista con Bernardo Iovene.\nNel novembre 2003 \u00e8 stato promotore e presidente della prima Conferenza euro-mediterranea sulla pesca e sulla agricoltura, in cui sono state definite nuove regole per difendere gli interessi dei pescatori e degli agricoltori.\nIl 19 novembre 2004 \u00e8 stato nominato vicepresidente di Alleanza Nazionale insieme ad Altero Matteoli e Ignazio La Russa, carica che ha poi abbandonato un anno dopo. Dal 2005 \u00e8 presidente onorario dell'Associazione cima Giovanni Paolo II. Nel corso del 2006, in qualit\u00e0 di deputato, vota a favore della proposta di indulto presentata dal governo Prodi e gi\u00e0 sollecitata dal defunto pontefice.\nAlle Elezioni amministrative 2006 \u00e8 stato il candidato sindaco di Roma della Casa delle Libert\u00e0, sfidante di Walter Veltroni. Alemanno raccolse il 37,1% dei voti, contro il 61,4% di Veltroni, che fu confermato sindaco.\nIn seguito alle dimissioni di quest'ultimo avvenute dopo neanche due anni (dovute alla candidatura di Veltroni alla presidenza del consiglio), Alemanno \u00e8 stato riproposto come candidato sindaco di Roma dal neonato partito del Popolo della Libert\u00e0.\nSindaco di Roma.\nPer la seconda sua candidatura a sindaco ha ricevuto l'appoggio delle seguenti liste: il Popolo della Libert\u00e0, il Popolo della vita, il Partito Repubblicano Italiano, La voce dei Consumatori, il Movimento per le Autonomie, e una Lista Civica per Alemanno.\nSvolgendo una campagna elettorale all'insegna del cambiamento, Alemanno ha titolato i suoi manifesti elettorali \"Roma Cambia\", e ha sottoscritto insieme ad Alfredo Antoniozzi (candidato per la provincia di Roma) e agli altri dirigenti del Popolo della Libert\u00e0 un \"patto con Roma\" basato su 16 punti da realizzare in caso di elezione. Ha affermato di tenere in particolare alla sicurezza delle persone e di voler combattere il degrado cittadino.\nIl 13 e 14 aprile 2008 si \u00e8 tenuto il primo turno delle elezioni amministrative, dove ha ottenuto il 40,7% dei voti, raggiungendo il ballottaggio contro il candidato del Partito Democratico, Francesco Rutelli. Per il secondo turno Alemanno non ha chiesto apparentamenti ufficiali con la Destra di Francesco Storace o con l'UDC, ma ha chiesto ai cittadini un voto \"secondo coscienza\". Il dirigente de La Destra Storace ha comunque deciso di sostenere Alemanno anche senza un apparentamento ufficiale. A sostegno di Alemanno si sono schierati anche il candidato sindaco della Rosa Bianca Mario Baccini, il leader del Movimento Idea Sociale Pino Rauti, il Fronte Verde Ecologisti Indipendenti e numerosi consiglieri municipali dell'Unione Democratica di Centro.\nIl 24 aprile, agli sgoccioli della campagna elettorale per il ballottaggio, Alemanno ha visitato la Moschea di Roma per un incontro ufficiale con la comunit\u00e0 musulmana capitolina. L'incontro \u00e8 stato molto apprezzato poich\u00e9 \u00e8 stato il primo nella storia con un candidato sindaco a Roma. Durante il breve incontro Alemanno ha sottolineato il suo impegno per il rispetto reciproco delle identit\u00e0 e ha proposto trasporti pubblici pi\u00f9 efficienti per il centro islamico e corsi di italiano dentro la moschea, \u00abperch\u00e9 la lingua \u00e8 la base dell\u00b4integrazione\u00bb.\nAl ballottaggio tenutosi il 28 aprile 2008 \u00e8 stato eletto con 783.225 voti su 1.459.697, il 53,656 % del totale dei voti validi. Subito dopo l'elezione Alemanno ha dedicato la vittoria a Gianfranco Fini e al dirigente di AN Tony Augello prematuramente scomparso. I festeggiamenti per l'avvenuta vittoria di Alemanno a sindaco sono stati al centro di alcune polemiche da parte di avverse forze politiche a causa della presenza di qualche decina di manifestanti che hanno esultato con saluti romani ed esibizione di croci celtiche ma il neoeletto Sindaco ha poi preso le distanze da tali manifestanti dichiarando la sua intenzione di collaborare con i dirigenti di tutte le comunit\u00e0 etniche e religiose presenti nelle capitale.\nIl 14 aprile 2008 Alemanno, che era stato anche riconfermato deputato nel collegio Lazio1 nella lista del PdL, decide di rinunciare alla carica di parlamentare per dedicarsi a tempo pieno alla citt\u00e0 di Roma.\nNei primi giorni di maggio 2008, Alemanno, appoggiato dal critico d'arte Vittorio Sgarbi, ha ribadito l'intenzione, gi\u00e0 espressa in campagna elettorale, di smantellare la teca dell'Ara Pacis, oggetto di polemiche perch\u00e9 ritenuta in contrasto con l'ambiente circostante, e per il fatto che la costruzione dell'opera sarebbe stata assegnata unilateralmente all'architetto newyorkese Richard Meier. Alemanno ha comunque tenuto a precisare che non si tratta di una priorit\u00e0, e che eventualmente sottoporr\u00e0 la decisione a referendum. D'accordo con l'architetto si \u00e8 quindi deciso di procedere all'abbattimento di un muro copri visuale, realizzando un parco attorno al monumento.\nDal 2008 Alemanno ricopre il ruolo di Presidente del Consiglio dell'Associazione Nazionale Comuni Italiani.\nProvvedimenti principali.\nAll'inizio del mandato Alemanno ha incontrato i rappresentanti dei rom italiani, affermando di essere rimasto molto colpito dal degrado presente nei campi nomadi, ribadendo l'intenzione di chiudere quelli non autorizzati e di voler nominare un commissario straordinario per l'immigrazione, commissario che verr\u00e0 trovato nella persona del prefetto Carlo Mosca, sostituito in seguito da Giuseppe Pecoraro. Per cercare di garantire la sicurezza in citt\u00e0 \u00e8 stata quindi fatta richiesta, d'accordo col ministro dell'interno Roberto Maroni, di trecento militari per presidiare i quartieri e le stazioni periferiche, che sono poi divenuti operativi nell'agosto 2008. Un'altra decisione presa da Alemanno in materia di sicurezza ha riguardato la dotazione di armi da fuoco per i vigili urbani (salvo i casi di obiezione di coscienza), a seguito di un accordo raggiunto con tutte le sigle sindacali della polizia municipale che hanno espresso la loro soddisfazione per una decisione attesa da trentacinque anni.\nIl 5 giugno 2008, intanto, il sindaco ha dato il via ai lavori per il completamento della nuova tangenziale Est a Tiburtina, un progetto di cui si parlava da vent'anni e da lui definito \"ambizioso\".\nNel giugno dello stesso anno Alemanno ha reso nota l'esistenza di un grave indebitamento del Comune di Roma, ammontante a circa 8,1 miliardi di euro, che sarebbe stato ereditato dalla precedente amministrazione veltroniana. Per farvi fronte, il governo nazionale ha emesso un assegno di 500 milioni volti a coprire i conti scoperti, e ha nominato lo stesso Alemanno \"commissario per il monitoraggio del deficit capitolino\". La cifra citata da Alemanno \u00e8 stata poi ridotta dall'agenzia di rating Standard &amp; Poor's del 20% circa, a 6,9 miliardi di euro.\nNel luglio 2008 il Sindaco ha invitato l'ex presidente del consiglio Giuliano Amato a presiedere la Commissione per lo sviluppo di Roma Capitale, una sorta di \"Commissione Attali\" per Roma. Si tratta di una commissione bipartisan da lui voluta, una sorta di laboratorio d'idee per ridisegnare il volto della Capitale. L'ex ministro Giuliano Amato ha inizialmente accettato l'incarico, ma poi ha deciso di rinunciare a seguito di alcune polemiche che hanno investito il sindaco in occasione della ricorrenza dell'8 settembre circa il giudizio da lui dato sul fascismo.\nAlemanno ha infatti affermato che il movimento non fu il \u00abmale assoluto\u00bb a differenza delle Leggi razziali promulgate dal regime fascista in Italia nel 1938, scindendo i due fenomeni. Le reazioni furono soprattutto da parte della comunit\u00e0 ebraica di Roma, che afferm\u00f2 che le leggi razziali suddette furono appunto emanate dal regime fascista, e da esponenti del Partito Democratico, in particolare l'ex sindaco Veltroni che, in segno di protesta, present\u00f2 le proprie dimissioni dal Museo della Shoah ritenendo inaccettabile sedere al tavolo con chi aveva espresso certe parole, ritirandole per\u00f2 pochi giorni dopo. Alemanno torn\u00f2 in parte sulle sue parole affermando che voleva omaggiare chi mor\u00ec aderendo in buona fede al fascismo senza dimenticare la condanna alla realt\u00e0 storica del movimento, da lui definito pi\u00f9 \u00abcomplesso\u00bb. Il Sindaco inoltre afferm\u00f2 che la polemica \u00e8 stata pi\u00f9 derivata dai titoli dei giornali che dalle sue affermazioni ufficiali. Questa commissione per il futuro di Roma Capitale \u00e8 presieduta da Antonio Marzano. In un viaggio ad Auschwitz, insieme agli studenti delle scuole superiori, Alemanno ha ribadito la sua netta condanna di ogni totalitarismo, delle violenze fasciste, naziste e staliniane, garantendo un incremento dei cosiddetti \"viaggi della Memoria\" da parte delle scolaresche romane.\nIl 17 novembre 2008 Alemanno ha quindi dato il via libera al progetto di un Museo della \"Shoah\" che dovr\u00e0 sorgere nel parco di Villa Torlonia: un parallelepipedo nero su cui saranno incisi i nomi degli ebrei italiani deportati nei campi di concentramento nazisti. Il presidente della comunit\u00e0 ebraica Riccardo Pacifici ha elogiato il Sindaco per aver accelerato i tempi della progettazione, e per averne dato annuncio proprio nel giorno del settantesimo anniversario dalla promulgazione delle leggi razziali in Italia.\nL'11 settembre dello stesso anno, la giunta Alemanno ha stabilito di spostare in un altro luogo la costruzione di un parcheggio multi-piano al Pincio, deciso dalla precedente amministrazione veltroniana ma che era stato oggetto di numerose contestazioni da parte di ambientalisti, archeologi e uomini di cultura.\nAltri provvedimenti di rilievo della giunta Alemanno sono stati: un'ordinanza contro la prostituzione nelle strade, il tentativo di ricapitalizzare l'azienda dei rifiuti Azienda Municipale Ambiente (AMA) ridefinendone il ruolo, il censimento e lo smantellamento di sei campi nomadi (tra cui il Casilino 900) allestendo presidi di vigilanza per garantire vaccinazioni e scolarizzazione ai bambini rom, e per espellere gli irregolari.\nIl 9 febbraio 2009 Alemanno ha conferito la cittadinanza onoraria di Roma al Dalai Lama, capo spirituale del popolo tibetano e nel luglio dello stesso anno anche al soldato israeliano Gilad Shalit, all'epoca prigioniero di gruppi combattenti palestinesi.\nNel marzo 2009 Alemanno ha ricevuto come ospite in Campidoglio papa Benedetto XVI.\nDal settembre 2009 celebra ogni anno la scomparsa in Libano nel 1980 dei due giornalisti italiani Graziella De Palo e Italo Toni, ai quali intitola due viali in villa Gordiani, nel quadro di riqualificazione della stessa, dedicando loro la S. Messa in Santa Maria in Ara Coeli ed il concerto d'apertura della stagione dell'Accademia Nazionale di Santa Cecilia nell'Auditorium Parco della Musica. In particolare, nel 2009 intervenne in Campidoglio al Convegno internazionale \"Graziella e Italo: una giornata per non dimenticare\", mentre nel 2011 ospit\u00f2 per un intervento Massimo D'Alema, all'epoca Presidente del Comitato per la Sicurezza della Repubblica, nel punto di confluenza, a Villa Gordiani, dei viali Graziella De Palo e Italo Toni, dove venne piantato un albero di olivo, simbolo auspicante la Pace in Medio Oriente.\nNel maggio 2012, Alemanno ha patrocinato una marcia antiabortista a Roma.\nNell'agosto \u00e8 stato poi approvato dall'assemblea Capitolina il \"quoziente familiare\", introdotto da Alemanno per bilanciare la tassa dei rifiuti in base alla situazione economica, al numero di componenti, ad eventuali oneri sanitari, delle famiglie.\nSul finire del mandato, \u00e8 stato approvato lo Statuto di Roma Capitale.\nDal PdL a Fratelli d'Italia.\nSi ricandida alle elezioni comunali come Sindaco di Roma, non risultando vincente, e il 12 giugno 2013 lascia l'incarico al neoeletto Ignazio Marino del PD.\nIl 9 ottobre 2013 ufficializza il suo abbandono del PdL per \"mancanza di democrazia interna\", e fonda un nuovo movimento politico chiamato \"Prima l'Italia\", confluendo poi in Fratelli d'Italia - Alleanza Nazionale, di cui diventa membro dell'Ufficio di presidenza e per cui si candida alle elezioni europee del 2014 nella Circoscrizione Italia meridionale (che comprende i collegi di Abruzzo, Molise, Campania, Puglia, Basilicata e Calabria) ottenendo voti, ma FdI non raggiunge il quorum e non viene eletto.\nDa Azione Nazionale al MNS e il rientro in Fratelli d\u2019Italia.\nNel novembre 2015 \u00e8 tra i fondatori con Roberto Menia e Giuseppe Scopelliti del movimento \"Azione Nazionale\". Nel giugno 2016 insieme a Storace sostiene l'imprenditore Alfio Marchini come candidato sindaco di Roma ma risulter\u00e0 fallimentare.\nIl 12 gennaio 2017 con Storace annuncia l'indizione di un Congresso e di una costituente per arrivare alla fusione di Azione Nazionale e de La Destra in un \"Polo Sovranista\".\nIl 18 febbraio confluiscono nel nuovo partito Movimento Nazionale per la Sovranit\u00e0. Alemanno \u00e8 eletto Segretario all'unanimit\u00e0 dai delegati al congresso fondativo al Marriott Park Hotel di Roma. Nello stesso congresso Storace \u00e8 eletto all'unanimit\u00e0 Presidente del Movimento. L'anno seguente Storace lascia il partito perch\u00e9 sostiene il sindaco di Amatrice Sergio Pirozzi alle regionali nel Lazio mentre Alemanno appoggia il candidato della coalizione di centro-destra Stefano Parisi. Nel frattempo alle politiche il MNS elegge un senatore nelle liste della Lega e discreti risultati vengono raggiunti successivamente alle regionali in Molise con una propria lista e in Abruzzo dove tra le file della Lega riesce a eleggere tre consiglieri. Il 4 marzo 2019 Alemanno rimette il suo incarico da Segretario dopo la condanna in primo grado per il processo di Mafia Capitale. Il 7 dicembre dello stesso anno il partito confluisce in Fratelli d\u2019Italia di Giorgia Meloni. In occasione delle elezioni regionali del settembre 2020 sostiene i candidati di FdI in Liguria e Puglia.\nProcedimenti giudiziari.\nLa vicenda Parmalat: assolto.\nOltre ai sopraccitati arresti in et\u00e0 giovanile conclusisi con proscioglimento, durante la sua permanenza presso il Ministero delle Politiche agricole e forestali, Alemanno \u00e8 stato coinvolto marginalmente nello scandalo Parmalat.\nAlla fine del 2001, la Parmalat pubblicizza un latte rappresentato come fresco quando, in realt\u00e0, \u00e8 imbottigliato a Gransee anche settimane prima della vendita. I produttori di latte insorgono e cos\u00ec il ministero multa la Parmalat, riconoscendo le loro ragioni. A quel punto, Tanzi, si rivolge a Romani Bernardoni, suo braccio destro per quel che riguarda il rapporto con la politica, incaricando di contattare Alemanno. Il 13 marzo del 2002, Alemanno diffida la Parmalat alla distribuzione, ma allo stesso tempo istituisce una commissione, assieme al ministro della salute, Girolamo Sirchia, col compito di studiare il caso. Il 17 maggio, la commissione approva il procedimento di \"microfiltraggio\", trattamento alla base del latte contestato, e ne d\u00e0 il via libera per decreto e, nel febbraio del 2003, il latte ottiene la lunga scadenza di 11 giorni. Dopo lo scoppio dello scandalo, per\u00f2, Alemanno torna sulle sue decisioni e dichiara il 22 maggio del 2004 che il latte non pu\u00f2 pi\u00f9 essere utilizzato. Tanzi, dopo il suo arresto nel gennaio del 2004, dichiar\u00f2 di \u00abaver erogato somme di denaro\u00bb ad Alemanno, attraverso Enrico La Loggia, all'epoca ministro per gli affari regionali affinch\u00e9 \u00abintervenisse presso di lui\". Gli inquirenti scoprono un finanziamento di dalla Parmalat, sotto forma di pubblicit\u00e0 alla rivista \"Area\". Tanzi, per\u00f2, minimizzer\u00e0 l'episodio, dichiarando, testualmente, che la questione \u00abnon ha alcuna attinenza con la politica\u00bb, ed escludendo qualsiasi ipotesi di corruzione.\nGli inquirenti, per\u00f2, scoprono che Alemanno, durante il Natale del 2002 \u00e8 stato in vacanza, assieme alla moglie ed al figlio, a Zanzibar per un costo, non saldato, di . Le Fiamme Gialle giudicano, in particolare, sospetta la data di partenza del 28 dicembre del 2002, in quanto coincidente con il termine dei lavori della \u00abseconda commissione sul latte microfiltrato\u00bb, che diede poi il via libera alla commercializzazione del latte. Pietro Tanzi, segretario particolare del patron della Parmalat, per\u00f2, afferm\u00f2 che l'aereo privato venne fornito ad Alemanno, a spese della Parmalat perch\u00e9 quest'ultimo si era infortunato e necessitava di un rapido intervento chirurgico\u00bb. Inoltre, la Guardia di Finanza scopre che il 1\u00ba marzo del 2003 anche la segretaria particolare dell'allora ministro, Alessandra Lippiello, non avrebbe saldato un conto di per una vacanza alle Seychelles.\nAlemanno, sentito dalla Procura di Parma come testimone, assicur\u00f2 la regolarit\u00e0 dell'intera faccenda, dichiarando di non aver \"intrattenuto con Tanzi relazioni particolari\". Il 23 settembre del 2005, Alemanno viene ascoltato come indagato dal Tribunale dei ministri. Gli inquirenti gli chiesero come mai scelse due consulenti della Parmalat in qualit\u00e0 di esperti per la valutazione del latte microfiltrato, ed Alemanno rispose che \u00abfurono selezionati in base a un'istruttoria fatta dagli uffici\u00bb e \u00abche fossero consulenti Parmalat noi non sapevamo sicuramente, tutti ignoravamo questa cosa, credo che la contestazione vada rivolta a loro\u00bb. A proposito della visita medica fatta a Parma con l'aereo, Alemanno dichiar\u00f2 che \u00abrientra negli atteggiamenti amicali\u00bb e che \u00abavendo avuto un trauma a una mano, lui si offr\u00ec\u00bb, e che \u00abnon avevo una nozione precisa di chi fosse la propriet\u00e0 dell'aereo\u00bb.\nIl Tribunale dei ministri decide di prosciogliere definitivamente Alemanno.\nCorruzione e finanziamento illecito: condanna confermata in appello.\nIl 2 dicembre 2014 viene indagato con l'accusa di concorso esterno in associazione mafiosa, corruzione aggravata e finanziamento illecito nell\u2019ambito dell\u2019inchiesta di Mafia Capitale riguardante le infiltrazioni di un'organizzazione mafiosa che avrebbe fatto capo a Massimo Carminati, ex NAR e Banda della Magliana arrestato insieme ad altre 27 persone, nel tessuto imprenditoriale, politico ed istituzionale della citt\u00e0, attraverso un sistema corruttivo finalizzato ad ottenere l'assegnazione di appalti e finanziamenti pubblici dal Comune e dalle aziende municipalizzate, con interessi anche nella gestione dei centri di accoglienza degli immigrati e nel finanziamento di cene e campagne elettorali tra cui appunto quella dell'ex sindaco Alemanno. Tra gli arrestati e tra gli indagati figurano parecchi dirigenti pubblici nominati dallo stesso Alemanno o comunque persone vicine a lui e gi\u00e0 coinvolte nello scandalo Parentopoli come Franco Panzironi dell'Azienda Municipale Ambiente e segretario della fondazione di Alemanno, Riccardo Mancini, amministratore di EUR SpA e tesoriere della campagna del 2008, Fabrizio Franco Testa dell'ENAV-Techno Sky, nonch\u00e9 alcuni componenti della giunta del predecessore di Alemanno Walter Veltroni. Luca Odevaine, il gestore dell'accoglienza dei migranti anch'egli indagato, in una conversazione con un collaboratore e il responsabile di una coop, accusa Alemanno e il figlio di aver fatto quattro viaggi in Argentina con valigie piene di soldi; i Ros hanno verificato un solo viaggio avvenuto in occasione di un Capodanno non trovando riscontri.\nAlemanno scrive a Giorgia Meloni, leader del suo partito Fratelli d'Italia, e si sospende dagli incarichi per evitare strumentalizzazioni fino a quando la sua posizione non sar\u00e0 pienamente e positivamente chiarita ammettendo errori nella scelta della sua squadra ai tempi in cui era sindaco.\nIl 15 aprile 2015 ha modo di difendersi davanti alla Commissione parlamentare antimafia e davanti ai giornalisti declinando ogni responsabilit\u00e0 e dichiarando che non ha mai conosciuto Carminati e che rifarebbe il sindaco.\nIl 18 dicembre 2015 viene rinviato a giudizio per i reati di corruzione e finanziamento illecito ai partiti. Secondo l'accusa Alemanno avrebbe ricevuto centoventicinquemila euro dal ras delle cooperative Salvatore Buzzi.\nIl 7 febbraio 2017 il gip Flavia Costantini decide di archiviare l'accusa di concorso esterno in associazione mafiosa. Rimane in piedi l'accusa di corruzione e finanziamento illecito.\nMassimo Carminati durante l'udienza del 30 marzo 2017 esclude categoricamente che Salvatore Buzzi possa aver dato soldi in nero ad Alemanno e che \"se Buzzi glieli avesse dati certamente me l'avrebbe detto\". La settimana seguente Carminati in aula nega di aver mai conosciuto Alemanno.\nIl 10 gennaio 2018 inizia il processo per corruzione.\nL'8 febbraio 2019 la Procura di Roma chiede una condanna a 4 anni e mezzo per corruzione e 6 mesi per finanziamento illecito, pi\u00f9 l'interdizione perpetua dai pubblici uffici e la confisca di , l'equivalente dell'importo che secondo il PM tra il 2012 e il 2014 sarebbe finito alla fondazione di Alemanno, ritenuto \"l'uomo politico di riferimento dell'organizzazione Mafia Capitale\". Il 25 febbraio seguente viene invece condannato dalla seconda sezione penale del Tribunale di Roma a 6 anni di reclusione ed alla confisca di ; inoltre per due anni non potr\u00e0 contrattare con la pubblica amministrazione e risulter\u00e0 interdetto per tutta la durata della pena. Il giudice penale ha altres\u00ec condannato Gianni Alemanno a risarcire il danno cagionato sia ad Ama che a Roma Capitale, da liquidarsi in sede civile, fissando una provvisionale di euro a favore di entrambi gli enti danneggiati.\nIl 23 ottobre 2020 la condanna a 6 anni viene confermata in appello; il sostituto procuratore generale aveva chiesto per\u00f2 3 anni e 6 mesi di reclusione.\nL'8 luglio 2021 il sostituto procuratore generale della Cassazione ha chiesto ai giudici di confermare la condanna a sei anni di reclusione, chiedendo un nuovo processo in merito alle pene accessorie. I giudici tuttavia hanno annullato senza rinvio le accuse per corruzione ed hanno deciso un nuovo processo di appello per rideterminare la pena, riqualificando il reato in traffico di influenze per la vicenda dello sblocco dei pagamenti di EUR Spa.\nIl 18 febbraio 2022 nell\u2019appello bis ordinato dalla Cassazione per rideterminare la pena, \u00e8 stato condannato a un anno e dieci mesi dai giudici della IV sezione penale della Corte d\u2019Appello di Roma. \nFinanziamento illecito: prescritto.\nIl 23 marzo 2015 viene rinviato a giudizio insieme ad altre sette persone per la vicenda di un presunto finanziamento illecito ricevuto per le elezioni regionali nel Lazio del 2010 che sarebbe stato mascherato da un falso sondaggio a favore della lista di Renata Polverini. Al riguardo Alemanno dichiara:\"Io non ho mai sollecitato o ricevuto un finanziamento illecito, questa \u00e8 una vicenda marginale di cui non potevo verificare gli adempimenti di legge, perch\u00e9 non riguardava una mia campagna elettorale\". Il processo \u00e8 iniziato il 5 luglio 2016 davanti al giudice monocratico Mucari. Il 28 maggio 2018, il processo \u00e8 finito in prescrizione.\nIl caso delle nomine: archiviato.\nIndagato insieme al suo successore Ignazio Marino in merito ai presunti illeciti legati alle procedure di nomine dirigenziali in Campidoglio in violazione del Testo Unico degli Enti Locali, il 28 settembre 2017 la Procura di Roma chiede l'archiviazione perch\u00e9 il fatto non sussiste.\nAbuso d\u2019ufficio: archiviato.\nAccusato di abuso d\u2019ufficio per la gestione e l'affidamento dell\u2019Ippodromo delle Capannelle, nel gennaio 2020 la sua posizione, e quella di alcuni esponenti della sua giunta, viene archiviata su richiesta del PM Erminio Amelio.\nDanno erariale: assolto.\nNell\u2019estate del 2020, insieme all'ex assessore all'Ambiente Marco Visconti e altri due dirigenti del settore, viene assolto con formula piena dalla Corte dei Conti per il presunto danno erariale di 1.351.713 euro in relazione al Piano rifiuti di Roma.\nQuerele.\nNell'aprile del 2013, ancora sindaco di Roma e quindi prima dello scandalo di Mafia Capitale, sporge querela per diffamazione nei confronti del programma Rai \"Report\" per la puntata intitolata \"Romanzo Capitale\" che ha come tema l'inchiesta della Procura sulle tangenti filobus che ha portato all'arresto di Riccardo Mancini, ex AD di Eur Spa e ritenuto vicino ad Alemanno, il sistema dei subappalti per la metro C, gli interessi della nuova Banda della Magliana, i numerosi consulenti del Comune e i debiti delle municipalizzate.\nNel dicembre del 2014 querela l'allora sindaco della Capitale Ignazio Marino per aver dichiarato: \"Ci sar\u00e0 qualcuno che nel nostro partito ha sbagliato, ma l'impianto criminale nasce nella destra di Alemanno\". Alemanno presenta pure un'interrogazione consiliare \"per chiedere come mai si sia svolta un'assemblea di partito dentro un centro culturale di propriet\u00e0 del Comune\".\nNel giugno seguente querela ancora Marino in merito ad una presunta telefonata in cui Alemanno gli avrebbe indicato, a suo dire, due nomi per i consigli di amministrazione.\nNel settembre del 2017 querela la Rai per il docufilm \"I mille giorni di Mafia Capitale\" poich\u00e9 \"ha chiaramente travisato i fatti in modo tendenzioso, ignorando le risultanze della sentenza del Processo su Mafia Capitale e il proscioglimento da ogni reato associativo che \u00e8 stato richiesto e ottenuto nei miei confronti dalla Procura di Roma\" chiedendo inoltre ai parlamentari della Commissione di Vigilanza Rai di presentare un'interpellanza al riguardo."}
{"id": "2627038", "revid": "1305772", "url": "https://it.wikipedia.org/wiki?curid=2627038", "title": "Ambrosi", "text": ""}
{"id": "2627039", "revid": "123641937", "url": "https://it.wikipedia.org/wiki?curid=2627039", "title": "Luigi De Marchi (psicologo)", "text": "Psicoterapeuta di formazione reichiana, umanista, autore di scritti talvolta controversi perch\u00e9 a scopo provocatorio, si definiva \"Solista\" ed amava stare \"\u00abfuori dall'Accademia\u00bb\".\nBiografia, attivit\u00e0 e pensiero.\nPsicologo clinico e sociale, politologo e autore di numerosi saggi pubblicati in Europa e in America, \u00e8 stato protagonista di varie battaglie per i diritti civili e sessuali, riuscendo nel 1971, con una sentenza della Corte Suprema sulla \u201cVertenza tra il Presidente del Consiglio dei Ministri, On. Emilio Colombo, e il Prof. Luigi De Marchi\u201d, ad ottenere la revoca dei divieti penali all'informazione e all'assistenza anticoncezionale e ad avviare la realizzazione di una rete di migliaia di consultori sessuologici e familiari pubblici.\nNei primi anni cinquanta \u00e8 stato tra i fondatori dell'AIED, guidando per 20 anni l'Associazione in qualit\u00e0 di Segretario Nazionale.\nDe Marchi ha dato per oltre quarant'anni un contributo determinante non solo alla segnalazione della pericolosit\u00e0 dell'esplosione demografica (da lui definita \u201cla madre di tutte le tragedie\u201d) e dei suoi corollari (fame, guerre, genocidi, disastri ambientali, disoccupazione di massa, migrazioni disperate, crisi energetica mondiale) ma anche al chiarimento dei meccanismi psicologici che hanno finora impedito di comprendere e di affrontare questa tragedia planetaria. In particolare, negli anni \u201870, ha dimostrato con alcuni fotoromanzi interpretati da noti attori (Paola Pitagora, Ugo Pagliai, Paola Gassman, Marco Zavattini e Mario Valdemarin) che i messaggi mass-mediatici associati alla psicologia motivazionale sono lo strumento pi\u00f9 efficace per indurre le masse alla regolazione delle nascite: una tesi oggi confermata da varie organizzazioni internazionali.\nNegli anni dal '60 all'\u201880 De Marchi \u00e8 stato presidente italiano di tre importanti Scuole di Psicoterapia da lui fondate: quella psico-corporea di Wilhelm Reich, quella bioenergetica di Alexander Lowen e quella umanistica di Carl Rogers.\nA partire dai primi anni \u201880 De Marchi matura un diverso punto di vista nei confronti degli approcci teorici di Reich, Lowen e Rogers (a suo parere non avevano colto fino in fondo l'importanza della coscienza e dell'angoscia della morte nella genesi delle patologie psichiche umane) e propone nel 1984 una teoria della cultura e della nevrosi in un libro (\u201cScimmietta ti amo -Psicologia Cultura Esistenza: da Neanderthal agli scenari atomici \u201d Ed.Longanesi \u2013 \u201cLo shock primario\u201d, Ultima Ed. 2002, Rai-Eri) che nell'edizione tedesca viene proclamato \u201cLibro del Mese\u201d. Nel 1986 fonda a Roma l'Istituto di Psicologia Umanistica Esistenziale, oggi diretto dalla dr.ssa Antonella Filastro. Pioniere europeo della ricerca psico-sociale, De Marchi \u00e8 stato Presidente Onorario della Societ\u00e0 Italiana di Psicologia Politica . I suoi contributi in questo campo sono stati: 1) la fondazione della Psicopolitica (un metodo di analisi psicologica dei fenomeni socio-culturali che da trent'anni propone una \u201clettura\u201d psicologica di tali fenomeni, diversa da quelle di carattere marxista, idealista o istituzionalista finora prevalse, con risultati fallimentari, nelle scienze sociali e politiche tradizionali); 2) l'elaborazione d'una nuova \"Psicologia Politica Liberale\" .\nDai primi anni novanta De Marchi si \u00e8 interessato anche al teatro e alla televisione, creando programmi di cui Federico Fellini scrisse nel '92: \u201cEcco una nuova televisione culturale di cui c'\u00e8, oggi, bisogno\u201d. E per oltre due anni ha condotto un programma di psicologia su RaiUno \u201d La chiave d'oro\u201d con l'attore Rodolfo Baldini. Paolo Guzzanti ha scritto di lui: \u201cDe Marchi \u00e8 un felice incrocio tra Bertrand Russell e Woody Allen\u201d.\nAttivista per il riconoscimento dei diritti alla contraccezione, al divorzio, all'interruzione di gravidanza e all'eutanasia, ha fondato il CISA (Centro informazioni sterilizzazione aborto) che negli anni settanta anticip\u00f2 la legge sull'aborto in Italia, e l'AIED (Associazione italiana per l'educazione demografica). Ha costantemente sostenuto l'importanza del problema della crescita demografica e dei problemi economici, ecologici, sociali e psicologici ad essa connessi.\nPur essendo favorevole alla chiusura dei manicomi, ha criticato la legge Basaglia in quanto scaricava sulle famiglie il problema dei malati psichiatrici pericolosi; parlando dei delitti in famiglia, De Marchi evidenzi\u00f2 come il nucleo familiare resti il luogo principale in cui avvengono gli omicidi, a suo giudizio \"frutto del fallimento\" della legge 180 sulla salute mentale. Egli propose \u00abuna riforma radicale e l'apertura di cliniche psichiatriche che non siano i vecchi manicomi ma strutture umanizzate, oltre che di centri per l'attivit\u00e0 riabilitativa\u00bb.\nAderente al Partito Radicale, ha tenuto per tredici anni, dal 1995 al 2008, la rubrica bisettimanale \"Controluce\" su Radio Radicale, in cui ha trattato temi che venivano altrove trattati con conformismo: il sesso e l'amore, la procreazione e la contraccezione, le malattie e la morte, il lavoro e le rendite, la libert\u00e0 e l'autoritarismo.\n\u00c8 stato autore della \"Teoria liberale della lotta di classe\", sviluppata nel 2000 nel volume \"O noi o loro!\".\nIstituto di Psicologia Umanistica Esistenziale \"LUIGI DE MARCHI\" - IPUE.\nModello, Fondatori e Storia della Scuola.\nLuigi De Marchi \u00e8 mosso dalle radici comuni teoriche ed epistemologiche riconducibili alla fenomenologia e all'esistenzialismo, fondamentali correnti filosofiche del \u2018900, e da alcuni autori significativi del movimento della psicologia umanistico-esistenziale americana ed europea - in particolare Carl Rogers, Otto Rank, Viktor Frankl, Ludwig Binswanger, Medard Boss, Karl Jaspers, Eug\u00e8ne Minkowski - . Eredita la particolare concezione dell'uomo e della vita, che rivendica all'essere umano il diritto e la capacit\u00e0 di scelta.\nConsapevole della sovrabbondanza di Scuole Psicologiche esistenti in Italia esit\u00f2 prima di fondare l'Istituto di Psicologia Umanistica Esistenziale (IPUE).\nPer molti anni prefer\u00ec lavorare nell'ambito di indirizzi gi\u00e0 affermati, che sentiva geniali e creativi e nel ventennio 1960-1980 fu l'iniziatore della Scuola Reichiana in Italia Presidente dell'Istituto di Bioenergetica W. Reich di Roma e per 6 anni Presidente dell'Istituto di Psicologia Rogersiana (FDI) e inoltre concorse a riscoprire e valorizzare l'opera pionieristica di Otto Rank con la pubblicazione della sua opera: \"Otto Rank pioniere misconosciuto\" Melusina Editrice 1992.\nNegli anni 80 esperienze personali drammatiche e ricerche in campo clinico e antropologico imposero alla sua attenzione l'importanza dell'angoscia di morte come uno dei pi\u00f9 importanti fattori che contribuiscono alla sofferenza psicologica e psicopatologica.\nSent\u00ec allora l'esigenza di creare una nuova Scuola che riuscisse a riconoscere la rilevanza di questa angoscia primaria dell'uomo e di sviluppare un approccio originale, pluralista e non dogmatico alla sofferenza umana, fondato sull'integrazione sinergica delle tre dimensioni, di approccio simultaneo all'essere umano in terapia verbale, corporea ed esistenziale.\nSi tratta di un modello che nasce sulla scia della filosofia esistenziale, dalla quale eredita la concezione dell'uomo e della vita che rivendica all'essere umano il diritto e la capacit\u00e0 di scelta e, intende:\n(1) offrire la possibilit\u00e0 di elaborare e affrontare le tremende tensioni esistenziali di ogni essere umano anche nel percorso di malattia psichica e somatica nel clima di contatto empatico, di solidariet\u00e0, convogliando nel processo terapeutico il grande potenziale di crescita e comunicazione del paziente, la sua conoscenza dei propri bisogni, la sua creativit\u00e0, l'apporto decisivo della sua esperienza.\n(2) che si presenta multidimensionale, integrato e non dogmatico alla sofferenza umana e psichica e costantemente aperto ad arricchire la propria prospettiva teorica e clinica attraverso un confronto critico e di fertilizzazione con altri approcci psicoterapici, e interviene su 4 dimensioni fondamentali dell'esperienza umana:\nArticoli.\nLuigi De Marchi, \"La Psicologia Umanistica Esistenziale\" \u2013 Rivista delle Psicoterapie, Universit\u00e0 di Roma \u201cLa Sapienza\u201d, vol. 2, n. 2, 1997"}
{"id": "2627041", "revid": "633110", "url": "https://it.wikipedia.org/wiki?curid=2627041", "title": "Distretto di Hata", "text": "Il \u00e8 uno dei distretti della prefettura di K\u014dchi, in Giappone.\nAttualmente fanno parte del distretto i comuni di Kuroshio, Mihara e \u014ctsuki."}
{"id": "2627043", "revid": "729019", "url": "https://it.wikipedia.org/wiki?curid=2627043", "title": "Myasishchev M-70", "text": "Il nome Myasishchev M-70 si riferisce al progetto di un idrobombardiere strategico portato avanti dall'OKB-23 Myasishchev a partire dal 1956. Venne progettato in risposta ad un requisito della VVS sovietica, che temeva che le basi dei suoi bombardieri a lungo raggio fossero in gran parte distrutte da un attacco nemico. Questo aereo, che era in grado di operare su superfici liquide, non and\u00f2 mai oltre lo stadio di progetto.\nStoria.\nSviluppo.\nLo sviluppo di un aereo da bombardamento strategico in grado di operare su superfici liquide venne iniziato dall'OKB di Vladimir Michajlovi\u010d Mjasi\u0161\u010dev a partire dal 1956. Il 15 agosto di quell'anno, infatti, una risoluzione del Consiglio dei ministri dell'Unione Sovietica mise in evidenza la possibilit\u00e0 che gran parte delle basi dell'aviazione strategica fosse messa fuori uso da un attacco nemico. Per questa ragione, tre uffici tecnici (Tupolev, Beriev e, ovviamente, Myasishchev) iniziarono a lavorare su progetti di aerei idrovolanti o anfibi, che fossero in grado di operare senza utilizzare piste terrestri.\nIn precedenza, gli unici aerei di questo tipo erano stati proposti da Roberto Oros di Bartini.\nIl progetto preliminare venne presentato nell'agosto del 1957 ma, come altri velivoli simili, non ebbe seguito.\nDescrizione tecnica.\nIl progetto dell'M-70 prevedeva una macchina di grandi dimensioni, caratterizzato da uno schema aerodinamico convenzionale con ala a freccia e coda con deriva singola ed impennaggio classico. Il peso al decollo previsto era di circa 240 tonnellate, delle quali 144 di carburante.\nLa propulsione sarebbe stata assicurata da quattro turbogetti, due sistemati su dei piloni posti sopra l'ala, ed i rimanenti alla base della deriva di coda, in coppia. Questi, secondo i progettisti, sarebbero stati in grado di spingere l'M-70 alla velocit\u00e0 massima di 1.800 km/. La velocit\u00e0 di crociera prevista era invece compresa tra i 950 ed i 1.700 km/h. L'autonomia prevista era nell'ordine dei 6.500-7.500 km. Tuttavia, era stata prevista la possibilit\u00e0 di rifornire l'M-70 con dei sottomarini: in questo caso, la distanza percorribile sarebbe salita a valori compresi tra i 18.000 ed i 20.000 km.\nQuesto aereo, progettato per operare sull'acqua, per le manovre di decollo ed atterraggio avrebbe dovuto utilizzare una sorta di pattino retrattile."}
{"id": "2627044", "revid": "767487", "url": "https://it.wikipedia.org/wiki?curid=2627044", "title": "Alexander (Dakota del Nord)", "text": "Alexander \u00e8 un centro abitato (\"city\") degli Stati Uniti d'America, situato nella Contea di McKenzie, nello Stato del Dakota del Nord. Nel censimento del 2000 la popolazione era di 217 abitanti. La citt\u00e0 \u00e8 stata fondata nel 1905.\nGeografia fisica.\nSecondo i rilevamenti dell'United States Census Bureau, la localit\u00e0 di Alexander si estende su una superficie di 3,7 km\u00b2, tutti occupati da terre.\nPopolazione.\nSecondo il censimento del 2000, ad Alexander vivevano 217 persone, ed erano presenti 60 gruppi familiari. La densit\u00e0 di popolazione era di 58,2 ab./km\u00b2. Nel territorio comunale si trovavano 106 unit\u00e0 edificate. Per quanto riguarda la composizione etnica degli abitanti, il 99,55% era bianco il 5,99% era nativo e lo 0,46% apparteneva ad altre razze. La popolazione di ogni razza ispanica corrispondeva all'1,38% degli abitanti.\nPer quanto riguarda la suddivisione della popolazione in fasce d'et\u00e0, il 27,6% era al di sotto dei 18, il 5,1% fra i 18 e i 24, il 19,8% fra i 25 e i 44, il 30,4% fra i 45 e i 64, mentre infine il 17,1% era al di sopra dei 65 anni di et\u00e0. L'et\u00e0 media della popolazione era di 43 anni. Per ogni 100 donne residenti vivevano 93,8 maschi."}
{"id": "2627045", "revid": "287204", "url": "https://it.wikipedia.org/wiki?curid=2627045", "title": "For Reasons Unknown", "text": "For Reasons Unknown \u00e8 una canzone del gruppo indie rock The Killers, quinta traccia nel loro secondo album \"Sam's Town\" e quarto singolo tratto dall'album stesso il 25 giugno 2007.\nComposizione e performance live.\nLa canzone \u00e8 stata composta da Brandon Flowers, che in un'intervista con NME ha spiegato che \u00e8 stata scritta mentre il gruppo era in tourn\u00e9e per promuovere Hot Fuss. Cita \"\"For Reasons Unknown\" \u00e8 una canzone molto vecchia. La scrivemmo durante il tour e la registrammo sul Louis XIV's bus. Completammo una versione quella Notte stessa e quella che compare nell'album \u00e8 molto simile\".\nDurante le performance live, Brandon Flowers suona il basso al posto di Mark Stoermer, che invece si dispone alla seconda chitarra.\nSul significato del testo, non c'\u00e8 un'interpretazione o spiegazione ufficiale. Durante il concerto alla Royal Albert Hall, nell'intermezzo della canzone, Flowers pronuncia queste parole;\n\"Voi gente, avete mai amato qualcuno? Certe volte viene molto velocemente, molto facilmente, facile come i capelli delle belle ragazze inglesi cadono sulle loro spalle. Certe volte scompare altrettanto velocemente, ti svegli un mattino, le farfalle smettono di volteggiare, ma tu lo vuoi indietro e vuoi combattere per esso, vuoi respirare di nuovo quel fuoco. Per questo lo richiedi, lo richiami\"\nTra i singoli della band, \"For Reasons Unknown\" \u00e8 uno di quelli di minor successo, toccando la posizione pi\u00f9 alta alla numero 53 il primo luglio 2007 e ha passato una sola settimana nella Top 75 inglese. Si \u00e8 posizionata al 78\u00ba posto nella Top 100 Hits of 2007 di MTV Asia.\nI B-side sono una cover di Romeo and Juliet dei Dire Straits ed una versione acustica di \"Sam's Town\", entrambe registrate live ad Abbey Road per il programma \"Live from Abbey Road\" di Channel 4, e pi\u00f9 tardi inserita nell'album Sawdust.\nVideo.\nIl video \u00e8 stato realizzato in bianco e nero, e mostra la band a cavallo nel deserto con alcuni chroma key sullo sfondo e varie scene che si alternano. Nel filmato, Brandon Flowers suona il basso esattamente come nei live, con Stoermer che suona la seconda chitarra. Fra gli elementi ricorrenti, Flowers indossa i suoi trademark Rayban Wayfarer e compare ripetutamente il montone della copertina dell'album.\nTracce.\nUK CD:\nUK 7\":\nCollegamenti esterni.\nFor Reasons Unknown - video"}
{"id": "2627046", "revid": "1573940", "url": "https://it.wikipedia.org/wiki?curid=2627046", "title": "Distretto di Nagaoka", "text": "Il \u00e8 uno dei distretti della prefettura di K\u014dchi, in Giappone.\nAttualmente fanno parte del distretto i comuni di Motoyama e \u014ctoyo."}
{"id": "2627047", "revid": "209263", "url": "https://it.wikipedia.org/wiki?curid=2627047", "title": "Token Williams", "text": ""}
{"id": "2627049", "revid": "110157", "url": "https://it.wikipedia.org/wiki?curid=2627049", "title": "Olympic Air", "text": "Olympic Air S.A. () \u00e8 una compagnia aerea regionale greca nata dalla privatizzazione della ex-compagnia di bandiera Olympic Airlines. Ha cominciato le operazioni il 29 settembre 2009 in forma limitata, per raggiungere la piena operativit\u00e0 due giorni dopo, il 1\u00ba ottobre 2009, quando Olympic Airlines ha cessato ogni sua attivit\u00e0. La compagnia aerea ha il suo quartier generale a Spata-Artemida, nei pressi del suo hub principale, l'Aeroporto di Atene-Eleftherios Venizelos. Fanno parte della Olympic Group anche l'Olympic Handling, che gestisce i servizi di terra nei vari aeroporti greci. Il 1\u00ba ottobre 2009 Vgenopoulos annuncia la riattivazione della compagnia Macedonia Airlines come sussidiaria della nuova Olympic Air, dopo che nel 2003 aveva cessato le operazioni come sussidiaria della vecchia Olympic Airways.\nNel 2013 la compagnia \u00e8 stata acquistata dalla Aegean Airlines, cos\u00ec divenendo la sua sussidiaria operatrice dei voli nazionali.\nLa nuova Olympic mantiene dei forti legami con la vecchia compagnia di bandiera, conservandone il logo e i codici IATA, e ICAO.\nMiles &amp; Bonus.\nMiles &amp; Bonus \u00e8 il nuovo Frequent Flyer della Olympic dopo l'acquisizione della compagnia da parte di Aegean Airlines."}
{"id": "2627052", "revid": "72396", "url": "https://it.wikipedia.org/wiki?curid=2627052", "title": "Carlos Quintana (pugile)", "text": "Soprannominato \"El Indio\", \u00e8 stato campione mondiale WBO dei pesi welter."}
{"id": "2627055", "revid": "1573940", "url": "https://it.wikipedia.org/wiki?curid=2627055", "title": "Distretto di Takaoka", "text": "Il \u00e8 uno dei distretti della prefettura di K\u014dchi, in Giappone.\nAttualmente fanno parte del distretto i comuni di Hidaka, Nakatosa, Ochi, Sakawa, Shimanto, Tsuno e Yusuhara."}
{"id": "2627057", "revid": "767487", "url": "https://it.wikipedia.org/wiki?curid=2627057", "title": "Graeophonus", "text": "Il graeofono (gen. Graeophonus) \u00e8 un aracnide estinto, forse appartenente all'ordine degli amblipigi. Visse nel Carbonifero superiore (circa 300 milioni di anni fa), e i suoi resti sono stati ritrovati in Europa (Inghilterra) e in Nordamerica.\nDescrizione.\nL'aspetto di questo aracnide doveva essere piuttosto simile a quello di un odierno ragno. Il carapace era compatto e dotato di una proiezione frontale ben sviluppata. Era presente un solo paio di occhi, posti su peduncoli arrotondati. Dal margine anteriore si protendevano due sottili chele tattili (cheliceri) specializzate per la nutrizione, mentre il primo paio di zampe era trasformato in strutture predatorie robuste, utili per catturare la preda. Le altre zampe erano lunghe e forti. L'addome, infine, era formato da dodici segmenti (somiti). In media l'animale era lungo meno di due centimetri.\nClassificazione.\nDescritto per la prima volta da Pocock nel 1911, questo aracnide fu inizialmente ritenuto un ragno primitivo. In seguito fu ascritto all'ordine dei Phrynichida, ritenuto ancestrale ai veri ragni. Un'ulteriore ridescrizione di \"Graeophonus\" ha portato alla luce notevoli somiglianze con gli Ambypygi, i cosiddetti ragni \u2013 frusta. In particolare, sembra che questa forma fosse un amblipigo eccezionalmente primitivo, forse ascrivibile al gruppo dei Paleoamblypygi o forse alla famiglia dei Paracharontidae, attualmente rappresentata solo da una specie. La specie pi\u00f9 nota di \"Graeophonus\" \u00e8 G. anglicus, rinvenuta nelle miniere di carbone di Coseley, in Inghilterra.\nStile di vita.\nI fossili di \"Graeophonus\" sono stati ritrovati in miniere di carbone che testimoniano l'esistenza di un habitat costituito da paludi poco profonde, delta di fiumi e lagune. Questo animale probabilmente si cibava di minuscoli invertebrati che catturava con le lunghe e forti appendici anteriori."}
{"id": "2627058", "revid": "1573940", "url": "https://it.wikipedia.org/wiki?curid=2627058", "title": "Distretto di Tosa", "text": "Il \u00e8 uno dei distretti della prefettura di K\u014dchi, in Giappone.\nAttualmente fanno parte del distretto i comuni di \u014ckawa e Tosa."}
{"id": "2627065", "revid": "10652", "url": "https://it.wikipedia.org/wiki?curid=2627065", "title": "Marssonina rosae", "text": ""}
{"id": "2627066", "revid": "767487", "url": "https://it.wikipedia.org/wiki?curid=2627066", "title": "Kuwajimalla kagaensis", "text": "La kuwajimalla (Kuwajimalla kagaensis) \u00e8 un rettile estinto appartenente al gruppo dei sauri. Visse nel Cretaceo inferiore (circa 130 milioni di anni fa) e i suoi resti sono stati ritrovati in Giappone.\nSignificato dei fossili.\n\"Kuwajimalla\" possedeva denti lanceolati e denticolati, molto simili a quelli dell'attuale iguana. Questo tipo di dentatura \u00e8 raro tra le lucertole viventi, ed \u00e8 solitamente considerato indicativo di un animale erbivoro (o pi\u00f9 propriamente folivoro).\nQuesto animale rappresenta il pi\u00f9 antico esempio di lucertola erbivora. Prima di questa scoperta, il record apparteneva a \"Dicothodon\", vissuto circa 100 milioni di anni fa, quindi circa 30 milioni di anni dopo. Anche oggi le lucertole erbivore sono rare, e rappresentano solo il 3% circa delle moderne lucertole. La maggior parte delle lucertole si nutre di carne o di insetti, o di un misto di insetti e piante. I fossili di \"Kuwajimalla\" potrebbero indicare che le piante con fiori (angiosperme) fossero gi\u00e0 esistenti milioni di anni prima di quanto facessero supporre i resti fossili. Si suppone addirittura che le piante con fiori fossero gi\u00e0 molto diffuse all'epoca. Attualmente, la pi\u00f9 antica prova dell'esistenza di angiosperme risale a circa 125 milioni di anni fa ed \u00e8 stata rinvenuta in Cina.\nClassificazione.\nNonostante la somiglianza nella dentatura, \"Kuwajimalla\" non \u00e8 strettamente imparentato con le odierne iguane. Comparazioni con lucertole attuali ed estinte suggeriscono che questo animale fosse un parente primitivo dei macrocefalosaurini, un gruppo di grandi lucertole erbivore ben rappresentate nel Cretaceo superiore della Mongolia."}
{"id": "2627067", "revid": "767487", "url": "https://it.wikipedia.org/wiki?curid=2627067", "title": "Professionismo", "text": "Con professionismo si indica il modo di esercitare una data attivit\u00e0 in modo costante, esclusivo, retribuito e previa stipula di un contratto, attivit\u00e0 che di solito viene effettuata in modo saltuario ovvero dilettantistico ovvero non retribuito.\nIn particolare si riferisce agli sport, dove i praticanti vengono distinti tra professionisti e dilettanti."}
{"id": "2627068", "revid": "827882", "url": "https://it.wikipedia.org/wiki?curid=2627068", "title": "Distretto di Aki (K\u014dchi)", "text": "Il \u00e8 uno dei distretti della prefettura di K\u014dchi, in Giappone.\nAttualmente fanno parte del distretto i comuni di Geisei, Kitagawa, Nahari, Tano, T\u014dy\u014d, Umaji e Yasuda."}
{"id": "2627069", "revid": "1573940", "url": "https://it.wikipedia.org/wiki?curid=2627069", "title": "Distretto di Aki (Hiroshima)", "text": "Il \u00e8 uno dei distretti della prefettura di Hiroshima, in Giappone.\nAttualmente fanno parte del distretto i comuni di Fuch\u016b, Kaita, Kumano e Saka."}
{"id": "2627076", "revid": "547992", "url": "https://it.wikipedia.org/wiki?curid=2627076", "title": "Di passaggio", "text": "Di passaggio \u00e8 un singolo del cantautore italiano Franco Battiato, pubblicato nel 1997 dalla Mercury Records come estratto dall'album \"L'imboscata\". \nDescrizione.\n\"Di passaggio\" \u00e8 stata scritta da Battiato e Manlio Sgalambro.\nLe tracce bonus del singolo sono la versione in spagnolo de \"La cura\", con testo adattato da Milagrosa Ortiz Mart\u00edn, e un remix di \"Strani giorni\", pubblicato l'anno prima su un CD maxi di soli remix.\nIl testo.\n\"Di passaggio\" si apre con la voce di Manlio Sgalambro, che legge un passo del filosofo presocratico Eraclito di Efeso in greco antico. Dopo questa introduzione, comincia il testo in italiano scritto da Battiato e Sgalambro, incentrato sulla fugacit\u00e0 dell'esistenza terrena e sul continuo stato di mutamento e movimento che coinvolge il mondo. A quest'ultimo aspetto fa appunto da preludio il frammento di Eraclito, che fu il filosofo a cui viene attribuita la dottrina del \"panta r\u00e9i\", \u00abtutto scorre\u00bb, ossia dell'eterno divenire. Un'altra frase citata all'interno della canzone, \u00ab\"Non ci si pu\u00f2 bagnare due volte nello stesso fiume\"\u00bb, sembra anch'essa ripresa da un aforisma di Eraclito.\nInfine l'epilogo, cantato da Battiato assieme ad Antonella Ruggiero, \u00e8 di nuovo in greco antico: si tratta di un componimento tratto dagli \"Epigrammi\" del poeta ellenistico Callimaco che parla del suicidio di Cleombroto d'Ambracia, folgorato dall'insegnamento platonico sull'immortalit\u00e0 dell'anima.\nVideo musicale.\nIl videoclip di \"Di passaggio\" \u00e8 stato realizzato dal fotografo Carmelo Bongiorno."}
{"id": "2627078", "revid": "143369", "url": "https://it.wikipedia.org/wiki?curid=2627078", "title": "Torre Bertolotti", "text": ""}
{"id": "2627082", "revid": "117271", "url": "https://it.wikipedia.org/wiki?curid=2627082", "title": "Actinonema rosae", "text": ""}
{"id": "2627083", "revid": "117271", "url": "https://it.wikipedia.org/wiki?curid=2627083", "title": "Asteroma rosae", "text": ""}
{"id": "2627084", "revid": "117271", "url": "https://it.wikipedia.org/wiki?curid=2627084", "title": "Dicoccum rosae", "text": ""}
{"id": "2627085", "revid": "117271", "url": "https://it.wikipedia.org/wiki?curid=2627085", "title": "Dothidea rosae", "text": ""}
{"id": "2627086", "revid": "117271", "url": "https://it.wikipedia.org/wiki?curid=2627086", "title": "Fabraea rosae", "text": ""}
{"id": "2627087", "revid": "117271", "url": "https://it.wikipedia.org/wiki?curid=2627087", "title": "Marssonia rosae", "text": ""}
{"id": "2627088", "revid": "117271", "url": "https://it.wikipedia.org/wiki?curid=2627088", "title": "Phyllachora rosae", "text": ""}
{"id": "2627089", "revid": "74801", "url": "https://it.wikipedia.org/wiki?curid=2627089", "title": "La Porte (Indiana)", "text": "La Porte \u00e8 una citt\u00e0 degli Stati Uniti d'America, capoluogo della Contea di LaPorte, nello Stato dell'Indiana.\nLa popolazione era di abitanti nel censimento del 2012."}
{"id": "2627092", "revid": "834", "url": "https://it.wikipedia.org/wiki?curid=2627092", "title": "LaPorte", "text": ""}
{"id": "2627093", "revid": "399", "url": "https://it.wikipedia.org/wiki?curid=2627093", "title": "Arquati", "text": "La famiglia Arquati \u00e8 un'antica casata di nobilt\u00e0 generica presente in Filettino (Frosinone) almeno dal XV sec., distintasi nei secoli per le innumerevoli cariche pubbliche ed ecclesiastiche detenute dai suoi membri. Il cognome, originariamente \"de Arquata\", potrebbe derivare dal toponimo Arquata del Tronto, da dove gli Arquati proverrebbero.\nPersonaggi storici.\nI giuristi appartenuti alla famiglia.\nMolti giuristi locali furono membri di questa schiatta: il notaio Francesco, figlio del notaio Bartolomeo, attivo tra il 1515 e il 1528, certamente discendente del nobile Antonio Arquati, castellano di Cervara di Roma nel 1414; Giuseppe notaio tra il 1690 e il 1709; Filippo Eleuterio notaio tra il 1721 e il 1732.\nLe cariche pubbliche occupate dagli Arquati nei secoli.\nSi segnalano molti laici ed ecclesiastici tra coloro che ricoprirono cariche pubbliche di rilievo in Filettino: Pietro officiale nel 1656; Giuseppe, notaio, nominato Cancelliere e Segretario comunale, morto nel 1710; Gaetano eletto Depositario comunitativo nel 1745; Francesco Anacleto, figlio di Antonio e Bernardina Ciuffetti e fratello di Bernardino Stefano, menzionato come Capitano e Grasciere di Filettino nel 1762 e sindaco nel 1783; Pietro sindaco di Filettino nel 1762; Giuseppe (figlio di Liborio e Maria Pontesilli, morto nel 1784), consigliere nel 1756-1783, sindaco di Filettino nel 1768 e suo fratello Eleuterio, eletto Beneficiato della Collegiata di S.Maria Assunta di Filettino nel 1765, Segretario del Capitolo nel 1767 e nel 1768, Deputato Ecclesiastico presso il consiglio comunitativo nel periodo 1768-1776 e nel 1796, Camerlengo del Capitolo nel 1774, celebre poeta dei costumi locali; Basilio (nipote del gi\u00e0 menzionato sindaco Pietro Arquati), figlio di Gregorio, eletto Consigliere vitalizio ereditario della comunit\u00e0 nel 1832; Carlo Giuseppe figlio di Basilio eletto Consigliere e Anziano nel 1843; Vincenzo Priore della comunit\u00e0 nel 1831 e suo figlio Francesco Consigliere rientrato nella terna per la nomina a Priore nel 1851; nel 1846 Francesco aveva sposato la romana Giuditta Tavani che, ventuno anni dopo, il 25 ottobre 1867, fu unitamente al marito uccisa in Roma a colpi di baionetta da uno zuavo delle truppe francesi che ostacolarono la spedizione di Garibaldi sull'Urbe. Caddero cos\u00ec vittime dei loro ideali di patriottismo e i loro resti mortali furono traslati nel 1939 nell'ossario del Colle del Pino sul Gianicolo.\nGli uomini di Chiesa.\nLa casata nover\u00f2, oltre ai gi\u00e0 ricordati, gli ecclesiastici: don Mariano, figlio di Santo, Abate di S.Nicola di Filettino e Camerlengo nel 1767; don Carlo, figlio di Pietro e nipote ex fratre dell'abate Mariano Arquati, fu Camerlengo e Segretario del Capitolo fino al 1811, Deputato ecclesiastico nel consiglio comunitativo, abate di S.Nicola; don Giovanni Lorenzo rettore della chiesa padronata degli Arquati di S.Giovanni Battista nel 1734; don Romano, sacerdote Beneficiato dell'insigne Collegiata di S.Eustachio in Roma, nominato tale con pergamena di Papa Clemente XII del 1724; don Gregorio, figlio di Basilio, nominato Beneficiato della cappella della SS. Trinit\u00e0 di \"jus patronatus\" degli Arquati e segnalato come tale ancora nel 1860.\nGiuspatronati.\nLa famiglia godeva da tempo immemorabile di uno jus patronatus nella Collegiata di S.Maria Assunta di Filettino attestato ancora nel 1603 e terminato per via della rimozione dell'altare. Nel 1662 godeva gi\u00e0 dello jus patronatus sulla cappella del Crocefisso detta SS.Trinit\u00e0 nella medesima Collegiata e nell'anno 1600 era gi\u00e0 insignita dello jus patronatus dell'antica Chiesa di S.Giovanni Battista, sulla facciata della quale il rettore don Giovanni Lorenzo Arquati fece affiggere nel 1719 lo stemma gentilizio timbrato da elmo a visiera aperta posto di pieno profilo a destra, tipico dei nobili patrizi, con due pennacchi simboleggianti la nobilt\u00e0 cittadina. Lo stemma degli Arquati campeggia anche sull'altare maggiore della stessa chiesa, timbrato da corona patriziale. Nel 1726 il sacerdote Francesco Arquati fu investito dello jus patronatus della Chiesa della SS.Trinit\u00e0 di Filettino, in Via dei Colli Santi; questi la ampli\u00f2, la restaur\u00f2 e la forn\u00ec di paramenti e di suppellettili sacre, unendovi un congruo patrimonio per la manutenzione; anche il patronato di questa chiesa rimase agli Arquati."}
{"id": "2627106", "revid": "729019", "url": "https://it.wikipedia.org/wiki?curid=2627106", "title": "Crown Point (Indiana)", "text": "Crown Point \u00e8 una citt\u00e0 degli Stati Uniti d'America, capoluogo della Contea di Lake, nello Stato dell'Indiana.\nLa popolazione era di 19.806 abitanti nel censimento del 2000."}
{"id": "2627107", "revid": "27552914", "url": "https://it.wikipedia.org/wiki?curid=2627107", "title": "Commissione internazionale di polizia criminale", "text": ""}
{"id": "2627108", "revid": "27552926", "url": "https://it.wikipedia.org/wiki?curid=2627108", "title": "Commissione Internazionale di Polizia Criminale", "text": ""}
{"id": "2627110", "revid": "287204", "url": "https://it.wikipedia.org/wiki?curid=2627110", "title": "VdB 56", "text": "vdB 56 \u00e8 una nebulosa a riflessione visibile nella costellazione del Toro.\nLa sua posizione si individua nella parte orientale della costellazione, a circa 30 primi d'arco in direzione ESE della stella 126 Tauri, di magnitudine 5,04; appare come un filamento molto tenue di gas allungato in senso est-ovest, il cui colore, conferito dalla stella responsabile della sua illuminazione, \u00e8 azzurrognolo. Questa stella \u00e8 nota con la sigla HD\u00a038065 ed \u00e8 una stella bianca di classe spettrale A2V; la sua parallasse \u00e8 stata calcolata in 13,3\u00a0mas, da cui si desume una distanza di circa 75\u00a0parsec (pari a 245 anni\u00a0luce)."}
{"id": "2627112", "revid": "348618", "url": "https://it.wikipedia.org/wiki?curid=2627112", "title": "Daniel Jacobs", "text": "Soprannominato \"The Miracle Man\", \u00e8 stato campione del mondo WBA dei pesi medi dal 2014 al 2017 e IBF dei pesi medi dal 2018 al 2019.\nBiografia.\nJacobs \u00e8 nato e cresciuto a Brooklyn, nel quartiere di Brownsville. \u00c8 stato allevato dalla madre, Yvette Jacobs, dalla nonna, Cordelia Jacobs e dalle zie. Daniel ha poi frequentato la Erasmus High School."}
{"id": "2627114", "revid": "337866", "url": "https://it.wikipedia.org/wiki?curid=2627114", "title": "SEC Conference", "text": ""}
{"id": "2627115", "revid": "154893", "url": "https://it.wikipedia.org/wiki?curid=2627115", "title": "Gruppo rock", "text": ""}
{"id": "2627116", "revid": "6923", "url": "https://it.wikipedia.org/wiki?curid=2627116", "title": "Mister Scarlet", "text": "Mister Scarlet fu un supereroe dei fumetti originariamente pubblicati dalla Fawcett Comics, ed ora di propriet\u00e0 della DC Comics. Un combattente del crimine simile a Batman, possedeva numerosi dispositivi che lo aiutavano nella cattura di vari criminali, insieme alle sue abilit\u00e0 atletiche e alle abilit\u00e0 di combattimento nel corpo a corpo.\nBiografia del personaggio.\nIl suo alter ego era il procuratore Distrettuale Brian Butler, che insieme al suo figlio adottivo, Pinky the Whiz Kid, combatt\u00e9 il male nella sua citt\u00e0 per anni. Il suo successo fu cos\u00ec alto che il suo lavoro era spesso a rischio a causa della mancanza di criminalit\u00e0. Come risultato, durante la serie fece parecchi lavori per fare fronte ai bisogni della sua famiglia.\nLa sua prima comparsa in \"Wow Comics\" n. 1 nell'inverno 1940, Brian abitava a Gotham City. Questo potrebbe essere stato il primo utilizzo del nome della citt\u00e0 nei fumetti. Pi\u00f9 tardi la \"retcon\" stabil\u00ec che la base di Mister Scarlet era o a New York o a Fawcett City.\nSebbene inizialmente comparvero negli anni quaranta, Mister Scarlet e Pinky si rivelarono essere ancora attivi e connessi allo stesso livello di et\u00e0 negli anni settanta durante un'alleanza con la Justice League of America e la Justice Society of America. Fu durante questa alleanza che i due combattenti del crimine si unirono ad un altro gruppo di eroi per formare la Squadron of Justice di Shazam, sebbene nessuna avventura del gruppo fu mai pi\u00f9 raccontata da allora.\nAltre versioni.\nDopo la Crisi, fu rivelato che Pinky prese l'identit\u00e0 di suo padre dopo la sua morte, essendo stato in attivit\u00e0 a Fawcett City per molti anni. Fu anche rivelato come mantennero la loro giovinezza dagli anni '40: Shazam forn\u00ec un'aura protettiva per decenni cos\u00ec che gli abitanti invecchiassero pi\u00f9 lentamente dei loro contemporanei delle altre citt\u00e0.\nUna nuova versione di Mister Scarlet comparve in \"Kingdom Come\" della Elseworld e nella miniserie \"The Kingdom\". Mister Scarlet fu raffigurato come uno splendente diavolo rosso di un uomo conosciuto per aver passato del tempo nel bar Teen Towers insieme a Matrice, la Figlia del Joker, e il nuovo Thunder. Possiede una cresta enorme sulla testa, basato sulla pinna del cappuccio originale, e intendeva somigliare a Savage Dragon."}
{"id": "2627117", "revid": "767487", "url": "https://it.wikipedia.org/wiki?curid=2627117", "title": "Guamal (Meta)", "text": "Guamal \u00e8 un comune della Colombia facente parte del dipartimento di Meta.\nIl centro abitato venne fondato da Alejandro Caicedo, Hermanos Calder\u00f3n, Jes\u00fas Jim\u00e9nez, Clemente Olmos, Mois\u00e9s Z\u00fa\u00f1iga e altri nel 1956, mentre l'istituzione del comune \u00e8 del 19 novembre 1957."}
{"id": "2627118", "revid": "74801", "url": "https://it.wikipedia.org/wiki?curid=2627118", "title": "Logansport (Indiana)", "text": "Logansport \u00e8 una citt\u00e0 degli Stati Uniti d'America situata nella Contea di Cass, nello Stato dell'Indiana.\nLa popolazione era di abitanti nel censimento del 2006.\nEtimologia.\nIl primo insediamento della cittadina di Logansport risale intorno al 1826, fu chiamata cos\u00ec per un soldato mezzo Shawnee di nome James Renick-Logan, meglio noto come \"Captain Logan\" che serv\u00ec da scout per le forze statunitensi nell'area circostante durante la guerra del 1812. Il \"Wabash and Erie canal\" raggiunse Logansport nel 1837, contribuendo con il \"porto\" al nome di Logan facendolo diventare Logan's Port e successivamente Logansport.\nStoria.\nLa cittadina di Logansport fu fondata intorno al 1826, essa ospita un carosello Dentzel rinnovato,una delle tre giostre per serraglio Dentzel pi\u00f9 vecchie intatte.\nAll'inizio del XX secolo, Logansport ospitava la pionieristica compagnia automobilistica \"Company Rutenber\" che aveva sede in precedenza a Chicago e che si ribattezz\u00f2 \"Western Motor Company\" quando si trasfer\u00ec a Logansport. Edwin Rutenber ha fondato la \"Western Motor Company\" dopo aver inventato il primo motore a quattro cilindri per automobili."}
{"id": "2627119", "revid": "1788047", "url": "https://it.wikipedia.org/wiki?curid=2627119", "title": "Tora Bora", "text": "Tora Bora (Pashtu: \u062a\u0648\u0631\u0647 \u0628\u0648\u0631\u0647, \"T\u014drah B\u014drah\", \u201cpolvere nera\u201d), nota localmente come Sp\u012bn Ghar, \u00e8 un complesso di caverne situato nelle Montagne Bianche (Safed Koh) dell'Afghanistan orientale, nella provincia del Distretto di Pachir Wa Agam della provincia di Nangarhar, approssimativamente a 50\u00a0km a ovest del Passo Khyber e a 10\u00a0km a nord della frontiera con la ATAF Aree tribali di amministrazione federale in Pakistan.\nStoria.\nDurante la Guerra in Afghanistan del 2001, fu uno dei capisaldi dei Talebani () e dei loro alleati arabi di al-Q\u0101\u02bfida. Come sospetto nascondiglio del leader di al-Q\u0101\u02bfida, Osama bin Laden, fu bombardata pesantemente dalle forze aeree statunitensi nel dicembre del 2001 nella cosiddetta battaglia di Tora Bora."}
{"id": "2627120", "revid": "1543377", "url": "https://it.wikipedia.org/wiki?curid=2627120", "title": "La Macarena", "text": "La Macarena \u00e8 un comune della Colombia del dipartimento di Meta.\nIl centro abitato venne fondato dalle famiglie Gonz\u00e1lez, Cerquera, Silva, Oviedo e P\u00e9rez nel 1954, mentre l'istituzione del comune \u00e8 del 16 novembre 1980."}
{"id": "2627123", "revid": "110157", "url": "https://it.wikipedia.org/wiki?curid=2627123", "title": "Major League Baseball 1997", "text": "La stagione 1997 della Major League Baseball (MLB) fu la prima a disputarsi con il sistema detto \"interleague play\" ovvero l'incrocio tra le squadre delle due diverse leghe durante la stagione regolare.\nL'All-Star Game si \u00e8 giocato l'8 luglio al Jacobs Field di Cleveland, Ohio ed \u00e8 stato vinto dalla selezione della American League per 3-1.\nLe World Series si sono svolte tra il 18 e il 26 ottobre e sono state vinte dai Florida Marlins, per la prima volta nella loro storia, per 4 partite a 3 sui Cleveland Indians.\nPost Season.\nDivision Series.\nAmerican League\nNational League\nLeague Championship Series.\nAmerican League\nNational League"}
{"id": "2627124", "revid": "767487", "url": "https://it.wikipedia.org/wiki?curid=2627124", "title": "Live from Earth", "text": "Live from Earth \u00e8 il primo album dal vivo di Pat Benatar, pubblicato nel 1983. Contiene anche due tracce inedite da studio, \"Love Is a Battlefield\" e \"Lipstick Lies\".\nIl disco, prodotto da Neil Giraldo e Peter Coleman, ha raggiunto la tredicesima posizione nella classifica di vendita Billboard 200, vendendo pi\u00f9 di un milione di copie.\nNello stesso anno fu pubblicata anche una videocassetta intitolata \"Pat Benatar in Concert\" che contiene per\u00f2 brani diversi da quelli del disco. Il video \u00e8 stato in seguito ripubblicato in versione DVD con il nuovo titolo di \"Live from New Haven\"."}
{"id": "2627128", "revid": "1543377", "url": "https://it.wikipedia.org/wiki?curid=2627128", "title": "Uribe (Colombia)", "text": "Uribe, a volte anche La Uribe, \u00e8 un comune della Colombia facente parte del dipartimento di Meta.\nIl centro abitato venne fondato dalle societ\u00e0 Herrera Restrepo e Uribe Hermanos nel 1865, mentre l'istituzione del comune \u00e8 del 13 novembre 1990."}
{"id": "2627129", "revid": "287204", "url": "https://it.wikipedia.org/wiki?curid=2627129", "title": "Franklin (Indiana)", "text": "Franklin \u00e8 una citt\u00e0 degli Stati Uniti d'America, capoluogo della Contea di Johnson, nello Stato dell'Indiana.\nLa popolazione era di 19.463 abitanti nel censimento del 2000."}
{"id": "2627130", "revid": "110157", "url": "https://it.wikipedia.org/wiki?curid=2627130", "title": "Lejan\u00edas", "text": "Lejan\u00edas \u00e8 un comune della Colombia facente parte del dipartimento di Meta.\nIl centro abitato venne fondato da un gruppi di coloni negli anni cinquanta."}
{"id": "2627131", "revid": "1543377", "url": "https://it.wikipedia.org/wiki?curid=2627131", "title": "Mapirip\u00e1n", "text": "Mapirip\u00e1n \u00e8 un comune della Colombia facente parte del dipartimento di Meta.\nIl centro abitato venne fondato da Tom e Ricki Kirbi nel 1968, mentre l'istituzione del comune \u00e8 del 1989."}
{"id": "2627133", "revid": "74801", "url": "https://it.wikipedia.org/wiki?curid=2627133", "title": "Vincennes (Indiana)", "text": "Vincennes \u00e8 una citt\u00e0 degli Stati Uniti d'America, capoluogo della Contea di Knox, nello Stato dell'Indiana.\nLa popolazione era di abitanti nel censimento del 2000.\nDurante la Guerra d'indipendenza americana Vincennes era una piazzaforte britannica chiamata Fort Sackville o Fort Vincennes, protetta dalle trib\u00fa indiane comandate da Joseph Brant e poi conquistata il 9 luglio del 1778 dalle truppe del generale George Rogers Clark all'inizio della Campagna dell'Illinois. Tuttavia gi\u00e0 a dicembre con l'arrivo di truppe lealiste da Detroit, gli americani, in minoranza, furono costretti ad abbandonarla. Clark riconquist\u00f3 Vincennes il seguente 25 febbraio (1779), stavolta puntando anche su Detroit, con l'aiuto di alleati francesi ma per colpa degli attacchi indiani e lealisti la dovette riabbandonare definitivamente in estate e con essa tutto il piano."}
{"id": "2627135", "revid": "767487", "url": "https://it.wikipedia.org/wiki?curid=2627135", "title": "Mesetas", "text": "Mesetas \u00e8 un comune della Colombia facente parte del dipartimento di Meta.\nIl centro abitato venne fondato da 21 coloni nel 1959."}
{"id": "2627138", "revid": "287204", "url": "https://it.wikipedia.org/wiki?curid=2627138", "title": "Cincinnati Open 1980", "text": "Il Cincinnati Open 1980 \u00e8 stato un torneo di tennis. \u00c8 stata l'79\u00aa edizione del Cincinnati Open, che fa parte del Volvo Grand Prix 1980 e del WTA Tour 1980. Il torneo si \u00e8 giocato a Cincinnati in Ohio negli USA: quello maschile dal 18 al 24 agosto 1980 su campi in cemento, quello femminile su campi in sintetico indoor dal 7 al 13 gennaio 1980.\nCampioni.\nSingolare maschile.\n Harold Solomon ha battuto in finale Francisco Gonz\u00e1lez, 7-6, 6-3\nSingolare femminile.\n Tracy Austin ha battuto in finale Chris Evert 6-2, 6-1\nDoppio maschile.\n Bruce Manson / Brian Teacher hanno battuto in finale Wojciech Fibak / Ivan Lendl,6-7, 7-5, 6-4\nDoppio femminile.\n Laura duPont / Pam Shriver hanno battuto in finale Mima Jau\u0161ovec / Ann Kiyomura 6-3, 6-3"}
{"id": "2627140", "revid": "247222", "url": "https://it.wikipedia.org/wiki?curid=2627140", "title": "Southeastern Conference", "text": "La Southeastern Conference (conosciuta anche con l'acronimo SEC) \u00e8 una delle conference della \"Division I\" (\"Division I-FBS\" nel football americano) della NCAA. \u00c8 tra le pi\u00f9 ricche e importanti conference dello sport universitario americano, in particolare nel football, nel quale fu la prima conference in assoluto a organizzare un campionato.\nAttualmente comprende 14 atenei situati nella zona sud-orientale degli Stati Uniti d'America. Il quartier generale si trova a Birmingham, in Alabama."}
{"id": "2627143", "revid": "767487", "url": "https://it.wikipedia.org/wiki?curid=2627143", "title": "Puerto Concordia", "text": "Puerto Concordia \u00e8 un comune della Colombia facente parte del dipartimento di Meta.\nIl centro abitato venne fondato da un gruppo di coloni nel 1973, mentre l'istituzione del comune \u00e8 del 1\u00ba dicembre 1989."}
{"id": "2627144", "revid": "123715992", "url": "https://it.wikipedia.org/wiki?curid=2627144", "title": "Anna Rita Del Piano", "text": "Biografia.\nNata a Cassano delle Murge, in provincia di Bari, si trasferisce con la famiglia a Matera da ragazzina, dove persegue studi artistici, dapprima con la danza classica e successivamente con il teatro, frequentando i laboratori di Enrico Annecchino, l'\"Hermes\" di Emilio Andrisani ed il \"Teatro dei Sassi\" condotto da Massimo Lanzetta e Loredana Paolicelli. Prosegue le sue performance dividendosi tra teatro, danza e musica con la \"Compagnia teatrale di Tirambo\" di Lino Cavallo. Prosegue poi i suoi studi, diplomandosi, come danzatrice tersicorea sotto la supervisione del maestro Momcilo Borojevic, alla \"Fondazione Niccol\u00f2 Piccinni\" di Bari nel 1984, lavorando al contempo nella compagnia di danza \"Dancemania\" di Venosa (in provincia di Potenza) assieme al ballerino Tani Viti. Si diploma poi presso l'Isef dell'Universit\u00e0 di Urbino e si iscrive successivamente al Conservatorio musicale Egidio Romualdo Duni di Matera.\nIl suo esordio cinematografico avviene nel 1993, con una piccola partecipazione al film \"L'uomo delle stelle\" di Giuseppe Tornatore, conosciuto mentre questi era a Matera. A seguito di ci\u00f2, parte alla volta di Roma per poter frequentare diverse scuole di cinema. Il suo primo lavoro televisivo risale al 1996, con \"Il quarto re\" di Stefano Reali, dove figura nel ruolo di una bella lebbrosa, e successivamente prende parte a diverse \"fiction\", come \"Ultimo\", \"Valeria medico legale\" e \"Una donna per amico\". Nel 2000 figura come co-protagonista nella fiction \"Le ali della vita\" e nel suo s\u00e9guito \"Le ali della vita 2\", accanto a Sabrina Ferilli e Virna Lisi, dove interpreta il ruolo di sorella Celestina. Negli anni seguenti, partecipa come co-protagonista alle fiction \"Maria Goretti\" e \"L'uomo sbagliato\". Come attrice cinematografica ricopre, tra gli altri, il ruolo dell'assistente sociale nel film \"Le bande\" di Lucio Giordano, della bigliettaia in \"Focaccia blues\" di Nico Cirasola e della madre di Checco Zalone in \"Che bella giornata\" di Gennaro Nunziante. Nel 2012 torna a Cassano delle Murge nelle vesti di regista per presentare la sua ultima produzione, intitolata \"Parigi nell'anno del Signore\"."}
{"id": "2627152", "revid": "287204", "url": "https://it.wikipedia.org/wiki?curid=2627152", "title": "Cincinnati Open 1979", "text": "Il Cincinnati Open 1979 \u00e8 stato un torneo di tennis giocato sul cemento. \u00c8 stata la 78\u00aa edizione del Cincinnati Open, che fa parte del Colgate-Palmolive Grand Prix 1979. Il torneo si \u00e8 giocato a Cincinnati in Ohio negli USA, dal 20 al 26 agosto 1979.\nCampioni.\nSingolare.\n Peter Fleming ha battuto in finale Roscoe Tanner 6-4, 6-2\nDoppio.\n Brian Gottfried / Ilie N\u0103stase hanno battuto in finale Bob Lutz / Stan Smith 1-6, 6-3, 7-6"}
{"id": "2627163", "revid": "1776051", "url": "https://it.wikipedia.org/wiki?curid=2627163", "title": "Pinky the Whiz Kid", "text": "Pinky the Whiz Kid, il cui vero nome \u00e8 Pinkerton \"Pinky\" Butler, era un supereroe dei fumetti originariamente pubblicati dalla Fawcett Comics, ora di propriet\u00e0 della DC Comics. Un combattente del crimine simile a Robin, possedeva dei dispositivi che lo aiutavano a catturare i criminali insieme alle sue abilit\u00e0 atletiche e nel combattimento corpo a corpo.\nBiografia del personaggio.\nPinky era il figlio adottivo del Procuratore Distrettuale Brian Butler, conosciuto come Mister Scarlet, che combatt\u00e9 il male nella sua citt\u00e0 per anni. Il successo di suo padre era cos\u00ec alto che spesso il suo lavoro era in bilico per la mancanza di crimine. Come risultato, durante la serie fece molti altri lavori per sbarcare il lunario.\nSebbene inizialmente comparvero negli anni quaranta, Mister Scarlet e Pinky si rivelarono essere ancora attivi e connessi allo stesso livello di et\u00e0 negli anni settanta durante un'alleanza con la Justice League of America e la Justice Society of America. Fu durante questa alleanza che i due combattenti del crimine si unirono ad un altro gruppo di eroi per formare la Squadron of Justice di Shazam, sebbene nessuna avventura del gruppo fu mai pi\u00f9 raccontata da allora.\nAltre versioni.\nDopo la Crisi, fu rivelato che Pinky prese l'identit\u00e0 di suo padre dopo la sua morte, essendo stato in attivit\u00e0 a Fawcett City per molti anni. Fu anche rivelato come mantennero la loro giovinezza dagli anni '40: Shazam forn\u00ec un'aura protettiva per decenni cos\u00ec che gli abitanti invecchiassero pi\u00f9 lentamente dei loro contemporanei delle altre citt\u00e0.\nUna nuova versione di Mister Scarlet comparve in \"Kingdom Come\" della Elseworld e nella miniserie \"The Kingdom\". Mister Scarlet fu raffigurato come uno splendente diavolo rosso di un uomo conosciuto per aver passato del tempo nel bar Teen Towers insieme a Matrice, la Figlia del Joker, e il nuovo Thunder. Possiede una cresta enorme sulla testa, basato sulla pinna del cappuccio originale, e intendeva somigliare a Savage Dragon."}
{"id": "2627165", "revid": "767487", "url": "https://it.wikipedia.org/wiki?curid=2627165", "title": "Tropico (Pat Benatar)", "text": "Tropico \u00e8 il sesto album in studio di Pat Benatar, pubblicato il 1\u00ba novembre 1984.\nHa raggiunto la quattordicesima posizione della classifica di vendita Billboard 200, vendendo complessivamente pi\u00f9 di un milione di copie. Dal disco sono stati estratti vari singoli; \"We belong\" \u00e8 entrato tra i primi dieci della classifica di vendita negli Stati Uniti. Gli altri singoli sono stati \"Painted Desert\", \"Outlaw Blues\" e \"Ooh Ooh Song\". Di quest'ultimo brano \u00e8 stata in seguito realizzata anche una versione in lingua spagnola inserita nella raccolta \"Synchronistic Wanderings\" del 1999\nL'album \u00e8 il primo in cui la Benatar inizia ad allontanarsi dallo stile hard rock che aveva sino ad allora caratterizzato il suo lavoro, per accostarsi a sonorit\u00e0 pi\u00f9 morbide e affini al pop."}
{"id": "2627167", "revid": "287204", "url": "https://it.wikipedia.org/wiki?curid=2627167", "title": "Cincinnati Open 1978", "text": "Il Cincinnati Open 1978 \u00e8 stato un torneo di tennis giocato sulla terra battuta. \u00c8 stata la 77\u00aa edizione del Cincinnati Open, che fa parte del Colgate-Palmolive Grand Prix 1978. Il torneo si \u00e8 giocato a Cincinnati in Ohio negli USA, dal 10 al 16 luglio 1978.\nCampioni.\nSingolare.\n Eddie Dibbs ha battuto in finale Ra\u00fal Ram\u00edrez, 5-7, 6-3, 6-2\nDoppio.\n Gene Mayer / Ra\u00fal Ram\u00edrez hanno battuto in finale Ismail El Shafei / Brian Fairlie 6-3, 6-3"}
{"id": "2627174", "revid": "1498232", "url": "https://it.wikipedia.org/wiki?curid=2627174", "title": "Canon EOS-1D Mark IV", "text": "La Canon EOS-1D Mark IV \u00e8 una fotocamera reflex professionale da 16,1 megapixel presentata il 20 ottobre 2009. La EOS-1D Mark IV \u00e8 l'evoluzione della EOS-1D Mark III. Si tratta della prima fotocamera Canon con sensore formato APS-H con supporto alla registrazione video in formato HD 1080p. La produzione \u00e8 cessata nel 2012. L'anno prima era stata introdotta la macchina full-frame EOS-1D X."}
{"id": "2627176", "revid": "287204", "url": "https://it.wikipedia.org/wiki?curid=2627176", "title": "Cincinnati Open 1977", "text": "Il Cincinnati Open 1977 \u00e8 stato un torneo di tennis giocato sulla terra battuta. \u00c8 stata la 76\u00aa edizione del Cincinnati Open, che fa parte del Colgate-Palmolive Grand Prix 1977. Il torneo si \u00e8 giocato a Cincinnati in Ohio negli USA, dall'11 al 17 luglio 1977.\nPartecipanti.\nAltri partecipanti.\nI seguenti giocatori sono passati dalle qualificazioni:\nCampioni.\nSingolare.\n Harold Solomon ha battuto in finale Mark Cox 6-2, 6-3\nDoppio.\n John Alexander / Phil Dent hanno battuto in finale Bob Hewitt / Roscoe Tanner 6-3, 7-6"}
{"id": "2627177", "revid": "88740", "url": "https://it.wikipedia.org/wiki?curid=2627177", "title": "Bemba", "text": ""}
{"id": "2627180", "revid": "1305772", "url": "https://it.wikipedia.org/wiki?curid=2627180", "title": "Crawl Back In", "text": "Crawl Back In \u00e8 un singolo del gruppo musicale statunitense Dead by Sunrise, pubblicato il 25 settembre 2009 come primo estratto dal primo album in studio \"Out of Ashes\".\nVideo musicale.\nIl videoclip, diretto da Paul R. Brown e pubblicato per la prima volta sul profilo Myspace del gruppo l'8 settembre, mostra i componenti dei Dead by Sunrise eseguire il brano all'interno di una zona rocciosa di un deserto dove sono sepolte enormi statue rotte rappresentanti delle persone. Nel video si alternano le inquadrature sul cantante Chester Bennington e sugli altri componenti del gruppo."}
{"id": "2627181", "revid": "1543377", "url": "https://it.wikipedia.org/wiki?curid=2627181", "title": "Neogrammatici", "text": "I Neogrammatici (in tedesco \"Junggrammatiker\") furono un gruppo di linguisti tedeschi dell'Universit\u00e0 di Lipsia che, a partire dagli anni settanta del XIX secolo, diedero un notevole impulso allo sviluppo dell'indoeuropeistica fino ad arrivare a definire una prima ricostruzione dell'indoeuropeo, definita nei decenni seguenti ricostruzione \"classica\" e definitivamente sintetizzata nella monumentale opera \"Lineamenti di grammatica comparata delle lingue indogermaniche\" (\"Grundri\u00df der vergleichenden Grammatik der indogermanischen Sprachen\", cinque volumi, 1897-1916) di Karl Brugmann e Berthold Delbr\u00fcck.\nAl movimento si fa riferimento anche con le espressioni Scuola neogrammaticale e Scuola di Lipsia.\nEsponenti della scuola.\nI Neogrammatici furono:\nAlla scuola neogrammaticale si riconducono anche gli studi di Otto Behaghel, Adolf Noreen e Karl Verner.\nPrincipi teorici.\nI Neogrammatici, ispirati dalle contemporanee ricerche nel campo della filologia germanica che approdarono alla definizione della Legge di Grimm e della Legge di Verner, individuarono una serie di leggi che regolavano i rapporti fonetici nel passaggio dall'indoeuropeo ricostruito alle lingue indoeuropee storiche; particolare rilievo ha la Legge di Leskien, secondo la quale il cambiamento fonetico, a parit\u00e0 di condizioni, avviene sempre con lo stesso risultato, senza eccezioni. Queste leggi fonetiche operano \"con cieca necessit\u00e0\" (Osthoff).\nI Neogrammatici introdussero anche i principi, complementari alla Legge di Leskien, dell'analogia e del prestito.\nI Neogrammatici polemizzarono con il tentativo dei primi comparatisti (ad esempio Franz Bopp) di individuare una \"protolingua\" pura che stesse alla base di sanscrito, greco, latino, germanico e persiano. Elaborarono il principio secondo cui la grammatica comparata serve a tracciare analisi diacroniche di lingue appartenenti ad una stessa famiglia. Al contrario, la conseguenza nefasta della ricerca di una lingua originaria e perfetta era, nelle parole di Brugmann, che \"le recenti evoluzioni linguistiche erano trascurate, considerate con un certo disprezzo, come periodi esauriti, decaduti, senili\". E Brugmann aggiunge che bisogna \"una buona volta mettere al bando espressioni cos\u00ec nocive come 'giovinezza' e 'vecchiaia' delle lingue\"."}
{"id": "2627182", "revid": "104458", "url": "https://it.wikipedia.org/wiki?curid=2627182", "title": "Scuola neogrammaticale", "text": ""}
{"id": "2627186", "revid": "1305772", "url": "https://it.wikipedia.org/wiki?curid=2627186", "title": "Guerrieri", "text": ""}
{"id": "2627188", "revid": "1318658", "url": "https://it.wikipedia.org/wiki?curid=2627188", "title": "Francesco Valentino", "text": "Biografia.\nLavor\u00f2 come meccanico presso le Ferrovie dello Stato. Dopo l'8 settembre 1943, data in cui venne annunciato l'Armistizio di Cassibile, si aggreg\u00f2, insieme all'amico Dante Di Nanni, in una delle prime bande partigiane, la banda di Boves, guidata da Ignazio Vian.\nDispersa la formazione a seguito di un vasto attacco delle divisioni tedesche di Joachim Peiper, che effettuarono tra l'altro un eccidio proprio a Boves, torn\u00f2 a Torino, dove si arruol\u00f2 nei GAP di Giovanni Pesce.\nL'attacco alla stazione radio.\nPoco prima dell'alba del 17 maggio 1944, insieme ai compagni Di Nanni e Bravin, Valentino effettu\u00f2 un attacco ad una stazione radio sulla Stura. Prima di posizionare le cariche esplosive, i tre gappisti disarmarono i nove militi che presidiavano la stazione; uno dei militi, tuttavia, fugg\u00ec e diede l'allarme, cosicch\u00e9 i partigiani furono intercettati dai nazifascisti. Nello scontro Bravin e Valentino rimasero feriti e vennero catturati, mentre Di Nanni riusc\u00ec a fuggire. Valentino fu dapprima ricoverato sotto sorveglianza (assieme a Bravin) nel pronto soccorso dell'ospedale San Giovanni Vecchio; poco dopo Valentino e Bravin furono spostati nella caserma di via Asti, dove furono torturati per tutta la giornata del 17 e durante la notte fra il 17 e il 18, ma resistettero alle sevizie in modo da dare la possibilit\u00e0 a Di Nanni di sfuggire alla cattura. Solo la mattina del 18, ritenendo che il lasso di tempo fosse stato sufficiente a Di Nanni per mettersi in salvo, uno dei due gappisti (quasi sicuramente Valentino) cedette e rivel\u00f2 sotto tortura l'indirizzo della base gappista. Il 18 maggio l'appartamento in cui si trovava Di Nanni fu circondato dalla GNR e il partigiano fu ucciso nel corso dell'irruzione.\nSolo alla fine di maggio l'organizzazione clandestina del PCI venne a sapere che Bravin e Valentino, fino ad allora creduti morti nella missione di sabotaggio alla stazione radio, erano invece ancora vivi, e che Valentino aveva parlato durante l'interrogatorio, facendo i nomi di Di Nanni e di altri gappisti. Un documento interno riservato, datato 31 maggio 1944, dispone che il nome di Valentino non appaia nei resoconti della missione e che egli \u00abnon sia citato quale eroe nazionale\u00bb. Il fatto che Valentino abbia \u00absvelato cose e uomini del movimento Gap\u00bb, prosegue il documento, \u00abannulla tutto il suo passato di gappista\u00bb e lo fa entrare \u00abnel novero dei traditori\u00bb.\nMorte.\nIl 22 luglio 1944, in seguito al ferimento da parte dei GAP dell'ufficiale del \"Gruppo Corazzato Leonessa\" Tommaso Stabile, scatt\u00f2 la rappresaglia fascista e Valentino fu portato insieme a Vian, nel frattempo anch'esso catturato, Bena e Bricarello in corso Vinzaglio, angolo via Cernaia, a Torino, dove li aspettava il patibolo: Valentino prima di esser giustiziato salut\u00f2 la folla col pugno chiuso. \nI nazifascisti, dopo aver rastrellato e costretto con la forza un centinaio di persone ad assistere all'esecuzione, impiccarono i quattro ad un albero. Bravin, il compagno preso con Valentino, fu invece impiccato lo stesso giorno ma in un altro luogo. Secondo un documento del 1945, Valentino \u00abprima della sua impiccagione \u00e8 l'unico che ha commosso la folla presente, per aver invocato la Sua Mamma prima del supplizio\u00bb.\nRiconoscimenti.\nIl presunto \"tradimento\" di Valentino ai danni dei suoi compagni (in realt\u00e0, come si \u00e8 detto, Valentino cedette dopo ventiquattr'ore di tortura, quando egli riteneva che gli altri gappisti avessero ormai avuto il tempo di mettersi in salvo) fece s\u00ec che nei suoi confronti scattasse quello che lo storico Nicola Adduci definisce \u00abil duro ostracismo del partito\u00bb. Ottenne alcuni limitati riconoscimenti: la XIX Brigata SAP venne intitolata a suo nome, e nel dopoguerra l'amministrazione comunale torinese gli intest\u00f2 una via periferica nella zona di Mirafiori Nord (nella richiesta al sindaco, datata 12 settembre 1945, la madre di Valentino aveva invece chiesto che gli venisse dedicata una via adiacente alla propria abitazione in via Cimarosa in Barriera di Milano). Tuttavia, commenta Adduci, Valentino rimase \u00abfuori dall'abbraccio che il Pci riserva[va] ai propri eroi\u00bb; anche durante l\"'iter\" burocratico per il riconoscimento della qualifica di partigiano combattente, la militanza nei GAP non gli venne accreditata ed egli fu menzionato solo come appartenente ad una brigata SAP.\nLa ricostruzione romanzata dello scontro susseguente all'attacco alla stazione radio, contenuta in \"Senza tregua\" di Giovanni Pesce, risulta poco chiara circa la sorte di Valentino: Pesce d\u00e0 Valentino per ferito e catturato dai nazifascisti, o forse per morto durante il conflitto a fuoco.\nSecondo lo storico Santo Peli, fu per pragmatismo di partito che i dirigenti torinesi del PCI raccomandarono \u00abla \"damnatio memoriae\" del gappista catturato nell'azione compiuta con Di Nanni, indotto a parlare sotto tortura, bench\u00e9 prima di cedere abbia opposto una strenua resistenza, vana non certo per colpa sua\u00bb.\nNel luogo dell'impiccagione di Valentino, in corso Vinzaglio, tra gli alberi, a pochi passi da via Cernaia, vi \u00e8 oggi un cippo commemorativo sul quale sono incise le seguenti parole: \u00abAi Martiri dell'eterna Libert\u00e0 - Bena Battista, contadino - Briccarello Felice, commerciante - Valentino Francesco, partigiano, - Vian Ignazio, partigiano - 22-7-1944 - Il Comune\u00bb."}
{"id": "2627196", "revid": "287204", "url": "https://it.wikipedia.org/wiki?curid=2627196", "title": "Cincinnati Open 1976", "text": "Il Cincinnati Open 1976 \u00e8 stato un torneo di tennis giocato sulla terra battuta. \u00c8 stata la 75\u00aa edizione del Cincinnati Open, che fa parte del Commercial Union Assurance Grand Prix 1976. Il torneo si \u00e8 giocato a Cincinnati in Ohio negli USA, dal 12 al 18 luglio 1976.\nCampioni.\nSingolare.\n Roscoe Tanner ha battuto in finale Eddie Dibbs, 7-6, 6-3\nDoppio.\n Stan Smith / Erik Van Dillen hanno battuto in finale Eddie Dibbs / Harold Solomon 6-1, 6-1"}
{"id": "2627201", "revid": "287204", "url": "https://it.wikipedia.org/wiki?curid=2627201", "title": "Cincinnati Open 1975", "text": "Il Cincinnati Open 1975 \u00e8 stato un torneo di tennis giocato sul cemento. \u00c8 stata la 74\u00aa edizione del Cincinnati Open, che fa parte del Commercial Union Assurance Grand Prix 1975. Il torneo si \u00e8 giocato a Cincinnati in Ohio negli USA, dal 29 luglio al 4 agosto 1975.\nCampioni.\nSingolare.\n Tom Gorman ha battuto in finale Sherwood Stewart, 7-5, 2-6, 6-4\nDoppio.\n Phil Dent / Cliff Drysdale hanno battuto in finale Marcelo Lara / Joaqu\u00edn Loyo-Mayo 7-6, 6-4"}
{"id": "2627204", "revid": "1573940", "url": "https://it.wikipedia.org/wiki?curid=2627204", "title": "Torre dei Bertolotti", "text": "La Torre dei Bertolotti \u00e8 una delle circa 20 torri gentilizie ancora esistenti nel centro storico della citt\u00e0 di Bologna.\nStruttura.\nEretta tra la fine del XII e l'inizio del XIII secolo, la sua altezza originaria \u00e8 sconosciuta, in quanto fu mozzata nella seconda met\u00e0 del '400. Oggi \u00e8 alta 16 metri e ha una base quadrata di 8,64 metri, con muri spessi 1,47 metri. Situata all'angolo tra via Farini e vicolo San Damiano (detto un tempo via di Bertolotto, dal nome del capostipite della famiglia), \u00e8 inglobata nella quattrocentesca casa dei Saraceni, i quali trasformarono la torre in altana in occasione della costruzione della loro residenza in stile rinascimentale bolognese. Un restauro, effettuato dalla Cassa di Risparmio (proprietaria dell'edificio) nel 1933-1934, ha provveduto a riportare alla luce due aperture originarie (entrambe con soglia in selenite) e una lapide commemorativa. La piccola lapide sulla facciata contiene per\u00f2 informazioni errate, in quanto identifica la torre come quella di Alberto Clarissimi, che in realt\u00e0 non l'ha costruita, sebbene i suoi discendenti ne siano entrati in possesso; inoltre anche anno di costruzione e di mozzatura sono imprecisi.\nStoria.\nProbabilmente originari della Toscana, i Bertolotti furono attivamente presenti nella vita pubblica cittadina dei secoli XIII e XIV: Giovanni fu console nel 1234. Furono maestri cartolai, cio\u00e8 nella concia delle pelli per ricavarne pergamena. Quasi certamente vicino alla torre e alle case dei Bertolotti si trovava anche l'opificio per la fabbricazione della pergamena, che poteva sfruttare le acque del torrente Aposa, il quale scorreva lungo l'attuale vicolo San Damiano (oggi invece \u00e8 interrato)."}
{"id": "2627206", "revid": "287204", "url": "https://it.wikipedia.org/wiki?curid=2627206", "title": "IC 435", "text": "IC 435 \u00e8 una brillante nebulosa a riflessione visibile nella costellazione di Orione.\nSi individua con facilit\u00e0 circa 20 primi d'arco ad est della ben nota nebulosa NGC 2023, situata a sua volta pochi primi a nordest della celebre Nebulosa Testa di Cavallo; fa parte della nube molecolare gigante LDN\u00a01630, la stessa che crea la \"Testa di Cavallo\" in sovrapposizione alla nebulosa IC 434. La stella responsabile della sua illuminazione \u00e8 nota come HD\u00a038087, una stella bianco-azzurra di sequenza principale di classe spettrale B5V, situata a oltre 1700 anni luce di distanza dal sistema solare, nella regione di Orion\u00a0B.\nLa nebulosa possiede un'elevata densit\u00e0 ed \u00e8 divisa in due regioni, denominate IC 435-1 e IC 435-2, distinguibili dai rispettivi spettri di luminosit\u00e0 superficiale; le polveri che la compongono sono formate da granuli di dimensioni maggiori rispetto alla media osservata in nebulose simili."}
{"id": "2627208", "revid": "1543377", "url": "https://it.wikipedia.org/wiki?curid=2627208", "title": "Castello d'Alceste", "text": "Castello d'Alceste \u00e8 un'altura che occupa il punto pi\u00f9 alto (119\u00a0m s.l.m.) del territorio del comune di San Vito dei Normanni in provincia di Brindisi in Puglia e ricopre una superficie di circa 23 ettari.\nDalla sommit\u00e0 si pu\u00f2 ammirare un vasto panorama dei principali insediamenti antichi della parte istmica del Salento (Oria, Mesagne, Muro Tenente, Ostuni, Carovigno, Ceglie Messapica). Qui si trova un primo recinto con pietre a secco ed una recinzione pi\u00f9 larga alla base del colle ad andamento quasi circolare.\nL'area archeologica.\nLa scoperta.\nNel 1985 sul colle viene scoperta un'importante area archeologica che era rimasta praticamente sconosciuta per secoli.\nTra il 1995 e 2000 si \u00e8 avviata un'operazione di recupero e di ricerca, attraverso lo scavo in estensione e la prospezione sistematica dell'area attraverso foto aeree. Il lavoro \u00e8 stato frutto della collaborazione tra Soprintendenza per i beni archeologici di Taranto, l'Universit\u00e0 del Salento (Dipartimento di Beni Culturali) e il Comune di San Vito dei Normanni.\nLa composizione.\nLo scavo ha permesso di identificare le tracce di un villaggio a capanne della seconda met\u00e0 dell'VIII secolo a.C. e abitazioni a pianta ovale con copertura di materiale deperibile. Ad esse si sovrappongono nel VI secolo a.C. costruzioni con un impianto completamente diverso, che riflettono l'avvento di nuove tecniche costruttive e di un nuovo modo di concepire lo spazio abitativo. Le case di questo periodo sono articolate in pi\u00f9 ambienti e presentano complessi sistemi di copertura che fanno uso di tegole.\nGli edifici si affacciavano su strade pavimentate con cocci sminuzzati e convergevano in una grande piazza sulla parte pi\u00f9 alta della collinetta.\nL'area archeologica offre una possibilit\u00e0 rara: osservare lo sviluppo di un abitato arcaico in un momento in cui cominciano a manifestarsi nuove forme di organizzazione insediativa. Le due diverse tecniche di costruzione riflettono, infatti, cambiamenti sociali di pi\u00f9 vasta portata.\nL'insediamento viene abbandonato definitivamente agli inizi del V secolo a.C.: lo scavo archeologico permette di leggere le tracce di una distruzione violenta. \u00c8 probabile che tale evento vada ricollegato alle lotte che, in quel periodo, opponevano i Greci di Taranto alle popolazioni messapiche. Alle guerre tra Tarantini e Iapigi (o Messapi) fanno riferimento numerosi scrittori antichi; un vivido resoconto ci \u00e8 stato tramandato da Erodoto (VII, 170,3).\nIl museo diffuso.\nIl 29 luglio 2009, nell'ambito della Giornata del Paesaggio, \u00e8 stato inaugurato nella contrada Castello d'Alceste, il museo diffuso. Secondo del territorio pugliese, dopo quello di Cavallino, \u00e8 stato realizzato anche grazie al supporto della Fondazione Cariplo-Acri Sviluppo Sud."}
{"id": "2627210", "revid": "6923", "url": "https://it.wikipedia.org/wiki?curid=2627210", "title": "Circoscrizione Francia nord-occidentale", "text": "La Circoscrizione nord-occidentale \u00e8 stato uno dei collegi elettorali in cui \u00e8 stata suddivisa la Francia per le elezioni del Parlamento europeo. Essa coincide con l'area coperta dalle regioni della Bassa Normandia, Alta Normandia, Nord-Passo di Calais e Piccardia.\nIl collegio comprendeva una popolazione di circa 9.150.000 abitanti, e ha eletto 12 europarlamentari tra il 2004 e il 2009, poi ridotti a 10 (con una rappresentanza di 1 deputato ogni 762.000 persone)."}
{"id": "2627211", "revid": "339392", "url": "https://it.wikipedia.org/wiki?curid=2627211", "title": "Nuove Unit\u00e0 Pattugliatori d'Altura", "text": ""}
{"id": "2627212", "revid": "287204", "url": "https://it.wikipedia.org/wiki?curid=2627212", "title": "Michele Capra", "text": "Carriera.\nCresce pallavolisticamente nella squadra del suo paese,a Borgo Valsugana,spinto dai genitori, entrambi pallavolisti. In Trentino gioca dagli 8 ai 14 anni,poi viene visionato dagli osservatori della Sisley Treviso e si trasferisce quindi alla Ghirada.\nCon la Sisley fa tutta la trafila del settore giovanile orogranata, vincendo ogni campionato di categoria.\nDal 2003 \u00e8 inserito nella rosa della prima squadra e, seppur da panchinaro, pu\u00f2 fregiarsi di 2 Scudetti,2 Coppe Italia,1 Champions League e 3 Supercoppe Italiane.\nNel 2006 incomincia il suo pellegrinaggio nei campionati minori: prima a Bari e Mantova in Serie A2, poi in B1 nel Volley San Don\u00e0.\nNel 2009 viene acquistato dal Cagliari,societ\u00e0 che disputa il campionato di serie B1, l'anno successivo viene acquistato dalla Geotec Isernia in A2, arrivarono al secondo turno dei playoff.\nNel 2011 ritorna a san Don\u00e0 di Piave in B1.\nNella stagione 2012-2013 ha giocato in A2 a Brolo in Sicilia come terza banda.\nCaratteristiche.\n\u00c8 uno schiacciatore-laterale. La sua principale caratteristica \u00e8 l'ottima ricezione e un buon colpo d'attacco.\nNazionale.\nDopo essersi messo in evidenza nel settore giovanile trevigiano, Angelo Lorenzetti, allora C.T. degli azzurrini, lo inser\u00ec stabilmente nella Nazionale juniores, con cui per\u00f2 non ottenne grandi successi."}
{"id": "2627213", "revid": "899609", "url": "https://it.wikipedia.org/wiki?curid=2627213", "title": "Ivan Tresoldi", "text": "Biografia.\nIl suo nome compare sui muri di Milano dal febbraio del 2002 quando alcuni dei suoi lavori incominciano ad attirare l'attenzione dei giornali e dei cittadini. Inizialmente Ivan \u00e8 conosciuto per le sue poesie e le sue \"scaglie\", ossia brevi componimenti poetici dipinti su muri e parapetti della citt\u00e0.\nTra queste quella comparsa sul muro della :\nUtilizzando una tecnica mista, che lo tiene sospeso tra graffitismo, poesia e arte di strada, riesce ad arrivare ad un pubblico ampio, divenendo il caposcuola e principale riferimento della poesia di strada italiana contemporanea. Dal 2003 ha dipinto oltre trecento interventi di poesia di strada tra Europa, Stati Uniti, Africa e Sud America ed ha esposto in pi\u00f9 di duecentosettante esposizioni personali e collettive tra cui Milano, Firenze, Torino, Roma, Palermo, Venezia, Bologna, Genova in Italia e Stati Uniti, Cuba, Libano, Francia, Germania, Haiti, Francia, Kosovo, Cecoslovacchia, Albania, Spagna, Regno Unito, Paesi Bassi e Palestina all'estero. Tra queste, ha co-prodotto e curato la mostra allestita nel 2007 al PAC di Milano S\"treet Art, Sweet Art\" e l'esposizione \"Scala Mercalli\" del 2009 all'Auditorium Parco Della Musica di Roma, a cui hanno partecipato gli artisti pi\u00f9 noti della street-art italiana.\nNel luglio del 2008 \u00e8 invitato al XII Festival internazionale di poesia dell'Avana, mentre, nel giugno 2010, 2011 e 2012, apre e partecipa alle giornate del Festival internazionale di poesia di Genova.. A febbraio 2009 \"Ivan\" realizza la sua prima mostra personale nello Spazio Oberdan a Milano, mostra che raccoglie diverse anime della sinistra italiana e porta Filippo Penati e Riccardo De Corato a scontrarsi proprio sulla \u201cquestione artistica\" del graffitismo. Per la mostra, la casa editrice Skira ha pubblicato il catalogo, \"ivan, Poesia Viva\", che racchiude la sua intera produzione artistica e poetica, i testi introduttivi al catalogo sono firmati da Gino Strada, Caparezza, Armando Cossutta. Nel 2012 \u00e8 testimonial per la 17\u00aa edizione del Premio Campiello. Nel 2013 promuove il Primo Festival Internazionale di Poesia di Strada a Milano che vede nel 2017 la sua quinta edizione a San Donato Milanese (con la direzione artistica del poeta di strada Mister Caos) raccogliendo esperienze nostrane ed internazionali che si richiamano alla poesia di strada. Nell'ambito del progetto \"Cittadella nell'Arte\", inaugura la serie di murales d'autore presso il polo archivistico Cittadella degli Archivi di Milano. \u00c8 apparso in copertina per il numero 98 dell'inserto culturale del Corriere della Sera LaLettura, a cui \u00e8 seguita una mostra collettiva presso la Triennale di Milano. Nel settembre 2017 collabora, con Renzo Piano e lo studio d'architettura Obr di Milano, alla realizzazione di \"Piazza del Vento\", a Genova. Collabora con la rivista di Fumetti Linus (periodico), con la redazione e l'agenda di Smemoranda dal 2009, alla trasmissione Jalla Jalla di Radio Popolare, con la trasmissione televisiva Che tempo che fa su Rai3, con la Facolt\u00e0 di Architettura dell'Universit\u00e0 di Ferrara, l'Istituto Europeo di Design di Roma e Milano, con il Dartmouth College di Hanover, New Hampshire,una dell'universit\u00e0 della Ivy Leauge che raccoglie gli otto atenei pi\u00f9 prestigiosi degli Stati Uniti. \nNel maggio del 2020 dialoga con Emilio Isgr\u00f2, Stefano Boeri ed Odile Decq sulle pagine nazionali della LaLettura sul tema dell'arte pubblica e partecipata, durante le disposizioni di quarantena sanitaria per il Covid19; confronto a cui seguir\u00e0 un dialogo tra l'autore, Emilio Isgr\u00f2 ed il critico d'arte Marco Bazzini, in diretta streaming sulle pagine del Corriere della Sera davanti ad un pubblico di oltre 45.000 persone\nNella notte del 6 Marzo 2021 dipinge in fucsia (colore simbolo della rete femminista, lgbt e antifascista Non Una Di Meno con cui collabora l'autore) l'unghia del dito medio dell'opera di Maurizio Cattelan \"L.O.V.E\" (nota come \"Il Dito\") situata a Milano in Piazza Degli Affari. L'opera \u00e8 stata reintitolata intitolata \"L.O.V.E. Assai\". In seguito all'accaduto che trova ampio risalto tra i social e la stampa italiana ed internazionale, Cattelan dichiara \u201c\"Il vandalismo quando \u00e8 gratuito \u00e8 violenza, ma se posso dare un dito a qualcuno per sensibilizzare su un tema importante come il rispetto delle donne mi dispiace allora che manchino le altre quattro\"\u201d. \nControversie.\nDiverse frasi e immagini del lavoro di Ivan sono state oggetto di interesse da parte di autori, protagonisti del mondo dello spettacolo, politici, pubblicit\u00e0 e pubblicazioni. L'autore ha spesso contestato l'uso non autorizzato dei suoi contenuti a scopo commerciale: tra questi Fabio Volo, il rapper Moreno, Marco Mengoni, l'artista pop Fedez. Collaborazioni riconosciute dall'autore sono invece con il rapper Caparezza, Tiziano Ferro e Luca Carboni, il rapper Ghali, Roberto Vecchioni e Francesco Guccini. \nLa frase \"Il futuro non \u00e8 pi\u00f9 quello di una volta\", che ha contribuito alla notoriet\u00e0 di Ivan, \u00e8 stata proposta dall'artista come parte della propria produzione fin dal 2004, ma \u00e8 anche attribuita a Paul Val\u00e9ry (da \"Regards sur le monde actuel\", 1931), poi ripresa anche dal poeta statunitense contemporaneo Mark Strand e da molti altri. Tale frase, negli anni, \u00e8 stata firmata da Ivan su libri, muri e manifesti, ed \u00e8 stata utilizzata anche nella produzione di articoli di merchandising (felpe e t-shirt). Tresoldi ne ha rivendicato la paternit\u00e0 in una intervista, affermando: \"Non esiste propriet\u00e0 di parola, per me il sapere si accresce solo se condiviso. Prima di Mark Strand, Paul Val\u00e9ry, Hermann Abs o Karl Valentin probabilmente l'avr\u00e0 detta qualcun altro, magari un contadino o un villano. Credo che il valore di una frase sia di chi la porta, non di chi l'ha scritta o la possiede, tutte le mie creazioni sono libere da diritto d'autore\".\nTra le altre sue \"scaglie\" si possono ricordare: \"una pagina bianca \u00e8 una poesia nascosta\", \"ognuno merita il regime che sopporta\", \"il poeta sei tu che leggi\", \"ora il miglior passo da compiere \u00e8 non muoversi\", \"il sapere non s'accresce se non condiviso\", \"chi getta semi al vento far\u00e0 fiorire il cielo\", \"sognare non costa nulla, \u00e8 svegliarsi che costa caro\", \"il sapere s'accresce solo se condiviso\".\nNel settembre del 2018 \u00e8 condannato dal Tribunale Penale di Milano alla pena di danneggiamento per una ventina di interventi sul territorio milanese tra il 2011 ed il 2014; pena sospesa in primo grado per il riconoscimento delle attenuanti generiche e poi commutata in una sanzione economica (ed al risarcimento delle parti tra cui il Comune di Milano costituito in sede civile). Un appello in sostegno all'autore viene firmato da diversi esponenti della cultura italiana tra cui Dario Fo, Moni Ovadia, Caparezza, Gino &amp; MIchele., i Punkreas, Franki hi energie. Ivan Tresoldi ha dichiarato, interrogato nel processo, di aver sempre operato dopo avere \u00abcondiviso\u00bb il suo progetto con gli abitanti del posto e che non sempre \u00e8 necessaria un\u2019autorizzazione formale per certi interventi perch\u00e9 ne basterebbe \u00abuna verbale, ma conclamata, dei cittadini\u00bb. "}
{"id": "2627214", "revid": "339392", "url": "https://it.wikipedia.org/wiki?curid=2627214", "title": "Team Deutsche Telekom", "text": ""}
{"id": "2627215", "revid": "125811207", "url": "https://it.wikipedia.org/wiki?curid=2627215", "title": "Massimo Luca", "text": "\u00c8 stato con Andrea Sacchi il chitarrista pi\u00f9 impiegato dai principali cantautori e artisti italiani degli anni settanta: Lucio Battisti, Fabrizio De Andr\u00e9, Paolo Conte, Oscar Prudente, Alice, Pierangelo Bertoli, Mina, Adriano Pappalardo, Francesco Guccini, Renato Pareti, Vincenzo Spampinato, Loredana Bert\u00e8, Ornella Vanoni, Roberto Soffici, Marcella Bella e Gianni Bella, Vito Paradiso, Giangilberto Monti, Walter Foini, Gianfranco Manfredi, Riccardo Fogli, Mia Martini, Bruno Lauzi, Roberto Vecchioni, Edoardo Bennato, Angelo Branduardi, Fabio Concato.\nIl 23 aprile 1972, assieme a Gianni Dall'Aglio, Gabriele Lorenzi, Eugenio Guarraia ed Angel Salvador fa parte del gruppo dei 'cinque amici da Milano' che accompagnano Battisti durante il suo storico duetto con Mina a Teatro 10. Si trova inquadrato in seconda fila, subito dietro Mina.\nNel 1974 forma, insieme ad Umberto Tozzi e Damiano Dattoli, il gruppo dei Data.\nCome autore, insieme a Paola Palma, vince il Festival di Sanremo 1998 in entrambe le categorie giovani e big con il brano \"Senza te o con te\", interpretato da Annalisa Minetti.\n\u00c8 coautore, insieme a Vince Tempera, e al paroliere Luigi Albertelli, della sigla di \"Goldrake\", noto cartone animato degli anni 70.\n\u00c8 arrangiatore insieme a Gianluca Grignani di: \"Destinazione Paradiso\", \"La mia storia tra le dita\", \"Falco a met\u00e0\" e del resto dei brani contenuti nell'album di esordio di Grignani. Ha suonato anche con Fiordaliso, Zucchero Fornaciari, Alessio Colombini, Donatella Rettore, Miguel Bos\u00e9, Raffaella Carr\u00e0, Susanna Parigi, Ricchi e Poveri, Gianna Nannini, Giorgio Conte, Cristiano De Andr\u00e9, Marco Carena, Francesca Alotta, Mariadele, Marco Ferradini, Lighea. Nel 1992 ha suonato, con Vince Tempera, Ellade Bandini, Ares Tavolazzi e Maurizio Tirelli, nell'album Ma noi no dei Nomadi, l'ultimo pubblicato dalla band emiliana con il frontman Augusto Daolio.\nScopre e produce artisticamente tra gli altri Grignani e Biagio Antonacci. Produce artisticamente anche Fabrizio Moro, Diego Mancino, Gerardina Trovato e Paola &amp; Chiara."}
{"id": "2627217", "revid": "62004", "url": "https://it.wikipedia.org/wiki?curid=2627217", "title": "US Postal Service", "text": ""}
{"id": "2627218", "revid": "339392", "url": "https://it.wikipedia.org/wiki?curid=2627218", "title": "Cantina Tollo-Acqua &amp; Sapone", "text": ""}
{"id": "2627220", "revid": "767487", "url": "https://it.wikipedia.org/wiki?curid=2627220", "title": "Spazchow", "text": "Spazchow \u00e8 il secondo album del duo musicale Barnes &amp; Barnes distribuito nel 1981.\nIl titolo significa \"nato per soffrire nelle braccia di una donna e per fare musica\" in \"lumaniano\" (lingua inventata dal duo).\nVenne fatto un video per la canzone \"Love Tap\"."}
{"id": "2627226", "revid": "88740", "url": "https://it.wikipedia.org/wiki?curid=2627226", "title": "VdB 58", "text": "vdB 58 \u00e8 una piccola nebulosa a riflessione visibile nella costellazione di Orione.\nSi trova nella parte meridionale della costellazione, sovrapposta alla nebulosit\u00e0 dell'Anello di Barnard, che in questa regione si presenta debolmente luminoso; la sua posizione \u00e8 individuabile circa 1\u00b010' a nordovest di Saiph (). Si tratta di un debolissimo filamento di gas illuminato da una stella di decima magnitudine apparente, catalogata come BD-08\u00a01208, la quale possiede un colore rossastro, impresso anche sulla nebulosa a riflessione. La misurazione della parallasse riporta un valore negativo, pertanto \u00e8 inutilizzabile per calcolarne la distanza; neppure la sua classe spettrale \u00e8 stata rilevata."}
{"id": "2627227", "revid": "1543377", "url": "https://it.wikipedia.org/wiki?curid=2627227", "title": "Toca (Colombia)", "text": "Toca \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro Ruiz Garcia nel 1555."}
{"id": "2627230", "revid": "110157", "url": "https://it.wikipedia.org/wiki?curid=2627230", "title": "Duets II (Frank Sinatra)", "text": "Duets II \u00e8 il penultimo album pubblicato dal cantante statunitense Frank Sinatra, pubblicato dall'etichetta discografica Capitol Records il 15 novembre 1994.\nGrazie a questo disco, \"The Voice\" ricevette nello stesso anno il suo ultimo Grammy award for Best Traditional Pop Vocal Album, consegnatogli da Bono Vox, con cui aveva duettato in \"I've Got You Under My Skin\" nell'album precedente, \"Duets\". L'album raggiunse la nona posizione nella classifica Billboard 200 ed il Disco di platino.\nNel 2005 \u00e8 uscita un'edizione speciale che comprendeva entrambi gli album dei duetti intitolata \"90th Birthday Limited Collector's Edition\". All'interno dell'edizione italiana (ed internazionale) era presente una traccia bonus con una versione di \"My Way\" registrata con Luciano Pavarotti. Nella versione americana la stessa canzone era invece presente ma duettata con Willie Nelson."}
{"id": "2627231", "revid": "1505830", "url": "https://it.wikipedia.org/wiki?curid=2627231", "title": "Marie-Marguerite Dufay", "text": "Biografia.\nNata nel 1949 a Parigi, Marie-Marguerite Dufay trascorse la giovinezza nel dipartimento dall'Allier e poi continu\u00f2 i suoi studi all'Institut d'\u00e9tudes politiques de Paris. Nel 1971 si trasfer\u00ec in France-Comt\u00e9.\nAl suo arrivo a Besan\u00e7on, entr\u00f2 nei servizi della Prefettura dove lavor\u00f2 agli affari economici della regione. Si \u00e8 poi unita al centro culturale Pierre Bayle dove \u00e8 diventata responsabile di determinate missioni, in particolare sull'attuazione di eventi per far conoscere meglio il mondo dell'economia."}
{"id": "2627232", "revid": "253269", "url": "https://it.wikipedia.org/wiki?curid=2627232", "title": "Sami Frey", "text": "Biografia.\nNasce a Parigi il 13 ottobre 1937, figlio di Mendel Frei e Perla Wolf, immigrati polacchi di origine ebraica. La sua infanzia \u00e8 segnata da un episodio tragico: la perdita di entrambi i genitori, morti a seguito della deportazione nel campo di concentramento nazista di Auschwitz.\nAllevato dalla nonna, segue i corsi di recitazione di Ren\u00e9 Simon e ottiene il suo primo ruolo importante con il film \"La verit\u00e0\" (1960) di Henri-Georges Clouzot, dove interpreta l'amante di Brigitte Bardot, di cui per un periodo diventa effettivamente il partner, durante il matrimonio dell'attrice con Jacques Charrier.\nDagli anni sessanta in poi lavora con registi di grande notoriet\u00e0 interpretando numerosi film.\nSami Frey si \u00e8 dedicato anche al teatro partecipando a spettacoli di Claude R\u00e9gy e contribuendo alla scoperta di Harold Pinter in Francia.\nCon il lavoro teatrale \"Je me souviens\" di Georges Perec, da lui diretto al Festival di Avignone, ha vinto il Premio \"Syndicat de la critique\"."}
{"id": "2627234", "revid": "1543377", "url": "https://it.wikipedia.org/wiki?curid=2627234", "title": "Tog\u00fc\u00ed", "text": "Tog\u00fc\u00ed \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Francisco de Paula Santander nel 1821."}
{"id": "2627236", "revid": "124985928", "url": "https://it.wikipedia.org/wiki?curid=2627236", "title": "Ivo Perilli", "text": "Era il padre dell'attrice e doppiatrice Valeria Perilli, e del poeta e saggista Plinio Perilli, avuti dall'attrice Lia Corelli.\nBiografia.\nDopo aver frequentato un istituto d'arte, si laurea in architettura, lavorando contemporaneamente nel campo delle produzioni cinematografiche nel periodo muto ricoprendo vari incarichi come scenografo, pittore e costumista. \u00c8 anche autore di diversi cartelloni cinematografici e pubblicit\u00e0 per i film spesso realizzati direttamente presso le sale cinematografiche.\nNel 1931 l'incontro con Mario Camerini, con cui avr\u00e0 una lunga collaborazione, per il quale lavora alle scene e costumi per il film \"Figaro e la sua gran giornata\", negli studi della Cines di Roma. Sar\u00e0 l'inizio di una lunga carriera nel cinema.\nDopo essere stato aiuto regista per \"Gli uomini, che mascalzoni!\" (1932), nel 1933 gira il suo primo film, \"Ragazzo\", pellicola sfortunata, perch\u00e9 mentre era gi\u00e0 programmata per la visione in varie sale, tutte le copie del film furono ritirate, sembra per ordine dello stesso Mussolini come atto punitivo verso Nino D'Aroma, ideatore del soggetto nonch\u00e9 per la rappresentazione eccessivamente verista del film che rappresentava vere scene di quartieri degradati e malfamati della periferia urbana. L'unica pellicola disponibile fu depositata nella Cineteca del Centro Sperimentale di Cinematografia, dove venne visionata negli anni dagli studenti, ma nel 1944, un gruppo di militari tedeschi in ritirata verso il nord entr\u00f2 nel Centro e, dopo aver trafugato varie attrezzature, diede fuoco ai locali: l'unica copia di \"Ragazzo\" fu distrutta per sempre.\nDopo il suo primo film come regista continu\u00f2 la sua attivit\u00e0 di sceneggiatore per vari registi, dirigendo negli anni '30 altri due film.\nMolto attivo anche nei programmi dell'EIAR e successivamente della RAI, in programmi di variet\u00e0, e nel teatro leggero.\nNel 1974, lavora alla sceneggiatura di quello che sar\u00e0 il suo ultimo film \"Mio Dio, come sono caduta in basso!\".\nMuore a Roma a 92 anni, nel 1994."}
{"id": "2627237", "revid": "599013", "url": "https://it.wikipedia.org/wiki?curid=2627237", "title": "Togu\u00ec", "text": ""}
{"id": "2627238", "revid": "287204", "url": "https://it.wikipedia.org/wiki?curid=2627238", "title": "Togui", "text": ""}
{"id": "2627242", "revid": "1543377", "url": "https://it.wikipedia.org/wiki?curid=2627242", "title": "T\u00f3paga", "text": "T\u00f3paga \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da \u00c1lvaro Leiva nel 1593, mentre l'istituzione del comune \u00e8 del 1832."}
{"id": "2627243", "revid": "287204", "url": "https://it.wikipedia.org/wiki?curid=2627243", "title": "Topaga", "text": ""}
{"id": "2627244", "revid": "124123", "url": "https://it.wikipedia.org/wiki?curid=2627244", "title": "Johanna Vergouwen", "text": "Jeanne Vergouwen o \nFiglia del pittore-decoratore Louis Vergouwen (morto nel 1659), figlio di Pierre Vergouwen (morto nel 1631) e di sua moglie Maaike Verwerff, figlia del pittore Hans Verwerff; la sorella Maria era sposata con Michiel Immenreat.\nFu alunna di Balthazar van den Bossche e di Lucas van Uden."}
{"id": "2627246", "revid": "35485", "url": "https://it.wikipedia.org/wiki?curid=2627246", "title": "Jeanne Vergouwen", "text": ""}
{"id": "2627247", "revid": "27554560", "url": "https://it.wikipedia.org/wiki?curid=2627247", "title": "Accademia Vitruviana", "text": ""}
{"id": "2627250", "revid": "287204", "url": "https://it.wikipedia.org/wiki?curid=2627250", "title": "VdB 61", "text": "vdB 61 \u00e8 una piccola nebulosa a riflessione visibile nella costellazione di Orione.\nLa sua posizione si individua circa 2,5\u00b0 a SSW della brillante Betelgeuse; pu\u00f2 essere scorta nelle fotografie a lunga posa come un filamento di gas molto tenue visibile in direzione nordovest rispetto alla stella responsabile della sua illuminazione. Questa stella, catalogata come HD\u00a039398, \u00e8 una gigante gialla di classe spettrale G6II-III, che imprime alla nube un colore bianco-verdastro; la sua distanza \u00e8 determinabile dalla misurazione della sua parallasse, pari a 3,87\u00b10,96\u00a0mas corrispondente a circa 258\u00a0parsec (842 anni luce)."}
{"id": "2627251", "revid": "253269", "url": "https://it.wikipedia.org/wiki?curid=2627251", "title": "Beau Mirchoff", "text": "Biografia.\nNato a Seattle, Beau vive a Victoria, in Canada, assieme alla sua famiglia; il padre Bill \u00e8 un medico della California, mentre la madre Kelley \u00e8 casalinga. Mirchoff \u00e8 il secondo di tre fratelli: il maggiore Luke pratica lacrosse e la sorella minore Reanna lo ha convinto a fare l'attore. Ha la doppia nazionalit\u00e0 statunitense-canadese.\nLa carriera di attore di Mirchoff \u00e8 iniziata nel 2006 con il film \"Scary Movie 4\", dove ha interpretato il ruolo di Robbie Ryan, ed \u00e8 proseguita con la serie televisiva canadese \"Heartland\" e nel film \"The Grudge 3\". Segue tra il 2009 e il 2010 la partecipazione in \"Desperate Housewives\".\nDal 2011 al 2016 riveste il ruolo di Matty McKibben nella serie di MTV \"Diario di una nerd superstar\". Frattanto nel 2013 affianca Selena Gomez e Jake T. Austin in \"\", film TV di Disney Channel dove interpreta l'antagonista Dominic.\nNel 2019 \u00e8 \"guest star\" in \"Good Trouble\", spin-off di \"The Fosters\" cui aveva gi\u00e0 preso parte, ed \u00e8 tra i protagonisti della serie \"Now Apocalypse\"."}
{"id": "2627252", "revid": "287204", "url": "https://it.wikipedia.org/wiki?curid=2627252", "title": "Cincinnati Open 1974", "text": "Il Cincinnati Open 1974 \u00e8 stato un torneo di tennis giocato sul sintetico indoor. \u00c8 stata la 73\u00aa edizione del Cincinnati Open, che fa parte del Commercial Union Assurance Grand Prix 1974. Il torneo si \u00e8 giocato a Cincinnati in Ohio negli USA, dal 29 luglio al 5 agosto 1974.\nCampioni.\nSingolare.\n Marty Riessen ha battuto in finale Robert Lutz, 7-6, 7-6\nDoppio.\n Dick Dell / Sherwood Stewart hanno battuto in finale James Delaney / John Whitlinger 4-6, 7-6, 6-2"}
{"id": "2627261", "revid": "110157", "url": "https://it.wikipedia.org/wiki?curid=2627261", "title": "Tota (Colombia)", "text": "Tota \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Gonzalo Jimenez de Quesada nel 1535."}
{"id": "2627262", "revid": "76963", "url": "https://it.wikipedia.org/wiki?curid=2627262", "title": "Cristina Rota", "text": "Biografia.\n\u00c8 la madre di Nur Al Levi e di Juan Diego e Mar\u00eda Botto con l'attore Diego Botto. \u00c8 principalmente insegnante d'arte drammatica e ha insegnato a molti attori, tra i quali Malena e Ernesto Alterio, Guillermo Toledo, Alberto San Juan, Nathalie Poza, Andr\u00e9s Lima, Luis Bermejo, Pen\u00e9lope Cruz, Fernando Tejero, Roberto \u00c1lamo e Megan Gr\u00e0cia Montaner."}
{"id": "2627264", "revid": "767487", "url": "https://it.wikipedia.org/wiki?curid=2627264", "title": "Fontana del Vanvitelli", "text": "La fontana del Vanvitelli si trova a Civitavecchia, all'interno del porto storico, inserita nella parte centrale del muraglione di Urbano VIII e si affaccia sul bacino portuale.\nStoria.\nFu promossa nel 1740 da papa Benedetto XIV, il quale volle sostituire una vecchia vasca posta nella stessa area di quella attuale.\nFu realizzata nel 1743 dall'architetto Luigi Vanvitelli completamente in travertino e rappresenta la testa di un vecchio fauno, inserita in un'edicola con timpano curvilineo, dalla cui bocca fuoriusciva l'acqua.\nDavanti alla fontana spesso si celebrano delle importanti manifestazioni."}
{"id": "2627265", "revid": "1318658", "url": "https://it.wikipedia.org/wiki?curid=2627265", "title": "Giuseppe Bravin", "text": "Biografia.\nSin da ragazzo attivo antifascista, fu operaio presso la FIAT di Torino. Dopo l'8 settembre 1943, data in cui venne annunciato l'Armistizio di Cassibile, entr\u00f2 nella Resistenza torinese. Il 10 novembre 1943 entr\u00f2 nei GAP torinesi, che dai primi di dicembre furono guidati da Giovanni Pesce.\nIl battesimo del fuoco avvenne il 15 febbraio del 1944 quando i gappisti attaccarono il comando SS nell'hotel Genova uccidendo tre ufficiali nazisti. In vista degli scioperi di marzo, dopo aver ucciso un repubblichino di guardia, Bravin fece saltare gli scambi della rimessa tranviaria di via Biella. Durante lo sciopero generale Pesce e Bravin misero fuori uso la cabina di alimentazione della rete filotranviaria, sita in piazza Bertoia, paralizzando buona parte della circolazione dei tram. Il 31 Bravin prese parte, sempre insieme a Giovanni Pesce, all'attentato contro il giornalista fascista Ather Capelli. I due gappisti agirono con grande decisione e uccisero con sette colpi di pistola Capelli mentre scendeva dalla sua auto davanti alla sua abitazione. Il 29 aprile ci fu l'attacco al Comando della Milizia forestale con relativa uccisione di tre ufficiali nazisti, di un sottufficiale e di un milite.\nL'attacco alla stazione radio.\nPoco prima dell'alba del 17 maggio 1944, insieme ai compagni Dante Di Nanni e Francesco Valentino, Bravin effettu\u00f2 un attacco ad una stazione radio sulla Stura. Prima di posizionare le cariche esplosive, i tre gappisti disarmarono i nove militi che presidiavano la stazione; uno dei militi, tuttavia, fugg\u00ec e diede l'allarme, cosicch\u00e9 i partigiani furono intercettati dai nazifascisti. Nello scontro Bravin fu involontariamente ferito a un piede dall'arma di Valentino; fu poi ferito al braccio sinistro dai nemici. Anche Valentino rimase ferito. Entrambi vennero catturati, mentre Di Nanni riusc\u00ec a fuggire. Bravin fu dapprima ricoverato sotto sorveglianza (assieme a Valentino) nel pronto soccorso dell'ospedale San Giovanni Vecchio; poco dopo Valentino e Bravin furono spostati nella caserma di via Asti, dove furono torturati per tutta la giornata del 17 e durante la notte fra il 17 e il 18, ma resistettero alle sevizie in modo da dare la possibilit\u00e0 a Di Nanni di sfuggire alla cattura. Solo la mattina del 18, ritenendo che il lasso di tempo fosse stato sufficiente a Di Nanni per mettersi in salvo, uno dei due gappisti (quasi sicuramente Valentino) cedette e rivel\u00f2 sotto tortura l'indirizzo della base gappista. Il 18 maggio l'appartamento in cui si trovava Di Nanni fu circondato dalla GNR e il partigiano fu ucciso nel corso dell'irruzione.\nPrigionia e morte.\nBravin rest\u00f2 nelle mani dei fascisti per quasi due mesi, fu ripetutamente sottoposto a torture affinch\u00e9 rivelasse i nomi dei membri dell'organizzazione gappista, ma nonostante le sevizie non rivel\u00f2 niente. \nIl 22 luglio, a Barriera di Milano, fu impiccato; lo stesso giorno, ma in corso Vinzaglio fu impiccato Valentino, catturato insieme a lui.\nDi Bravin rimangono le ultime lettere scritte alla madre prima di essere ucciso."}
{"id": "2627266", "revid": "1543377", "url": "https://it.wikipedia.org/wiki?curid=2627266", "title": "Tunungu\u00e1", "text": "Tunungu\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Guillermo Pe\u00f1a P\u00e1ez e Carlos Mendieta nel 1850, mentre l'istituzione del comune \u00e8 del 30 novembre 1962."}
{"id": "2627267", "revid": "287204", "url": "https://it.wikipedia.org/wiki?curid=2627267", "title": "Tunungu\u00e0", "text": ""}
{"id": "2627268", "revid": "287204", "url": "https://it.wikipedia.org/wiki?curid=2627268", "title": "Tunungua", "text": ""}
{"id": "2627271", "revid": "830939", "url": "https://it.wikipedia.org/wiki?curid=2627271", "title": "Edith M\u00e1rquez", "text": "Ha iniziato la sua carriera con i programmi \"Juguemos a cantar\" (1978) e \"Canta, Canta\" (1984), poi ha studiato nella scuola di Televisa ed \u00e8 stato membro del gruppo musicale Timbiriche.\nHa partecipato nel festival Festival di Vi\u00f1a del Mar nel 2001."}
{"id": "2627272", "revid": "729019", "url": "https://it.wikipedia.org/wiki?curid=2627272", "title": "Tetroso", "text": "Il tetroso \u00e8 un monosaccaride con quattro atomi di carbonio.\nTutti i tetrosi possiedono un gruppo aldeidico in posizione 1 o un chetone in posizione 2.\nGli aldotetrosi possiedono 2 centri chirali che identificano quattro distinti stereoisomeri.\nI due aldotetrosi sono eritrosio e treosio:\nIl chetotetroso \u00e8 l'eritrulosio:"}
{"id": "2627273", "revid": "1543377", "url": "https://it.wikipedia.org/wiki?curid=2627273", "title": "Turmequ\u00e9", "text": "Turmequ\u00e9 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Gonzalo Jimen\u00e9z de Quesada nel 1537."}
{"id": "2627274", "revid": "106908", "url": "https://it.wikipedia.org/wiki?curid=2627274", "title": "Picco della Croce", "text": "Il Picco della Croce (3.135 - \"Wilde Kreuzspitze\" in tedesco) \u00e8 una montagna delle Alpi della Zillertal nelle Alpi dei Tauri occidentali. \u00c8 la montagna pi\u00f9 alta dei monti di Fundres.\nDescrizione.\nSi trova in Alto Adige e non lontano dal confine con l'Austria. Alla sua base meridionale si trova il lago Selvaggio (in ted. \"Wilder See\"). La punta di questa montagna \u00e8 doppia: la pi\u00f9 alta misura 3.135 metri, mentre la croce della vetta si trova a 3123 metri s.l.m..\nSi pu\u00f2 salire sulla vetta partendo dal rifugio Bressanone (2.270\u00a0m), o dal piccolo villaggio di Fane (1.730\u00a0m). In alternativa si pu\u00f2 salire dal sentiero che parte da Borgone in val di Vizze (1.374\u00a0m) e passando dal rifugio Vipiteno (2.344\u00a0m), ormai chiuso da anni, si accede alla cima.\nIl 9 agosto 2011 sono stati ritrovati due corpi carbonizzati probabilmente tedeschi, a cento metri dalla vetta. Secondo le prime ricostruzioni i due sarebbero stati carbonizzati dopo che un fulmine li ha colpiti.\nToponimo.\nIl nome tradizionale della montagna \u00e8 attestato nel 1770 come \"Wilde Kreuz\" e nel 1840 come \"Wildenkreuz-Spitze\" ed \u00e8 rinconducibile all'aspetto selvaggio (in tedesco \"wild\") della zona d'alta montagna. Il nome italiano, creato da Ettore Tolomei, riprende questo significato."}
{"id": "2627275", "revid": "287204", "url": "https://it.wikipedia.org/wiki?curid=2627275", "title": "Cincinnati Open 1973", "text": "Il Cincinnati Open 1973 \u00e8 stato un torneo di tennis. \u00c8 stata la 72\u00aa edizione del Cincinnati Open, che fa parte del Commercial Union Assurance Grand Prix 1973 e del Women's International Grand Prix 1973. Il torneo si \u00e8 giocato a Cincinnati in Ohio negli USA su campi in terra battuta dal 6 al 12 agosto 1973.\nCampioni.\nSingolare maschile.\n Ilie N\u0103stase ha battuto in finale Manuel Orantes 5-7, 6-3, 6-4\nSingolare femminile.\n Evonne Goolagong Cawley ha battuto in finale Chris Evert 6-2, 7-5\nDoppio maschile.\n John Alexander / Phil Dent hanno battuto in finale Brian Gottfried / Ra\u00fal Ram\u00edrez 1-6, 7-6, 7-6\nDoppio femminile.\n Ilana Kloss / Pat Walkden-Pretorius hanno battuto in finale Evonne Goolagong / Janet Young 7-6, 3-6, 6-2"}
{"id": "2627279", "revid": "767487", "url": "https://it.wikipedia.org/wiki?curid=2627279", "title": "Paco Bienzobas", "text": "Carriera.\nClub.\nCresciuto con l'Uni\u00f3n San Sebasti\u00e1n, nella stagione 1926-1927 viene acquistato dalla Real Sociedad, con cui debutta nel Campionato di Guipuzcoa.\nNel 1928 con i baschi gioc\u00f2 la finale di Coppa del Re persa contro il , mentre l'anno successivo debutt\u00f2 nella prima edizione della Primera Divisi\u00f3n spagnola fregiandosi del titolo di capocannoniere, vincendo di conseguenza il primo Trofeo Pichichi. Rimase con la Real Sociedad per otto anni, disputando 65 partite nella Liga e realizzando 39 reti.\nNel 1934 si trasfer\u00ec all'Osasuna, dove ottenne una promozione dalla Segunda Divisi\u00f3n spagnola, mentre in quella successiva retrocesse nuovamente tra i cadetti, dove rest\u00f2 per le successive stagioni, ricoprendo anche il ruolo di allenatore. La Guerra civile spagnola impose uno stop di alcuni anni alla carriera di Bienzobas, che ritorn\u00f2 alla Real Sociedad a partire dal campionato 1940-1941. Si ritir\u00f2 dal calcio giocato due anni pi\u00f9 tardi, nella stagione 1941-1942, dopo aver realizzato 50 goal in 92 partite nella Liga.\nNazionale.\nLa Nazionale spagnola lo vide in campo 2 volte: l'esordio risale al 4 giugno 1928, durante Italia-Spagna 7-1, valida per i Giochi della IX Olimpiade di Amsterdam, che lo vide realizzare l'unico gol degli iberici. And\u00f2 a segno anche nella sua seconda apparizione con le \"Furie rosse\": Spagna-Francia 8-1."}
{"id": "2627281", "revid": "2082079", "url": "https://it.wikipedia.org/wiki?curid=2627281", "title": "Villa Guidini", "text": "Villa Guidini \u00e8 una villa veneta di Zero Branco. Si trova in localit\u00e0 Conche (a nord-est del centro), al civico 52 di via Guidini. \u00c8 la pi\u00f9 significativa costruzione del genere del Comune.\nStoria.\nLa costruzione fu iniziata nel 1699 dai Dente, famiglia veneziana impiegata nel commercio di granaglie, una delle quindici casate discendenti da altrettanti cittadini che si erano distinti nella repressione della congiura del Tiepolo e cooptate al patriziato nel 1310; il 26 agosto 1712 fu consacrato l'oratorio. \nNel 1915 di fronte a quest'ultimo fu edificata una piccola fornace, in seguito demolita. Negli anni cinquanta la barchessa occidentale, destinata in origine a ospitare i magazzini e le cantine, fu ampliata (l'altra venne abbattuta in epoca imprecisata) per ospitare un laboratorio per l'essiccazione e la lavorazione del tabacco.\nVerso la met\u00e0 del Ottocento fu acquistata dall'ingegnere e patrizio svizzero Giovan Battista Guidini detto Titta (1812-1885), zio dell'architetto ticinese Augusto Guidini. Alla sua dipartita l'immobile pass\u00f2 al figlio Carlo Pietro Guidini, commerciante e mecenate (1837-1897). Alla morte di quest'ultimo, in forza di un testamento olografo, il beneficiario del patrimonio risult\u00f2 essere l'unico figlio maschio ovvero l'ingegnere Giovanni Battista Guidini detto Gio\u2019 Batta (1865-1931). A sua volta egli lasci\u00f2 la villa in eredit\u00e0 all'Associazione Combattenti e Reduci di Venezia. Fu poi ceduta al Comune di Zero Branco e oggi ospita un centro socio-culturale.\nEdificio.\nLa facciata \u00e8 rivolta al parco, peraltro molto meno vasto di quanto lo era in passato. Si suddivide in riquadri e campiture; il corpo centrale presenta un terrazzino al secondo piano e termina un frontone incorniciato ai lati da anse incurvate tardo-barocche. L'interno presenta gli stucchi di Giovanni Bittante rappresentanti frutta, fiori e volatili. \nAll'estremit\u00e0 orientale si trova la cappellina di Sant'Ignazio, i cui interni sono ornati da stucchi, sempre del Bittante; l'altare marmoreo \u00e8 sovrastato da una pala raffigurante la \"Madonna del Carmine con Ges\u00f9 Bambino e i santi Antonio da Padova e Ignazio di Loyola\".\nDi fronte al corpo centrale della villa vi \u00e8 un laghetto. A completamento del complesso un prato e un vasto parco con alberi di alto fusto ed essenze rare. In un angolo si trova la ghiacciaia, una costruzione in mattoni sormontata da una cupola e ricoperta di terra: riempita di ghiaccio e neve fungeva da frigorifero."}
{"id": "2627282", "revid": "1543377", "url": "https://it.wikipedia.org/wiki?curid=2627282", "title": "Tuta (Colombia)", "text": "Tuta \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Miguel S\u00e1nchez e Juan Rodr\u00edguez Parra nel 1556."}
{"id": "2627283", "revid": "287204", "url": "https://it.wikipedia.org/wiki?curid=2627283", "title": "Turmequ\u00e8", "text": ""}
{"id": "2627284", "revid": "287204", "url": "https://it.wikipedia.org/wiki?curid=2627284", "title": "Turmeque", "text": ""}
{"id": "2627292", "revid": "640277", "url": "https://it.wikipedia.org/wiki?curid=2627292", "title": "Antico Egitto", "text": "Con Antico Egitto si intende la civilt\u00e0 sviluppatasi lungo il fiume Nilo, dal delta nel Mar Mediterraneo a nord fino alle cateratte a sud, presso l'attuale confine tra Egitto e Sudan, per un'estensione totale di circa 1000\u00a0km.\nBench\u00e9 il territorio fosse molto pi\u00f9 vasto, comprendendo gran parte anche del Deserto Libico-Nubiano, gli insediamenti umani, fin dai tempi pi\u00f9 remoti, si svilupparono solo nella stretta fascia verdeggiante a ridosso delle rive del fiume larga, in alcuni punti, anche solo poche centinaia di metri.\nFin dal 3500 a.C., di pari passo con l'avvento dell'agricoltura, in particolare la coltivazione del grano, dell'orzo e del lino, si ha contezza di insediamenti umani specie lungo le rive del Nilo. Le piene annuali del fiume, infatti, favorivano la coltivazione anche con pi\u00f9 raccolti annui grazie ai sedimenti, particolarmente fertili (Limo), che il fiume, nel suo ritirarsi, lasciava sul terreno. Ci\u00f2 comport\u00f2, fin dai tempi pi\u00f9 remoti, conseguentemente, la necessit\u00e0 di controllare, incanalare e conservare le acque onde garantire il costante approvvigionamento, vuoi per il sostentamento umano, vuoi per quello del bestiame e delle piantagioni.\nNon \u00e8 da escludersi che proprio la complessa necessit\u00e0 di dover far fronte alle esigenze connesse con la gestione dell'agricoltura, e segnatamente, delle acque nilotiche, abbia favorito proprio il formarsi delle prime comunit\u00e0 su territori parziali tuttavia ben differenziati e politicamente e geograficamente individuabili. Tali entit\u00e0, normalmente individuate con il termine greco di nomi, ben presto si costituirono in due distinte entit\u00e0 geo-politiche pi\u00f9 complesse. Tale l'importanza del fiume Nilo, che attraversava tutto il paese, che anche le denominazioni di tali due macro-aree fanno riferimento al fiume: considerando che le sorgenti del Nilo, bench\u00e9 all'epoca non note, dovevano essere a sud, tale sar\u00e0 l\"Alto Egitto\", mentre, di converso, l'area del delta, verso il Mediterraneo, sar\u00e0 indicato come \"Basso Egitto\".\nVarie culture si susseguirono nella valle nilotica fin dal 3800 a.C. in quello che viene definito Periodo Predinastico. Un'entit\u00e0 embrionale di \"Stato\" pu\u00f2 riconoscersi, invece, a partire dal 3200-3100 a.C. con la I dinastia e l'unificazione delle due macro-aree che resteranno, tuttavia, sempre distinte tanto che per tutta la storia del Paese i regnanti annovereranno tra i loro titoli quello di \"Signore delle Due Terre\".\nLa storia dell'Antico Egitto copre, complessivamente, circa 4000 anni, dal 3900 a.C. (con il Periodo Predinastico) al 342 a.C. (con il Periodo tardo) e comprende, dal 3200 a.C., trenta dinastie regnanti riconosciute archeo-storicamente. A queste debbono esserne aggiunte altre, dette \"di comodo\", giacch\u00e9 riferite, di fatto, non a governi autoctoni, bens\u00ec frutto di invasioni o di raggiungimento del potere da parte di regnanti stranieri. Avremo perci\u00f2 una XXXI dinastia, costituita da re persiani, una XXXII dinastia macedone, che annovera un solo sovrano, Alessandro Magno, e una XXXIII dinastia, meglio nota come Dinastia tolemaica, nata dallo smembramento dell'impero di Alessandro.\nAnche molti imperatori romani, occupato l'Egitto, non disdegnarono di assumere il titolo di faraone con titolatura geroglifica.\nStoria.\nIl fiume Nilo \u00e8 stato il fulcro della civilt\u00e0 egizia per la grande maggioranza della sua storia. La fertile valle del Nilo diede ai suoi abitanti la possibilit\u00e0 di sviluppare un'economia stanziale basata sull'agricoltura e una societ\u00e0 sempre pi\u00f9 sofisticata e centralizzata che si rivel\u00f2 uno dei fondamentali punti di partenza della storia della civilt\u00e0 umana. I primi cacciatori-raccoglitori nomadi si stanziarono nella valle del Nilo verso la fine del Medio Pleistocene, circa anni fa. Intorno alla fine del Paleolitico, infatti, l'arido clima nordafricano cominci\u00f2 a divenire sempre pi\u00f9 caldo e secco, costringendo la popolazioni a stabilirsi lungo le coste.\nPeriodo predinastico.\nIn epoca predinastica ed arcaica, il clima in Egitto era molto meno arido rispetto a oggi. Ampie regioni del territorio erano occupate da una savana boscosa e attraversate da mandrie di ungulati che pascolavano liberamente. La flora e la fauna erano di gran lunga pi\u00f9 rigogliose e prolifiche in ogni porzione del territorio; doveva esserci una folta popolazione di uccelli acquatici. La caccia era destinata a diventare una pratica molto comune fra gli egizi, ed \u00e8 questo il periodo in cui la maggior parte degli animali fu addomesticata per la prima volta.\nIntorno al 5500 a.C. una serie di popolazioni stanziate lungo il corso del Nilo and\u00f2 sviluppandosi in una serie di culture perfettamente in grado di padroneggiare l'agricoltura e l'allevamento e distinguibili l'una dall'altra grazie alla lavorazione della ceramica e di effetti personali come pettini, braccialetti e perline. La pi\u00f9 grande di queste culture, nell'Alto Egitto (la parte meridionale), fu la Cultura di Badari, originatasi probabilmente nel deserto occidentale; \u00e8 specialmente nota per l'alta qualit\u00e0 delle sue ceramiche e dei suoi utensili in pietra, e per l'uso del rame.\nAlla Cultura di Badari seguirono le Culture di Naqada I (anche \"Amraziana\") e Naqada II (anche \"Gerzeana\"), le quali portarono una serie di innovazioni tecnologiche. Fu all'epoca della Cultura di Naqada I che gli Egizi predinastici importarono per la prima volta l'ossidiana - utilizzata per fabbricare lame - dall'Etiopia. All'epoca della Cultura di Naqada II, invece, risalgono le prime tracce di contatti con il Vicino Oriente antico, in particolare con la Cananea e la costa di Biblo. Nel giro di un millennio, la Cultura di Naqada si svilupp\u00f2 e crebbe: fu cos\u00ec che da piccole comunit\u00e0 agricole ebbe origine una potente civilt\u00e0 i cui capi detenevano il pieno controllo della popolazione e delle risorse della valle del Nilo. Stabilendo il potere centrale a Ieracompoli, poi ad Abido, i sovrani della Cultura di Naqada III espansero il loro dominio a settentrione lungo il corso del fiume; strinsero rapporti commerciali a meridione con la Nubia, a occidente con le oasi del Deserto occidentale e a oriente con le Culture del Mediterraneo orientale e del Vicino Oriente. Le sepolture regali nubiane a Qustul hanno restituito manufatti recanti i primi esempi conosciuti di simboli dinastici egizi come la corona bianca (\"hedjet\") e il falco. Le Culture di Naqada produssero diversi tipi di manufatti e di beni materiali, il che indica il potere e la ricchezza crescenti dell'\u00e9lite, cos\u00ec come effetti personali quali pettini, statuette, ceramiche dipinte, vasi in pietra con decorazioni d'alta qualit\u00e0, tavolette a uso cosmetico e gioielli in oro, lapis e avorio; si ebbe inoltre la creazione di una ceramica smaltata nota come faience, ancora in uso 5000 anni dopo, durante la dominazione romana dell'Egitto, per decorare coppe, amuleti e statuette. Verso la fine della fase predinastica, la Cultura di Naqada si serv\u00ec di simboli scritti destinati a originare il completo sistema geroglifico e, di conseguenza, la antica letteratura egizia.\nPeriodo arcaico (ca. 3050 - 2686 a.C.).\nIl Periodo arcaico dell'Egitto coincise, all'incirca, con l'inizio della civilt\u00e0 sumero-accadica in Mesopotamia e con la civilt\u00e0 di Elam. Manetone, sacerdote e storico egizio d'epoca ellenistica (III secolo a.C.), raggrupp\u00f2 la lunghissima serie dei faraoni, a partire dall'arcaico Narmer (anche \"Menes\"), in trenta dinastie; il suo sistema \u00e8 tuttora in uso. Manetone scelse di far coincidere l'inizio della storia faraonica con il re chiamato \"Meni\" (\u039c\u03ae\u03bd\u03b7\u03c2, \"Menes\" in greco), ritenuto il primo riunificatore dei due regni dell'Alto e del Basso Egitto intorno al 3100 a.C.\nLa transizione verso un unico Stato unitario avvenne, nella realt\u00e0, molto pi\u00f9 gradualmente di quanto credevano gli antichi scrittori egizi; non esistono prove archeologiche coeve dell'esistenza di un re di nome \"Meni\". Alcuni studiosi ritengono, per\u00f2, di poter identificare il leggendario \"Meni\" con il faraone arcaico Narmer, che compare rivestito dei regalia su una celebre tavoletta cerimoniale, in un simbolico atto di unificazione. Ancora in epoca predinastica, intorno al 3150 a.C., il primo faraone dinastico stabil\u00ec il proprio controllo sul Basso Egitto ponendo la propria capitale a Menfi, da dove avrebbe potuto supervisionare la forza-lavoro e l'agricoltura nel fertile Delta del Nilo, cos\u00ec come le redditizie ma rischiose rotte commerciali verso il Levante. L'autorit\u00e0 e il potere sempre crescenti dei faraoni del Periodo arcaico si riflettono nelle loro elaborate mastabe sepolcrali e nelle altre architetture funerarie ad Abido, ove i re erano oggetto di un culto divino dopo la loro morte. La forte istituzione monarchica sviluppata da vari faraoni serv\u00ec a legittimare il controllo dello Stato sulla terra, le opere pubbliche e le risorse necessarie per la sussistenza e la crescita dell'antica civilt\u00e0 egizia.\nAntico Regno (2686 - 2181 a.C.).\nEnormi progressi nell'architettura, nell'arte e nella tecnologia si ebbero durante l'Antico Regno, come risultato di un sensibile incremento della produzione agricola e del conseguente aumento demografico - il tutto controllato da un'amministrazione centrale sofisticata. Alcuni dei pi\u00f9 notevoli e celebri monumenti della civilt\u00e0 egizia, come le Piramidi di Giza, la Grande Sfinge di Giza e la Statua di Chefren in trono, risalgono a questo periodo. Sotto la direzione del visir, gli amministratori statali raccoglievano le tasse, coordinavano i piani d'irrigazione necessari all'aumento della resa agricola, arruolavano i sudditi destinati alla costruzione delle opere pubbliche e presiedevano la giustizia.\nUnitamente all'accresciuto prestigio del governo centrale, una nuova classe di scribi e funzionari altamente qualificati cui il faraone assegnava possedimenti in cambio dei loro servigi. I faraoni facevano inoltre concessioni terriere ai propri culti funerari e ai templi locali, con il fine di assicurare a queste istituzioni le risorse necessarie al culto \"post-mortem\" del sovrano stesso. Gli egittologi ritengono che tale pratica, continuata per ben cinque secoli, abbia lentamente consumato il potere economico e la ricchezza della casa reale, al punto di non poter pi\u00f9 reggere efficientemente il peso di un'amministrazione centrale a tal punto sviluppata. I governatori locali, chiamati nomarchi, cominciarono a sfidare l'autorit\u00e0 del faraone, la cui potenza stava gradualmente diminuendo. Questa crisi interna, tra il 2200 a.C. e il 2150 a.C., unita a gravi siccit\u00e0 ed eventi climatici disastrosi, gett\u00f2 l'Egitto in 150 anni di carestia e guerre civili: il cosiddetto Primo periodo intermedio. \nPrimo periodo intermedio (2181 - 2050 a.C.).\nDopo il collasso del governo centrale egizio e la fine dell'Antico Regno, l'amministrazione non pot\u00e9 pi\u00f9 supportare o stabilizzare l'economia del Paese, n\u00e9 i governatori locali poterono pi\u00f9 contare sul faraone per un supporto in tempo di crisi: la carenza di generi alimentari, cos\u00ec come le controversie politiche, degenerarono presto in carestie e guerre civili su minuscola scala. Tuttavia, a dispetto della grave situazione interna, i capi locali, che non dovevano pi\u00f9 tributi al faraone, si servirono della loro effettiva indipendenza per dare vita a una fiorente cultura provinciale. Disponendo ora del completo controllo delle proprie risorse, le province si arricchirono sensibilmente - come dimostrano le opulente sepolture della \u00e9lite e quelle via via pi\u00f9 pregiate degli esponenti delle altre classi sociali. In un fiorire di creativit\u00e0, gli artigiani provinciali adottarono e adattarono motivi culturali precedentemente limitati al faraone dell'Antico Regno e alla sua stretta cerchia e gli scribi svilupparono temi, idee e stili letterari che andarono a esprimere l'originalit\u00e0 e l'ottimismo del periodo.\nSlegati, all'atto pratico, da ogni vincolo di fedelt\u00e0 al faraone, i governanti locali finirono col competere l'uno con l'altro per il controllo territoriale e il potere politico. Intorno al 2160 a.C., i signori di Ieracompoli potevano vantare un'egemonia sul Basso Egitto (il nord del Paese), mentre la rivale famiglia di Antef I, cio\u00e8 l'XI dinastia, assunse il controllo dell'Alto Egitto governando, di fatto, da Tebe. I discendenti di Antef I, Antef II e Antef III accrebbero il proprio potere e la propria autorit\u00e0, e lo scontro fra le due dinastie che si spartivano il Paese divenne inevitabile. Nel 2055 a.C. circa le forze tebane guidate dal faraone Nebhepetra Mentuhotep II sbaragliarono definitivamente la dinastia eracleopolitana, riunificando le Due Terre. Si inaugur\u00f2 un periodo di rinascenza economica e culturale noto come Medio Regno.\nMedio Regno (2050 - 1690 a.C.).\nI faraoni del Medio Regno ristabilirono la prosperit\u00e0 e la stabilit\u00e0 dell'Egitto, stimolando inoltre una rinascenza delle arti, della letteratura e dell'architettura di carattere monumentale. Mentuhotep II e i suoi successori (XI dinastia) regnarono da Tebe, ma il visir Amenmehmat assunse il potere intorno al 1985 a.C. divenendo faraone come Amenemhat I e dando origine alla XII dinastia egizia, una delle pi\u00f9 gloriose della storia egizia. Amenemhat I spost\u00f2 la capitale a Ity Tawy (per intero \"Amenmehmat-Ity-Tawy\", che significa \"Amenemhat Dominatore delle Due Terre\"), nella regione del Fayyum. Da Ity Tawy i sovrani della XII dinastia presiedettero alla sottrazione al mare di diverse terre e alla progettazione di diversi piani di irrigazione per incrementare la resa agricola della zona. L'esercito riconquist\u00f2 i territori della Nubia, ricchi di miniere d'oro e d'altre materie preziose, mentre nella zona orientale del Delta furono edificate strutture difensive a tutela delle frontiere.\nCon la situazione socio-politica e militare stabilizzata dal potere faraonico e con l'afflusso di ricchezza dai giacimenti d'oro nubiani e dalle coltivazioni del Paese, la popolazione, l'arte e la cultura egizie andarono incontro a una fioritura. In contrasto con l'atteggiamento elitario dell'Antico Regno nei confronti della religione, il Medio Regno vide un incremento delle espressioni di piet\u00e0 personale, oltre a una sorta di \"democratizzazione\" dell'aldil\u00e0 (Duat): si riteneva ora che ogni individuo possedesse uno spirito destinato, dopo la morte, alla vita eterna nella compagnia degli d\u00e8i. La letteratura del Medio Regno svilupp\u00f2 tematiche sofisticate espresse in uno stile eloquente o intimistico. I rilievi e la ritrattistica scultorea del periodo furono in grado di catturare dettagli sottili e individuali, raggiungendo nuove vette di perfezione tecnica. \nL'ultimo grande faraone del Medio Regno, Amenemhat III, permise ad alcune popolazioni cananee d'origine semitica di stanziarsi nella zona orientale del Delta del Nilo: reclut\u00f2 cos\u00ec una nuova ingente forza-lavoro per le proprie attivit\u00e0 minerarie e per i progetti architettonici del proprio regno. Tali imprese ambiziose, tuttavia, coincisero, verso la fine del regno di Amenemhat III, con gravi straripamenti del Nilo che provarono l'economia del Paese e avviarono un lento declino destinato a sfociare, all'epoca della XIII e XIV dinastia, nel Secondo periodo intermedio. Sfruttando tale decadenza, i Cananei stabilitisi nel Delta del Nilo presero il controllo della regione, per poi imporre la propria egemonia su gran parte del territorio egizio; furono in seguito indicati con il termine \"Hyksos\". \nSecondo periodo intermedio (1690 - 1549 a.C.) e gli Hyksos.\nQuando, intorno al 1785 a.C., il potere faraonico and\u00f2 incontro a un nuovo periodo di crisi, una popolazione asiatica, gli Hyksos, si era gi\u00e0 stabilita nella citt\u00e0 nord-orientale di Avaris; gli Hyksos estesero il proprio dominio su gran parte dell'Egitto, occupandolo, e costringendo il potere centrale a ritirarsi a Tebe. Il faraone cominci\u00f2 a essere trattato come un vassallo a cui era richiesto il pagamento di un tributo. Gli Hyksos (\"Sovrani stranieri\") si appropriarono del modello di governo egizio e i loro re pretesero il trattamento di faraoni, mescolando la propria cultura con elementi egizi; come altri invasori, introdussero nella valle del Nilo nuove tecniche militari, fra cui l'arco composito e il carro da guerra.\nDopo l'arretramento, la dinastia di Tebe si sent\u00ec intrappolata fra gli occupanti Hyksos a settentrione e i loro alleati nubiani, i Kushiti, a meridione. Dopo anni di vassallaggio, Tebe dispose di forze sufficienti per sfidare gli Hyksos in un conflitto che dur\u00f2 pi\u00f9 di trent'anni, terminando solamente intorno al 1550 a.C. I faraoni Seqenenra Ta'o e Kamose riuscirono a sconfiggere i Nubiani, ma non gli Hyksos - impresa che riusc\u00ec al successore di Kamose, Ahmose I, abile condottiero di una serie di campagne vittoriose che debellarono definitivamente la presenza degli Hyksos dal suolo egizio. Ahmose I diede origine a una nuova dinastia, la XVIII. Nel Nuovo Regno cos\u00ec inauguratosi, la guerra divenne una delle principali occupazioni dei faraoni, i quali espansero enormemente i confini dell'Egitto nel tentativo di imporre la propria supremazia sul Vicino Oriente antico.\nNuovo Regno (1549 - 1069 a.C.).\nI faraoni del Nuovo Regno diedero vita a un'epoca di ineguagliato splendore rendendo sicuri i confini e intessendo fervide relazioni diplomatiche con potenze vicine quali l'Impero mitannico, l'Assiria e la Cananea. Le campagne militari guidate da Thutmose I e dal nipote Thutmose III estesero l'autorit\u00e0 faraonica sul pi\u00f9 vasto impero che l'Egitto avesse mai posseduto; fra i loro regni, il controverso interludio della regina Hatshepsut si rivolse alla pace e restaur\u00f2 le relazioni commerciali interrotte dall'occupazione degli Hyksos (tuttavia anche con lei si ebbero espansioni territoriali). \nAlla morte di Thutmose III, nel 1425 a.C., l'Egitto si estendeva dalla Siria nord-orientale alla quarta cateratta del Nilo in Nubia (odierno Sudan) ed era aperto a importazioni di ogni genere, fra cui il bronzo e il legname. I faraoni del Nuovo Regno intrapresero monumentali campagne edilizie, soprattutto in onore del dio nazionale Amon, il cui culto si basava sulla capitale Tebe. Eressero inoltre architetture per esaltare le proprie imprese, sia reali che immaginarie. Quello di Karnak, a Tebe, \u00e8 il pi\u00f9 grande tempio egizio mai costruito. Lo stesso regno di Hatshepsut, durato ventidue anni, fu uno dei vertici della \"grandeur\" dell'epoca. Il suo regno fu segnato da successi memorabili: una lunga pace, ricchi progetti edilizi, una spedizione commerciale nel Paese di Punt, la ricostituzione dei traffici commerciali dopo la fine del Secondo periodo intermedio, ricchi progetti edilizi come il elegante Tempio funerario, una coppia di giganteschi obelischi e una cappella a Karnak. A dispetto di tali traguardi, il pronipote Amenofi II oper\u00f2 una manomissione di molti suoi monumenti. \nIntorno al 1350 a.C. la stabilit\u00e0 del Nuovo Regno and\u00f2 incontro a una grave crisi quando Amenofi IV sal\u00ec al trono e promulg\u00f2 una serie di riforme radicali e caotiche. Cambiando il proprio nome in \"Akhenaton\", il re propag\u00f2 il culto di un dio secondario, Aton, quale divinit\u00e0 suprema, abbandon\u00f2 le divinit\u00e0 tradizionali e si rivolse polemicamente contro il Tempio di Amon - il cui strapotere poteva rivaleggiare con l'autorit\u00e0 faraonica. Spostando la capitale nella nuova citt\u00e0 di Akhetaton, da lui fondata \"ex-novo\", Akhenaton volt\u00f2 negligentemente le spalle alla situazione politica dei dom\u00ecni levantini del Paese. Avvi\u00f2 inoltre un nuovo stile artistico. Il culto di Aton fu abbandonato negli anni successivi alla morte di Akhenaton: il clero di Amon riacquis\u00ec il proprio potere e riport\u00f2 a Tebe la capitale. I successori Tutankhamon, Ay e Horemheb cercarono di eliminare ogni riferimento al turbolento regno di Akhenaton.\nNel 1279 a.C. fu incoronato Ramses II \"il Grande\", destinato a edificare pi\u00f9 templi, erigere pi\u00f9 colossi, monumenti e obelischi e generare pi\u00f9 figli di ogni altro sovrano egizio. Valente condottiero, Ramses II guid\u00f2 il proprio esercito contro gli Ittiti nella gigantesca battaglia di Qade\u0161, per poi firmare il primo trattato di pace della storia. Le armate Egizie ed Ittite non furono mai in grado di prevalere una sull'altra ed entrambi gli eserciti temevano l'aggressivit\u00e0 del Medio Impero assiro: cos\u00ec gli Egizi abbandonarono il Vicino Oriente mentre gli Ittiti furono lasciati a confrontarsi con gli Assiri e con i Frigi.\nLa ricchezza dell'Egitto persuase varie popolazioni a cercare d'invaderlo, in particolare i Berberi da ovest e i Popoli del Mare, una presunta confederazione di predoni del mare, particolarmente agguerriti, provenienti dall'Europa meridionale, specialmente dal Mar Egeo. Le forze egizie furono in grado di respingerne l'invasione, ma l'Egitto perse i territori della Cananea meridionale, che caddero in mano assira. La tensione provocata da una situazione estera tanto turbolenta fu esacerbata da problemi interni come la corruzione, la razzia delle tombe e il malcontento popolare. Dopo aver ristabilito il proprio potere con la restaurazione seguita alla morte di Akhenaton, i Sommi sacerdoti del Tempio di Amon a Tebe accumularono terre e ricchezza oltre ogni limite precedente; la loro potenza, contrapposta all'autorit\u00e0 del faraone, port\u00f2 alla divisione del Paese durante il Terzo periodo intermedio. \nTerzo periodo intermedio (1069 - 653 a.C.).\nAlla morte di Ramses XI, nel 1078 a.C., Smendes I assunse il controllo dell'Egitto settentrionale, governando dalla citt\u00e0 di Tanis; la parte meridionale era invece sotto l'effettivo governo del Sommo sacerdote di Amon, residente a Tebe, che riconobbe l'autorit\u00e0 di Smendes I solo nominalmente. Durante tale epoca alcune trib\u00f9 berbere si stanziarono nella zona occidentale del Delta del Nilo, divenendo gradualmente pi\u00f9 indipendenti. I pr\u00ecncipi libici presero il controllo del Delta con Sheshonq I, nel 945 a.C., e fondando la XXII dinastia egizia (detta anche \"dinastia bubastita\" poich\u00e9 i suoi faraoni governavano dalla citt\u00e0 di Bubasti), che regn\u00f2 per due secoli. Sheshonq I riusc\u00ec a esercitare la propria influenza anche sull'Alto Egitto collocando propri famigliari in eminenti posizioni sacerdotali. Alla met\u00e0 del IX secolo a.C. l'Egitto fall\u00ec un ulteriore tentativo espansionistico nel Vicino Oriente. Il faraone Osorkon II, affiancato da numerosi alleati come la Persia, Israele, Hama, Fenicia, Cananea, gli Arabi, gli Aramei e i Neo-Ittiti, combatt\u00e9 nella battaglia di Qarqar contro il potente re assiro Salmanassar III (853 a.C.). La coalizione fu sconfitta e l'Impero assiro continu\u00f2 a dominare il Levante.\nLa dinastia bubastita si avvi\u00f2 al declino con l'avvento di una dinastia rivale a Leontopoli; i Nubiani di Kush cominciarono a minacciare, nel frattempo, il sud dell'Egitto. Attingendo a millenni di iterazioni (commercio, scambi culturali, occupazione, sincretismo, guerre) con l'Egitto, il re nubiano Pianki lasci\u00f2 la propria capitale Napata e invase l'Egitto nel 727 a.C., imponendo facilmente il proprio dominio su Tebe, nel Medio Egitto, e infine sul Delta del Nilo. Immortal\u00f2 i propri successi facendoli incidere sulla \"Stele della vittoria\". Pianki diede origine alla XXV dinastia egizia, i cui faraoni riunificarono le Due Terre riportando l'Egitto alla medesima espansione territoriale del Nuovo Regno. La XXV dinastia, o \"dinastia nubiana\", inaugur\u00f2 un periodo di rinascita per l'Egitto. Monarchi come Taharqa costruirono e restaurarono templi e monumenti lungo l'intera valle del Nilo: a Menfi, Kawa, Gebel Barkal ecc. Fu durante la XXV dinastia egizia che, dalla fine del Medio Regno, si ricominciarono a costruire piramidi (molte nell'odierno Sudan). Pianki tent\u00f2 pi\u00f9 volte, senza successo, di estendere il domino egizio del Vicino Oriente, opponendosi all'egemonia assira. Nel 720 a.C. mand\u00f2 l'esercito in supporto a una ribellione, nella Filistea e a Gaza, contro l'Assiria: l'armata egizia fu sconfitta da Sargon II e la sollevazione fall\u00ec; la stessa cosa fece nel 711 a.C., venendo nuovamente sconfitto da Sargon II.\nA partire dal X secolo a.C. l'Assiria dovette continuamente lottare per mantenere la propria influenza sul Levante meridionale: era normale che citt\u00e0 e regni della regione si appellassero ai faraoni egizi per ottenere aiuto contro l'egemonia assira. Il faraone Taharqa godette di alcuni successi nelle sue campagne mediorientali: accorse in aiuto al re giudeo Ezechia quando questi si ritrov\u00f2 assediato a Gerusalemme dalle armate del re assiro Sennacherib. Gli storici non sono concordi sul motivo dell'abbandono dell'assedio da parte di Sennacherib: tra le ipotesi figurano una epidemia, una vera e propria arresa e perfino un intervento divino. Sennacherib fu in seguito assassinato dai propri figli per aver distrutto Babilonia, citt\u00e0 sacra a tutti i Mesopotamici. Nel 674 a.C. re Esarhaddon tent\u00f2 di invadere l'Egitto ma fu respinto dal faraone Taharqa; il tentativo fu reiterato nel 671 a.C. con maggiore impegno, l'assiro occup\u00f2 Menfi e Tebe e Taharqa, duramente sconfitto, fu respinto nella sua Nubia. La conquista di Esarhaddon segn\u00f2 il declino della dinastia nubiana. Tuttavia, il dominio del re assiro sull'Egitto fu breve e incompleto. Taharqa ne approfitt\u00f2 per impadronirsi nuovamente dell'Alto Egitto: Esarhaddon mor\u00ec a Ninive prima di ultimare i preparativi per una spedizione punitiva. La spedizione assira non fu per\u00f2 annullata, bens\u00ec, guidata dal generale Shanabushu, travolse Taharqa e lo ricacci\u00f2 definitivamente in Nubia. Il nipote di Taharqa, Tanutamani, riusc\u00ec a sbaragliare Necao I, sovrano-fantoccio degli Assiri, e a prendere Tebe - solo per poi essere sconfitto a sua volta dalle forze assire, le quali si abbandonarono a un tale saccheggio di Tebe che la citt\u00e0 non si riprese mai pienamente. La dinastia nubiana ebbe definitivamente fine, e un sovrano nativo, Psammetico I, fu collocato sul trono d'Egitto come vassallo di Assurbanipal d'Assiria.\nPeriodo tardo (653 - 332 a.C.).\nPrivi di un piano permanente di occupazione da far seguire alla conquista, gli Assiri delegarono il governo dell'Egitto a una serie di vassalli destinati a diventare i faraoni \"saiti\" (ossia regnanti dalla citt\u00e0 di Sais) della XXVI dinastia egizia. Intorno al 653 a.C. il re saita Psammetico I, \"raffinato e sottile uomo di corte\", approfittando del coinvolgimento dell'Assiria in un'impegnativa guerra per la conquista di Elam, riusc\u00ec abbastanza facilmente a liberare l'Egitto dal giogo assiro con l'aiuto di mercenari della Lidia e della Grecia. \nD'altra parte, Psammetico I e i suoi successori furono abili nel mantenere relazioni pacifiche con l'Assiria, mentre l'influenza greca si espanse nella colonia di Naucrati, situata nel Delta del Nilo. Nel 609 a.C. Necao II, figlio di Psammetico I, scese in guerra contro Babilonia, i Caldei, i Medi e gli Sciti nel tentativo di salvare l'Assiria, che dopo una brutale guerra civile stava per essere invasa da una coalizione di questi ultimi, ma il tentativo egizio di salvare gli antichi padroni fall\u00ec: il faraone differ\u00ec di troppo l'intervento e nel frattempo Ninive era gi\u00e0 caduta e re Sin-shar-ishkun gi\u00e0 morto. D'altra parte, Necao II riusc\u00ec facilmente a travolgere l'esercito del Regno d'Israele e del suo re Giosia, per poi essere, per\u00f2, sconfitto con gli Assiri da parte di Babilonesi, Medi e Scizi. Necao II e Assur-uballit II d'Assiria furono definitivamente sconfitti a Karkemi\u0161, in Aramea (corrispondente all'odierna Siria), nel 605 a.C.. \nGli Egizi rimasero nella regione per decenni, in continua lotta con i sovrani babilonesi Nabopolassar e Nabucodonosor II per il comando su porzioni del defunto Impero assiro; Nabucodonosor II invase brevemente l'Egitto nel 567 a.C. Nella loro capitale di Sais, i faraoni della XXVI dinastia patrocinarono una rinascenza artistica effimera ma non \"priva di grandiosit\u00e0, n\u00e9 di raffinatezza, n\u00e9 di un certo fascino melanconico\". Nel 525 a.C. i potenti Persiani dell'Impero achemenide, guidati da Cambise II, intrapresero la conquista dell'Egitto e catturarono il faraone Psammetico III nella battaglia di Pelusio. Cambise II assunse il titolo di faraone, continuando per\u00f2 a governare dalle capitali del suo impero, come Susa nell'odierno Iran; il governo dell'Egitto fu affidato a un satrapo. Il V secolo a.C. fu segnato da effimere rivolte anti-persiane, senza che queste riuscissero ad abbattere il dominio achemenide. \nL'Egitto rientrava, con Cipro e la Fenicia, nella sesta satrapia dell'Impero achemenide, i cui sovrani persiani sono noti, nell'ambito della storia egizia, come XXVII dinastia egizia; il periodo dei \"faraoni\" persiani termin\u00f2 pi\u00f9 di un secolo dopo, nel 402 a.C. Infatti, dopo alcuni regni piuttosto effimeri di faraoni nativi, dal 380 a.C. al 343 a.C. govern\u00f2 la XXX dinastia, ultima casa reale nativa dell'Egitto dinastico, la quale ebbe fine con il regno di Nectanebo II, a cui segu\u00ec una breve ripresa del potere persiano (XXXI dinastia). Nel 332 a.C., il governatore persiano Mazace cedette l'Egitto ad Alessandro Magno senza combattere.\nPeriodo tolemaico (332 - 30 a.C.).\nNel 332 a.C., incontrando una minima resistenza da parte dei Persiani, Alessandro Magno conquist\u00f2 l'Egitto, che inglob\u00f2 nel proprio impero. Gli Egizi accolsero il condottiero macedone come un liberatore. La suddivisione amministrativa stabilita dopo lunghe guerre dai successori di Alessandro port\u00f2 all'instaurazione del Regno tolemaico, che preserv\u00f2 l'antica cultura egizia pur avendo una capitale di cultura fondamentalmente ellenistica, Alessandria d'Egitto. \nLa citt\u00e0, opulenta e cosmopolita, divenne il simbolo del potere e del prestigio dei faraoni ellenistici, i Tolomei, evolvendosi in un centro culturale di primaria importanza; ad Alessandria aveva sede la Biblioteca di Alessandria, la pi\u00f9 importante del mondo antico. Il Faro di Alessandria, una delle Sette meraviglie del mondo, facilitava la navigazione delle flotte mercantili dirette verso la citt\u00e0: i re tolemaici patrocinarono la vita commerciale ed economica del Paese con spirito imprenditoriale e industrie fondamentali, come la produzione del papiro, fiorirono. \nLa cultura ellenistica non soppiant\u00f2 la nativa cultura egizia: i sovrani tolemaici assecondarono tutte le antiche tradizioni per rafforzare il proprio legame con il popolo, costruirono nuovi templi in stile pienamente egizio (Dendera, Edfu, Esna, File, K\u00f4m Ombo), supportarono il culto delle divinit\u00e0 egizie e si fecero effigiare come faraoni. Nuove espressioni culturali, come il culto di Serapide, nacquero dal sincretismo tra divinit\u00e0 greche ed egizie, mentre gli stilemi della statuaria greca classica influenzarono l'arte egizia. Nonostante i continui sforzi di regnare pacificamente sul popolo dell'Egitto, la dinastia tolemaica fu sovente scossa da inquietudini sociali, da cruente rivalit\u00e0 familiari e da sollevazioni come quella che segu\u00ec la morte di re Tolomeo IV. \nInoltre, man mano che Roma cominciava a dipendere sempre pi\u00f9 dal grano importato dall'Egitto, l'ingerenza dei Romani nei confronti della politica egizia divenne determinante: continue rivolte, ambizioni politiche e pesanti pressioni dal Vicino Oriente portarono a una situazione instabile, gettando le basi della conquista romana del Regno tolemaico d'Egitto.\nPeriodo romano (30 a.C. - IV secolo d.C.).\nL'Egitto divenne una provincia dell'Impero romano nel 30 a.C., a seguito della sconfitta, nella battaglia di Azio, di Marco Antonio e dell'ultima regina tolemaica Cleopatra VII da parte del generale romano Ottaviano (poi imperatore con il nome di Augusto). Roma cominci\u00f2 ad approvvigionarsi prelevando quantit\u00e0 enormi di grano dalla fertile valle del Nilo, mentre l'esercito romano, con la supervisione di un prefetto incaricato dall'imperatore, si trovava di frequente impegnato a sedare rivolte, salvaguardare l'aumento della pressione fiscale e prevenire attacchi di banditi (le cui scorribande erano ormai endemiche in Egitto). \nAlessandria d'Egitto rimase un fondamentale scalo commerciale per gli scambi con l'Oriente - in un'epoca in cui i beni di lusso orientali erano fortemente richiesti da Roma. Bench\u00e9 i Romani si siano comportati con maggiore ostilit\u00e0 verso gli Egizi rispetto ai Greci, pratiche quali la mummificazione e la venerazione degli dei tradizionali continuarono indisturbate. La pratica di realizzare ritratti da applicare alle mummie raggiunse l'apogeo artistico con i \"Ritratti del Fayyum\" e alcuni imperatori romani furono raffigurati come faraoni, anche se la situazione era molto mutata dal tempo dei Tolomei: il \"princeps\" romano viveva lontano dall'Egitto e non svolgeva alcuna funzione connessa alla regalit\u00e0 egizia. L'amministrazione della provincia d'Egitto divenne totalmente romana nello stile e fu preclusa ai nativi egizi.\nIl Cristianesimo cominci\u00f2 a espandersi in Egitto fin dalla met\u00e0 del I secolo, venendo inizialmente accettato come uno dei tanti culti praticati all'interno dell'Impero - finch\u00e9 la sua chiusura a ogni tentativo di sincretismo con la religione egizia e greco-romana e il rifiuto della tradizione religiosa popolare non cominciarono a rivelarsi problematici. Si ebbero varie persecuzioni contro i cristiani: su tutte la grande purga voluta da Diocleziano a partire dal 303, che tuttavia non riusc\u00ec ad indebolire il Cristianesimo. Nell'anno 391 l'imperatore cristiano Teodosio I eman\u00f2 leggi che bandivano i riti pagani e disponevano la chiusura dei templi. Ci\u00f2 contribu\u00ec al deciso declino della nativa cultura egizia. Mentre gli Egizi continuarono certamente a parlare il proprio antico idioma, ma la capacit\u00e0 di scrivere i geroglifici scomparve unitamente alla progressiva sparizione dei sacerdoti e delle sacerdotesse dei templi tradizionali. I templi stessi furono sporadicamente convertiti in chiese o abbandonati alle sabbie del deserto.\nArte.\nPiramidi.\nLe tombe che i faraoni delle prime due dinastie avevano utilizzato come sepolcri furono sostituite da un nuovo edificio durante il regno del faraone Zoser: la piramide. La costruzione di questa prima opera deriv\u00f2 dalla sovrapposizione di mastabe, tombe generalmente a forma di piramide tronca, di grandezza decrescente via via che aumentava l'altezza. La figura \"a gradoni\" simboleggiava la scala attraverso la quale il faraone saliva al cielo. A essa ne seguirono altre e, durante la IV dinastia, apparve la prima piramide perfetta.\nLa prima fase della costruzione consisteva nello scegliere il luogo adatto all'ubicazione; poi si disegnavano le piante e si decideva la quantit\u00e0 di materiale e di personale necessaria. Allora venivano convocati i sacerdoti, per determinare i punti cardinali che avrebbero orientato le facce delle piramidi, delimitare le basi e procedere alla cerimonia del livellamento del terreno. Il faraone doveva eseguire il rituale dell'inizio della costruzione e la cerimonia dell'allungamento della corda, che consisteva nel verificare l'orientamento, nel piantare un piolo in ciascun angolo, nell'iniziare lo scavo di una piccola parte della fossa, nel modellare un mattone e nel porre la prima pietra. Cominciava cos\u00ec la costruzione vera e propria. La durata dei lavori dipendeva dalla grandezza del complesso funerario, che doveva essere pronto al momento della morte del faraone.\nDopo aver inaugurato ufficialmente la costruzione si iniziava il primo gradino della piramide. Il lavoro veniva svolto da squadre di operai che ricevevano un salario dallo Stato. Una volta stabiliti i gruppi di lavoro, si procedeva all'estrazione dalle cave della pietra necessaria per innalzare la piramide. Il metodo di estrazione dipendeva dalla durezza. Le rocce molto dure venivano sottoposte a un brusco cambiamento di temperatura. Perci\u00f2, prima veniva riscaldata la superficie e poi veniva rapidamente raffreddata, incrinando la massa e permettendo di tagliare la pietra con semplici strumenti dello stesso materiale, o di legno oppure di rame. Un altro metodo consisteva nell'abbassare il terreno, tracciando una rete di piccole trincee fino a raggiungere la profondit\u00e0 adatta all'estrazione.\nDopo averli separati, i blocchi della parete della cava venivano deposti sul piano per poi essere trainati ai piedi della piramide. Per evitare che rimanessero incagliati, si spargeva a terra del fango, che permetteva un migliore scorrimento delle slitte. Intanto, altre squadre di operai provvedevano a sollevare i blocchi di pietra, completando cos\u00ec i diversi piani. Come gli Egizi riuscirono a sollevare pietre tanto grandi e pesanti \u00e8 una questione ancora aperta. Molto probabilmente, come testimoniano i resti trovati nel tempio di Setibtawy, utilizzarono un articolato sistema di rampe, permettendo alle squadre di lavorare senza ostacolarsi. Gli spazi che restavano tra i vari piani venivano riempiti con materiali vari e il tutto veniva ricoperto con pietra calcarea bianca, infine veniva innalzata una punta per la piramide completamente in oro massiccio che probabilmente serviva per vedere la piramidi da molto lontano, ma anche simboleggiava un aiuto per il faraone nell'ascesa al cielo, concludendo cos\u00ec la lavorazione e permettendo al sovrano di riposare nella propria, gigantesca, sepoltura.\nLa Valle dei Re.\nI faraoni del Nuovo Regno scelsero come luogo del loro eterno riposo una valle collocata all'estremit\u00e0 occidentale di Tebe. Fu Jean-Fran\u00e7ois Champollion, nel XIX secolo, a dare per la prima volta a questa valle, conosciuta fino ad allora come la \"Grande Prateria\", il nome di Valle dei Re. La scelta di questo luogo non fu casuale: qui l'occidente indicava infatti, secondo le credenze religiose dell'epoca, il regno dei morti. Questa caratteristica funeraria era esaltata dalla presenza di una montagna a forma di piramide che dominava la valle e richiamava alla mente le tombe dei faraoni dell'Antico Regno.\nLa Valle dei Re \u00e8 un letto prosciugato di un fiume, scavato tra le montagne tebane, il cui corso si biforca in due diramazioni: quella secondaria, occidentale, o \"Valle delle Scimmie\", in cui sono state rinvenute quattro tombe, tra cui quella di Ay e Amenofi III, e quella principale, che appunto forma la Valle dei Re, nella quale sono state scoperte pi\u00f9 di 58 tombe. Questa valle appartata garantiva ai re un riposo tranquillo, assicurato inoltre dalla vigilanza di un corpo speciale di polizia e dalla protezione della dea cobra Meretseger che vegliava sulla sicurezza della necropoli.\nIl primo faraone che utilizz\u00f2 questa valle per costruirvi il proprio sepolcro fu Amenofi I. Durante il suo regno il concetto di complesso funerario cambi\u00f2 radicalmente; la tomba fu infatti separata dal tempio, costruito vicino alla sponda del fiume o in un'altra valle. Anche la struttura degli ipogei sub\u00ec delle modifiche nel corso dei secoli. Le piante delle costruzioni funerarie seguivano in genere due modelli: quello della XVIII dinastia, a forma di angolo retto, e quello della XX dinastia, di tipo rettilineo. In entrambi i casi, il sarcofago veniva posto nella sala pi\u00f9 profonda e le pareti erano riccamente decorate.\nLa Valle delle Regine sorge nelle vicinanze della Valle dei Re, fra le rocce che sovrastano la piana occidentale di Tebe. In lingua araba si chiama \"B\u012bb\u0101n al-\u1e24ar\u012bm\", \"le porte dell'harem\". Nella valle sono state individuate un'ottantina di tombe, molte mai portate a termine, altre molto rovinate, tutte pi\u00f9 o meno delle due ultime dinastie del Regno nuovo, XIX e XX. In essa riposavano, oltre a regine e concubine, anche alcuni importanti funzionari quali ad esempio il gi\u00e0 citato Imhotep, Amon-her-khepshef, primogenito di Ramesse II e molti dei suoi figli.\nLa tomba che per\u00f2 pi\u00f9 di ogni altra spicca per bellezza \u00e8 quella appartenuta a una delle pi\u00f9 famose regine dell'antico Egitto, Nefertari, la Grande Sposa Reale di Ramesse II. Questa vasta tomba scoperta nel 1904 dall'egittologo Ernesto Schiaparelli, \u00e8 collocata nel versante settentrionale della Valle delle Regine e presenta una pianta molto articolata. E infatti diversa rispetto a quella delle tombe di tutte le altre regine (solitamente pi\u00f9 semplici e dotate di un'unica camera funeraria) e si ispira piuttosto alle sepolture faraoniche della vicina Valle dei Re. Nelle pareti della seconda scala discendente, la decorazione \u00e8 anche a rilievo. Al termine del ciclo pittorico, Nefertari si tramuta in Osiride, con il conseguente, auspicato raggiungimento dell'immortalit\u00e0 e della pace eterna.\nI grandi templi.\nIl tempio in Egitto era la \"casa del dio\"; come in una dimora umana, vi era una parte aperta anche agli estranei, una destinata agli intimi e infine la parte pi\u00f9 segreta, dove solo il signore della casa aveva diritto di stare, cos\u00ec lo schema classico di un tempio egiziano, comprendeva un cortile, pubblico, con porticati a colonne, dove poteva accedere anche la folla dei fedeli, mediante un portale monumentale inquadrato da due piloni, aperto nel muro di cinta che proteggeva il tempio; poi, la sala ipostila, dove avevano accesso il clero e gli alti dignitari: qui la luce era scarsa, il soffitto era sostenuto da altissime colonne; dalla semioscurit\u00e0 della sala ipostila si passava all'oscurit\u00e0 assoluta del santuario, la parte pi\u00f9 intima e misteriosa, dove, nel suo \"naos\" sigillato, abitava il dio, nell'aspetto di una statua preziosa, e dove solo il faraone e i sacerdoti potevano entrare, quando venivano eseguite sulla statua divina le cerimonie del culto giornaliero. Solo in eccezionali ricorrenze e feste la statua del dio lasciava il suo oscuro ricetto, per essere portata in processione, sulla barca sacra (nella quale vi era sistemata una cappella).\nI templi in miglior stato di conservazione si trovano oggi maggiormente nella zona di Tebe, la \"citt\u00e0\" per eccellenza. Qui si trova il complesso templare di Karnak, sito architettonico estremamente complicato: nella cinta dei grandi templi era il gran santuario di Amon, la cui grandiosa sala ipostila fu iniziata da Seti I e continuata da Ramses II, il tempio di Ptah, quello di Khonsu, anch'esso di et\u00e0 ramesside; numerosi blocchi sono rimasti del tempio del sole, dedicato ad Aton, edificato dal faraone Akhenaton prima di abbandonare Tebe; a Karnak vi \u00e8 anche il \"Padiglione delle Feste\" di Thutmose III, ritenuto uno dei monumenti pi\u00f9 originali dell'architettura templare.\nA Luxor, nel santuario eretto da Amenofi III, si ammira una fra le pi\u00f9 belle sale ipostile dei templi egiziani. A Menfi, capitale dell'Antico Regno, non \u00e8 rimasto altro se non povere rovine di templi, come il santuario di Ptah. Ad Abido, nella zona meridionale dell'Egitto, \u00e8 conservato in ottimo stato il magnifico tempio di Osiride, costruito da Seti I e terminato dal figlio di questi, Ramses II; il tempio ha due sale ipostile e un santuario settuplo.\nMenzione a parte meritano i due magnifici templi di Abu Simbel, ad opera dell'instancabile Ramses II, uno dedicato a Ra e al faraone divinizzato, uno dedicato ad Hathor e alla regina Nefertari, adattati magnificamente alla topografia del luogo, un terreno montuoso, e alla natura del materiale scavato, la roccia.\nQuattro grandi statue sedute del sovrano, alte quasi 21 metri, a gruppi di due, dominano la facciata del primo tempio, il maggiore. Sull'entrata del tempio venne posta una statua di Ra mentre afferra gli altri simboli che compongono uno dei nomi del faraone: una figura di maat e uno scettro. Il tempio presenta una sala ipostila, dalla quale si accede alla camera che precede il santuario, e un numero elevato di sale secondarie laterali.\nLa facciata orientale del tempio dedicato ad Hathor e Nefertari consta invece di sei statue alte circa 10 metri. Quattro di queste rappresentano il faraone e due la sposa Nefertari, cui spett\u00f2 l'inusuale onore di essere raffigurata della stessa grandezza del re. Scolpite all'interno di nicchie, le sculture hanno la gamba sinistra in avanti; ai lati di ciascuna sono rappresentati principi e principesse. La decorazione interna di entrambi i templi ricorda episodi della celebre Battaglia di Qade\u0161, combattuta da Ramesse II contro gli ittiti.\nScultura.\nLa grande abbondanza di materiale lapideo in Egitto determin\u00f2 fin dalle origini una notevole ricchezza di opere scultoree. Nella scultura a tutto tondo o ad altorilievo le figure sono presentate in maniera rigidamente frontale, e sebbene siano talvolta inscenati dei movimenti di braccia e gambe, il risultato \u00e8 sempre sostanzialmente statico. Grande attenzione viene di solito posta nei volti, con una maggiore delicatezza nella resa del modellato e dei lineamenti.\nSociet\u00e0.\nIl faraone.\nIl faraone \u00e8 il sovrano potente e incontrastato, apice della piramide sociale che regge l'Egitto. Pi\u00f9 dio che uomo, incarnazione di Horus, figlio di Osiride, colui che sconfisse il male, rappresentato da Seth, il faraone nasce con l'avvento di Narmer e l'unificazione delle Due Terre sotto un unico scettro.\nLa parola faraone, desunta dalla Bibbia, \u00e8 per\u00f2 anacronistica per gran parte della storia egiziana. Il termine originario \"pr-\u20183\" (pronuncia convenzionale: per-aa) significa \"grande casa\" e indicava la residenza reale e venne usato per indicare il monarca a partire da Thutmose III. Per quanto riguarda i nomi personali sono indicati da una titolatura con cinque nomi, che spesso comprendono lunghi epiteti riferiti ad un programma o ad una realizzazione del re, ad esempio: \"Colui che tiene unite le Due Terre\".\nI sovrani dell'Egitto unito portano la corona \"sekhemty\", che vuol dire \"le due potenti\", unione della corona \"Deshret\", la rossa, simbolo del Basso Egitto, e della bianca, \"hedjet\", simbolo dell'Alto Egitto, poich\u00e9 signori delle Due Terre Unite. Nel Nuovo Regno e principalmente durante l'epoca del faraone Ramses II, grande guerriero, il faraone era solito portare il cosiddetto \"khepresh\", la corona di guerra, un casco blu con piccole decorazioni circolari. Queste corone erano tutte accomunate dall'ureo, la dea cobra, protettrice dei faraoni.\nLa burocrazia e gli scribi.\nL'Egitto ebbe la pi\u00f9 articolata amministrazione dell'antichit\u00e0. Agli ordini diretti del faraone c'era una specie di primo ministro, il visir, cui faceva capo l'intero apparato amministrativo: egli controllava la gestione della giustizia, il tesoro e le entrate fiscali, sovrintendeva ai lavori pubblici. Il visir aveva al proprio servizio numerosi funzionari, distribuiti in ordine gerarchico negli uffici centrali e in tutti i distretti del paese.\nDato che tutti gli atti pubblici venivano accuratamente registrati e archiviati, gli scribi formavano l'ossatura della burocrazia egiziana, presenti a corte come nei pi\u00f9 lontani uffici periferici, nelle esattorie delle imposte, nei campi e censire il bestiame o a misurare i raccolti, avevano un ruolo primario e insostituibile, che garantiva loro prestigio e privilegi. La complessit\u00e0 della scrittura geroglifica richiedeva del resto lunghi anni di studio, e solo pochi la apprendevano.\nIl faraone, come possiamo vedere sia nelle pitture murali che nei sarcofagi, regge due scettri: il pastorale, hekat, simbolo del sovrano \"pastore del gregge\", e dunque guida, e il nekhekh, simbolo di potere e fonte di timore per nemici e ribelli. Durante le cerimonie ufficiale si soleva reggere anche il uas, lo scettro degli d\u00e8i, un lungo bastone la cui parte superiore aveva la forma di animale mitico.\nLe donne.\nNonostante siano noti pochi esempi di donne egizie del ceto medio giunte a ricoprire ruoli importanti nella vita pubblica, la condizione femminile nell'antico Egitto era generalmente migliore rispetto a quella della donna in Grecia o nell'antica Roma. Spesso, in assenza dei loro mariti, gestivano direttamente le piccole aziende o imprese dei loro consorti, anche se ovviamente il loro ruolo preminente era legato soprattutto alla vita familiare come mogli e madri. Nell'ambito della vita domestica a loro era affidata la gestione della casa e della servit\u00f9 oltre che il compito di educare i figli. Al di fuori della vita domestica le posizioni pi\u00f9 comuni erano quelle di ballerina, prefica o accompagnatrice musicale, mentre per le donne abbastanza ricche da poter avere alle loro dipendenze serve che si occupassero dei figli non era infrequente l'impiego come profumiere, cantanti, musiciste o come sacerdotesse di rango minore al servizio di qualche divinit\u00e0. \nPer quel che riguarda le donne di estrazione nobile o di sangue reale si conoscono svariate donne assai influenti: una delle pi\u00f9 note fu Nitocris, che intorno al 2218 a.C. regn\u00f2 al posto del marito deceduto. Ci fu poi tra il 1600 e il 1200 a.C. una discendenza politica femminile: la regina Tetisheri, che ebbe tre figlie (Ahhotep I, Ahmose Meritamon e Ahmose-Sitkamose, che sposarono Amenofi I. Ahhotep I intraprese delle campagne contro gli Hyksos e diede alla luce la regina Thothmes, sposa di Amose. La quarta generazione fu rappresentata da Hatshepsut, che avvi\u00f2 molte opere di ricostruzione.\nTra le donne pi\u00f9 fortunate c'erano le sacerdotesse, che ricevevano educazione artistica e musicale e che, dalla diciottesima dinastia, costituirono un ceto elevato ma accessibile a tutte.\nLe donne avevano autonomia sociale-giuridica e potevano ereditare, tra i ceti medio-bassi capitava spesso che lavorassero a fianco degli uomini (come dimostrano le pitture tombali) affiancandoli nei lavori agricoli. Si ha notizia poi di donne a capo di un'azienda di loro propriet\u00e0 (Nenofer, durante il Nuovo Regno) e di donne giunte a svolgere la professione medica (Peseshet durante la IV dinastia).\nQuesta elevata autonomia sociale delle donne egizie influenz\u00f2 anche i diritti di quelle greche e romane (quando i suddetti popoli conquistarono l'Egitto).\nLa casta sacerdotale.\nCome per gli esseri umani, anche gli dei dell'Egitto avevano una loro casa \u201cterrena\u201d, il tempio; ci\u00f2 comportava che a tale casa fossero annessi possedimenti fondiari, coltivazioni, bestiame, e che il personale che si interessava di mantenere e far prosperare tali possedimenti fosse alle dipendenze del dio. Non solo contadini, perci\u00f2, ma anche tutti gli artigiani specializzati come, ad esempio, orafi, guardiani di bestiame, scalpellini e scultori, pittori. Responsabili di tutte le attivit\u00e0 connesse al lavoro di questo personale erano i funzionari il cui compito principale era servire il dio nella sua casa, tenerla in ordine e badare al buon andamento di ogni attivit\u00e0 tra cui, ovviamente, anche il controllo delle maestranze dedicate alle propriet\u00e0 del tempio. Tra le varie incombenze c'erano anche quelle di tipo rituale, spesso molto complesse. Questi funzionari, che non avevano il compito di fare proseliti per il dio, o di arringare i fedeli, erano i sacerdoti che costituivano una vera e propria casta giacch\u00e9 anche la loro struttura si basava su rigide gerarchie.\nLa carica di sacerdote, salvo per i gradi pi\u00f9 alti, era temporanea e normalmente svolta per turni durante i quali dovevano essere seguite regole di purezza fisica (con frequenti abluzioni e purificazioni anche estetiche come la rasatura dei capelli o della peluria corporea) e morale, tra cui l'astensione dai contatti sessuali, per poi tornare, al termine del turno, alle normali attivit\u00e0 svolte precedentemente, sia pure con l'eventuale alto rango raggiunto.\nClero maschile.\nDal livello pi\u00f9 basso i sacerdoti erano normalmente inquadrati in:\nDi fatto, mentre l'incarico di Terzo e Quarto Profeta erano di tipo generalmente onorifico, il Primo e Secondo Profeta si alternavano nei riti con turni settimanali. Era concesso al Primo Profeta di affiancare la barca sacra processionale immediatamente dietro il re ed era il principale responsabile di tutti i riti. Quando occupato per incarichi politici o amministrativi, o quando non di turno, poteva essere sostituito dal Secondo Profeta che, in quel caso, aveva le stesse prerogative. Di fatto appartenevano al Secondo Profeta le incombenze pi\u00f9 \"operative\" e a lui, specie nel periodi di maggior potere del dio Amon, competeva l'incarico di \"Sovrintendente del tesoro di Amon\" nonch\u00e9 la supervisione e la sorveglianza su tutti i laboratori e sui terreni di propriet\u00e0 del dio. A lui infine competeva la ricezione dei tributi che provenivano dai paesi assoggettati all'Egitto, o con cui il Paese aveva rapporti commerciali o diplomatici.\nCome tutti i funzionari dell'entourage reale, competeva al Primo e Secondo Profeta personale preposto alla loro specifica funzione e agevolazioni devolute alla carica.\nClero femminile.\nConsiderando anche la forte partecipazione della donna nella societ\u00e0 dell'Antico Egitto, esisteva anche una nutrita componente clericale femminile: \nL'esercito.\nDurante l'Antico Regno non vi fu necessit\u00e0 di un esercito permanente. Quando vi era bisogno di affrontare un'incursione beduina o la necessit\u00e0 di un bottino, si organizzava una leva; venivano dunque reclutati giovani che, una volta terminata la guerra, tornavano al loro lavoro abituale. Molto pi\u00f9 comune era per\u00f2 il reclutamento di mercenari, in particolare Libici e Nubiani. Questi ultimi erano molto apprezzati come arcieri. L'esercito assunse un ruolo importante a partire dal Medio Regno, giungendo al proprio apice nel Nuovo Regno, periodo di grandi spedizioni militari.\nL'esercito egizio era perfettamente organizzato, e alla guida delle truppe stava sempre il faraone, sul quale ricadeva il comando assoluto. Malgrado questa concentrazione di potere, egli, come avveniva col suo potere religioso, delegava le sue funzioni ai generali. Vi sono per\u00f2 molti faraoni, primo fra tutti Ramesse II, che accompagnavano le truppe in battaglia e spesso combattevano al loro fianco. Le truppe erano composte da corpi di arcieri, di fanteria e di cavalleria, o per meglio dire \"carreria\", quest'ultima riservata principalmente agli aristocratici.\nSpessissimo nelle armate egiziane la truppa sui carri era la pi\u00f9 numerosa. Erano carri leggeri, differenti (per esempio) da quelli ittiti, e veloci. Erano spesso usati come truppa di sfondamento negli eserciti egiziani. Sul carro c'era un arciere ma soprattutto un soldato armato di una lunga lancia da guerra. Dei carri egiziani si pu\u00f2 dire che costituivano la \"cavalleria leggera\" dell'armata, appunto perch\u00e9 erano veloci e versatili. Gli Egizi avevano conosciuto il carro da guerra dal popolo invasore Hyksos.\nFunzionari di stato.\nPer amministrare l'Egitto il faraone ricorreva all'aiuto di suoi rappresentanti, con un ampio sistema di funzionari, dei quali il pi\u00f9 elevato era il \"visir\". Fino alla XVIII dinastia vi fu un solo visir per tutto l'Egitto, ma nel regno di Thutmose III la funzione si sdoppi\u00f2 e vi fu un visir del sud che risiedeva a Tebe e un visir del nord che aveva la sua sede a Eliopoli. Al visir facevano capo tutte le branche amministrative dell'Egitto ed era inoltre quel che oggi chiameremo ministro della guerra, ministro degli interni, capo della polizia egiziana, ministro dell'agricoltura e ministro di grazia e giustizia. Vi erano comunque molti altri tipi di funzionari come ad esempio i \"grandi maggiordomi\", dediti ad amministrare le terre di propriet\u00e0 del faraone, comandanti militari, architetti reali, come ad esempio il famoso Imhotep che venne divinizzato dopo la morte e, tra i funzionari meno conosciuti, i sementi, addetti alla ricerca dell'oro e pietre preziose.\nL'Egitto riusciva inoltre a conservare la propria economia grazie all'aiuto di funzionari, trascrittori di tutte le derrate alimentari, delle importazioni e delle esportazioni, del numero di capi di bestiame, di vino o altri prodotti che entravano nei magazzini: erano gli scribi. Chiunque poteva diventare scriba, sebbene generalmente fosse un mestiere che veniva tramandato di padre in figlio. Durante l'Antico Regno era lo scriba a insegnare personalmente al proprio figlio; tuttavia, a partire dal Medio Regno, in alcune citt\u00e0 comparvero le prime scuole degli scribi dette \"case della vita\". I bambini vi entravano all'et\u00e0 di quattro anni e il loro apprendistato finiva verso i dodici. Iniziavano copiando frammenti di calce o ceramica, o di legno ricoperto di gesso, dato che il papiro era un materiale molto costoso. Oltre a saper scrivere dovevano anche conoscere le leggi e avere nozioni di aritmetica per calcolare le imposte. Questa casta era talmente importante da avere una propria divinit\u00e0 tutelatrice: il dio Thot. Questi, rappresentato sia come babbuino che come ibis, nel poemetto imprecatorio scritto da Ovidio, era ritenuto inventore della scrittura e del calendario, scriba supremo, presenziava personalmente alla cerimonia del giudizio dell'anima, trascrivendo le dichiarazioni come in un qualsiasi processo.\nIl popolo.\nLa massa della popolazione era formata principalmente da contadini che lavoravano per i privati, o per i domini regi o i templi, con un contratto di lavoro, registrato in un ufficio statale, che definiva esattamente le prestazioni cui i lavoratori si impegnavano e alle quali i datori di lavoro dovevano attenersi, a rischio di essere citati ai tribunali locali; c'erano inoltre gli affittuari, che prendevano a lavorare, con un contratto scritto, una certa terra pagando un tanto.\nC'erano poi gli operai dello stato, addetti alle cave e alle miniere. C'era anche la classe artigiana, essenzialmente urbana, formata da gente libera: falegnami, lavandai, fornai, vasai, muratori. C'erano i commercianti e, soprattutto nelle citt\u00e0 del Delta, c'erano i marinai, che esercitavano il commercio marittimo verso Creta, Cipro, il Libano, esportando e importando.\nC'era anche un'altra classe, la pi\u00f9 bassa, formata da persone che appartenevano al re o ai templi, o ai privati: uomini addetti soprattutto al lavoro dei campi e donne addette specialmente alle case.\nAgricoltura.\nIl contadino egizio dedicava gran parte della giornata a curare i campi e a difenderli dalla siccit\u00e0 e dalle calamit\u00e0. Arava e seminava il terreno in autunno, quando non era ancora impregnato d'acqua, in modo da poter utilizzare al meglio i primitivi strumenti di cui disponeva. Il successivo compito era quello di curare l'irrigazione dei vari appezzamenti, dal momento che l'abbondanza del raccolto dipendeva dall'acqua che vi arrivava; doveva quindi sorvegliare che le dighe e i canali portassero regolarmente acqua ai campi. Nei luoghi dove non era possibile far arrivare l'acqua con i canali, utilizzava altri sistemi di trasporto o stoccaggio come le cisterne.\nLe coltivazioni pi\u00f9 importanti erano quelle del lino e dei cereali, dalle quali si ricavavano due raccolti: il principale avveniva alla fine dell'inverno e l'altro, meno abbondante, in estate. Una volta cresciute le spighe, era necessario mieterle. Il lavoro del contadino era controllato dagli scribi, che curavano di riscuotere le tasse a seconda del rendimento ottenuto e di punire chi non rispettava le prescrizioni. Il grano era custodito in silos e nei magazzini i quali dipendevano, per la maggior parte, dallo Stato e dai templi. I granai dovevano essere pieni per far fronte ai periodi di cattivo raccolto e per approvvigionare l'esercito e i funzionari.\nAllevamento.\nL'allevamento del bestiame rivestiva una notevole importanza. Sin dai tempi del neolitico veniva praticato nel territorio, come testimoniano le varie decorazioni delle tombe dell'Antico Regno, che ne mostrano alcune scene.\nVenivano allevati soprattutto bovini, sia caratteristici della zona come il bue che altri. Si allevavano anche asini, capre, pecore, diversi tipi di uccelli e maiali, in seguito i cavalli, i dromedari e i gallinacei. Gli Egizi riuscirono anche ad addomesticare alcuni animali solitamente selvatici come antilopi e carnivori.\nMolti furono semplicemente animali da compagnia, che potevano dimostrare il rango sociale del loro padrone.\nAltri animali come l'ibis, le gazzelle e i leoni, potevano costituire animali da compagnia, per dimostrare l'elevato stato sociale di chi possedeva tale rarit\u00e0. Lo stesso faraone Ramesse II ne possedeva uno. Altri furono usati nella caccia, come nel caso delle iene.\nCaccia.\nA partire dal neolitico la caccia assunse un ruolo sempre pi\u00f9 importante; anche se si hanno pochi reperti di queste epoche antiche, dalle varie rappresentazioni si comprende come gli animali cacciati con lance, arpioni e boomerang erano leoni, leopardi e ippopotami. Durante l'epoca faraonica, la caccia divenne anche un'attivit\u00e0 per classi privilegiate. Era un mezzo per dimostrare la loro forza e spesso arrivavano a farsi rappresentare in tale guisa nelle loro tombe; prove di questo sono state rinvenute proprio grazie alle pitture funerarie. Si narra delle imprese di Amenofi III, che aveva catturato 200 leoni in 10 anni e di Seti I alle prese con un'unica arma, una lancia, contro un leone.\nEra uno sport individuale ma i potenti avevano una compagnia che gli era utile nel trasporto sia di armi che di prede. La caccia rimaneva comunque un mezzo per procurarsi del cibo e si utilizzavano trappole con rete e buche scavate dal terreno. Alla fine della caccia una parte delle prede veniva sacrificata come ringraziamento.\nSi cacciavano soprattutto ippopotami; durante la caccia veniva inizialmente lanciato un arpione, fatto di legno con un gancio metallico e una corda, che veniva lanciato per colpire l'animale.\nNel deserto dai tempi di Thutmose IV, si cominci\u00f2 ad utilizzare un carro trainato da cavalli; un uomo appostato sopra al carro armato di frecce colpiva la preda. In egual modo venivano catturati i tori selvatici.\nLa casa egizia.\nLa casa del funzionario era costituita da 3 piani: il piano terra per le attivit\u00e0 commerciali, il primo piano per ricevere eventuali ospiti mentre al secondo piano si trovavano le stanze da letto e gli alloggi per le donne. Tutti i piani erano collegati da scale.\nGrazie a scavi archeologici ad Amarna, si sono ritrovate prove di abitazioni con vasti cortili e con piscine non per nuotarvi ma come abbellimento, piene di pesci e piante acquatiche galleggianti.\nL'arredamento della casa egiziana, anche quella signorile, mirava all'essenziale. Nella cucina si ritrovavano bracieri, forni in muratura e ceste che contenevano vivande; si preferiva mangiare seduti su stuoie. Nelle sale addette alle udienze vi erano sedili pieghevoli senza spalliera e troni, anche con rifiniture in oro e pietre preziose, con spalliera e braccioli.\nCofanetti e bauli venivano utilizzati per depositare e contenere abiti e oggetti da toilette. Per far luce si utilizzavano delle ciotole di ceramica: esse venivano riempite di olio e ci si immergeva uno stoppino solitamente di fibra vegetale che galleggiava.\nCommercio e monete.\nAl mercato era frequente il baratto: le eccedenze agrarie venivano scambiate con manufatti degli artigiani liberi, compreso l'oro.\nDurante l'Antico Regno inizi\u00f2 la diffusione delle monete: si trattava di pezzi metallici (d'oro, argento o rame) con nomi e valori diversi, a seconda della quantit\u00e0 di metallo utilizzato per coniarli. I valori equivalenti erano stabiliti ponendo come base un lingotto o una moneta di calcolo, chiamata \"shat\", di 7,5 grammi d'oro, peraltro poco utilizzata dal popolo.\nA tutto veniva dato un valore espresso in shat, e la vendita avveniva o in oro o tramite baratto ma in tal caso i vari prodotti venivano stimati in shat.\nA partire dalla XVIII dinastia, allo shat successe il \"deben\" (che pesava circa 91 grammi ed era completamente di metallo), equivalente a due shat circa. I due sistemi di compravendita, l'utilizzo delle monete e il baratto vissero in sintonia fino al periodo persiano, per decisione del re Dario I.\nI pasti e le bevande.\nL'Egitto era un paese agricolo e offriva molti tipi di cibi: grano, orzo, farro, sesamo, aglio, fave, lenticchie, cipolle, fichi, datteri, melagrane e uva.\nIl pane veniva impastato con farina di farro o di orzo, che era l'alimento essenziale. Esso veniva consumato semplice o arricchito con grasso e uova, oppure addolcito con miele e frutta. I contadini non mangiavano molta carne, ma i ricchi ne consumavano in abbondanza, particolarmente lessa o allo spiedo, e i tagli migliori erano riservati alle loro tavole. Il Nilo poi offriva un buon numero di pesci di fiume, molto consumati anch'essi. Con l'orzo gli Egizi ottenevano la birra, che era la bevanda dei poveri, mentre il vino era riservato ai ricchi; la produzione della birra era strettamente collegata alla panificazione, dal momento che la birra egizia era prodotta sbriciolando nell'acqua del pane d'orzo cotto in bianco e lasciando fermentare il tutto, che veniva poi filtrato ottenendo una bevanda molto nutriente rispetto a quella attuale. Gli Egizi facevano tre pasti al giorno, di cui la cena era quello principale. A tavola non usavano n\u00e9 coltello (che per\u00f2 esisteva) n\u00e9 forchetta (che era del tutto sconosciuta): il cibo si portava alla bocca con le mani. Pentole e padelle erano di coccio, mentre piatti, ciotole e bicchieri di terracotta.\nL'abbigliamento.\nDall'inizio del mesolitico e fino al Medio Regno il clima dell'Egitto era molto pi\u00f9 caldo rispetto a quello attuale e consentiva quindi di vestire poco e assai semplicemente. Nell'Antico Regno gli uomini usavano un perizoma oppure un gonnellino dall'estremit\u00e0 sovrapposte che durante le dinastie del Medio Regno si trasform\u00f2 allungandosi fino alle caviglie e caratterizzato da pieghe e trasparenze. Il torace era coperto con una stola di tessuto: molto usato era il colore bianco e il tessuto di lino mentre la lana non era gradita per motivi religiosi, in quanto la pecora come animale vivo era considerato impuro. I nobili usavano adornarsi con gioielli e usavano sandali in papiro o legno di palma con lacci di cuoio, come quelli recentemente trovati nella tomba di Henu. Le donne usavano tuniche aderenti lunghe con una o due bretelle. Successivamente divennero ornate di complessi disegni e colorate ma la maggior caratteristica fu l'impiego del sottilissimo trasparente lino, chiamato bisso, e delle cinture. \nSempre durante il Medio Regno si increment\u00f2 l'uso di gonne lunghe e di stoffa a pieghe sul busto lasciando le braccia scoperte. Fu proprio durante il Medio Regno che l'abito, divenuto pi\u00f9 complesso, acquisiva svariate fogge atte ad individuare la classe sociale di appartenenza come si evidenzia nelle immagini funebri. Le donne sono rappresentate sempre a piedi nudi al contrario degli uomini che invece portano i sandali. Entrambi usavano nelle cerimonie un cono profumato sulla testa e le donne si ornano con un fiore di loto. Anche il sovrano portava sia il gonnellino che la gonna lunga ma di suo uso esclusivo era il copricapo nemes. Poteva portare pettorali in oro con pietre e smalti, la corona e lo scettro.\nI sacerdoti usavano una veste di lino e la caratteristica pelle di leopardo. La testa era rasata e spesso coperta con copricapo di cuoio. I militari usavano un perizoma con una protezione triangolare in cuoio pesante davanti all'addome. La testa era protetta dal sole con un copricapo di stoffa e in caso di battaglie con semplici elmi di cuoio. Stavano generalmente a torso nudo ma per proteggersi potevano indossare una camicia. Il popolo ovviamente si abbigliava in maniera diversa dai nobili, sia per motivi economici che pratici. Semplici calzoni, gonnellini, quando addirittura non lavorassero nudi, sia uomini che donne. I fanciulli del popolo andavano sempre completamente nudi, e ci\u00f2 era visto come assolutamente normale; nello specifico le bambine coprivano il pube con un panno leggero, ma comunque le natiche restavano normalmente scoperte. Invece i bambini non indossavano nulla, e giravano con i genitali e i glutei esposti. Questa condizione di totale nudit\u00e0 durava finch\u00e9 i bambini non compivano dieci anni. \u00c8 da notare che la nudit\u00e0, di adulti e bambini, era costume abituale come ancora oggi avviene in molte etnie.\nLe pettinature.\nLe donne portavano inizialmente i capelli molto corti, poi le acconciature si allungarono sempre di pi\u00f9. I sacerdoti avevano l'obbligo di radersi completamente testa e corpo: un segno di purificazione necessaria per l'accesso ai sacri templi.\nVenivano utilizzati oli e profumi per la cura dei capelli e tinture per nascondere i capelli bianchi. Dai rilievi delle tombe rinvenute si osserva come la caduta dei capelli fosse ritenuta un problema. La perdita iniziava dalla zona frontale della testa e con il passare del tempo si arrivava fino alla parte posteriore.\nCome ipotetici trattamenti, rinvenuti nel papiro medico o Papiro Ebers, venivano utilizzati i grassi di molte specie di animali (leone, ippopotamo, coccodrillo, gatto, serpente e stambecco) e provate diverse misture, come quella a base di miele e dente d'asino.\nL'utilizzo di parrucche semplici si diffuse a partire dalla V dinastia presso i dignitari e le loro famiglie. In seguito divennero sempre pi\u00f9 comuni, cambiando anche il modello; nel Medio Regno ad esempio si portava un modello pi\u00f9 lungo, con due ciuffi a ogni lato, di cui uno era lasciato ricadere sulla spalla. Le parrucche divennero successivamente sempre pi\u00f9 elaborate.\nErano composte o da sottili treccine di capelli veri, che venivano raccolte utilizzando spilloni di vario materiale come legno, osso o avorio, oppure erano formate da fibre vegetali; vi si aggiungevano poi degli ornamenti ed erano in ogni caso espressione del rango sociale di appartenenza.\nAnche la lametta per la barba cambi\u00f2 materiale con il passare del tempo: inizialmente costituita da una selce con manico in legno, divenne poi di bronzo.\nIl trucco.\nLa malachite verde del Sinai e la galena nera, erano utilizzate per il trucco, dopo averle impastate con l'acqua.\nCon un estratto dalle foglie di ligustro le donne si dipingevano unghie e capelli, mentre come ombretto erano solite utilizzare il nero dell'essenza estratta dalla galena. Era diffusa l'arte di truccarsi gli occhi e, grazie all'uso di particolari bastoncini o cucchiaini, potevano scurirsi sopracciglia e ciglia\nLingua.\nSviluppo storico.\nLa lingua egizia \u00e8 una lingua afro-asiatica settentrionale strettamente legata al berbero e alle lingue semitiche. Dopo la lingua sumera vanta la storia pi\u00f9 lunga di qualsiasi altra lingua, essendoci degli esempi scritti da circa il 3200 a.C. fino al Medioevo e rimanendo utilizzata come lingua parlata per un tempo pi\u00f9 lungo. Le fasi della lingua egizia si dividono in: antico egiziano, medio egiziano (o egiziano classico), tardo egiziano, demotico e copto. Gli scritti egizi non mostrano differenze dialettali prima della fase copta, ma probabilmente la lingua era parlata in variet\u00e0 dialettali regionali intorno a Menfi e successivamente a Tebe.\nLa lingua della fase pi\u00f9 antica era una lingua sintetico, che in seguito divenne pi\u00f9 analitica. Il tardo egiziano ha sviluppato articoli determinativi e indeterminativi, che sostituiscono i suffissi flessivi pi\u00f9 antichi. Vi \u00e8 un cambiamento nell'ordine delle parole, dal pi\u00f9 vecchio verbo-soggetto-oggetto al pi\u00f9 recente soggetto-verbo-oggetto. Le scritture geroglifica, ieratica e demotica egizie sono state poi sostituite dall'alfabeto copto (derivato da quello greco), pi\u00f9 economico e semplice rispetto alle scritture precedenti. Il copto \u00e8 ancora usato nella liturgia della chiesa ortodossa copta e tracce di esso si trovano nel moderno arabo egiziano.\nLetteratura.\nIl vastissimo patrimonio letterario dell'antico Egitto ci \u00e8 pervenuto in gran parte su rotoli di papiro, spesso conservati in anfore, ma anche grazie a iscrizioni monumentali e decorative che abbellivano le tombe dei defunti. Di questo genere fanno parte opere come i \"Testi delle piramidi\" o il \"Libro dei morti\", al quale si pensava che si potesse far riferimento per dimostrare ad Osiride l'innocenza del defunto, nel momento in cui la sua anima sarebbe stata pesata dal dio.\nAl di l\u00e0 di queste opere di carattere funerario o religioso, hanno avuto grande successo testi come la \"Satira dei mestieri\", quindi una novella a sfondo satirico, nella quale si polemizza contro i privilegi dei nobili e \"Le istruzioni di Ptahhotep\", dove sono raccolti insegnamenti di tipo etico e filosofico da tramandare ai posteri.\nVeri e propri romanzi possono essere considerati \"Il racconto del naufrago\" e \"Le avventure di Sinuhe\", che tanto influenzarono i successivi scrittori di racconti di avventure e di viaggi.\nNon mancarono opere di carattere spiccatamente poetico, come i \"Canti d'amore\" e i \"Canti dell'arpista\"; il primo \u00e8 una raccolta di ritratti di coppie di innamorati, il secondo un vero e proprio poema della malinconia, emblema di quella crisi sociale che ha caratterizzato il primo periodo intermedio della storia dell'antico Egitto.\nInfine non \u00e8 da trascurare l'apporto delle fiabe, come la Storia dei due fratelli che risentono anche di elementi antichi trasmessi oralmente; nel caso specifico la fiaba in questione tende addirittura a diventare un mito. Sono presenti anche numerose fiabe sugli animali.\nCultura.\nMatematica.\nI primi esempi attestati di calcoli matematici risalgono al periodo predinastico dei Naqada, e mostrano un sistema di numerazione completamente sviluppato. L'importanza della matematica nella popolazione egizia pi\u00f9 istruita \u00e8 suggerito da un'immaginaria lettera del Nuovo Regno in cui lo scrittore propone una competizione scientifica tra se stesso e un altro scriba per quanto riguarda le attivit\u00e0 di calcolo di tutti i giorni, come la misura dei terreni, del lavoro e del grano. Alcuni testi, come il Papiro di Rhind e il Papiro di Mosca dimostrano che gli antichi Egizi potevano eseguire la quattro operazioni matematiche di base, l'addizione, la sottrazione, la moltiplicazione e la divisione con l'uso di frazioni, di calcolare i volumi di cubi e piramidi e calcolare le superfici di rettangoli, triangoli e cerchi. Avevano capito i concetti di base dell'algebra e della geometria e potrebbero essere stati capaci di risolvere semplici sistemi di equazioni.\nLa notazione numerica era decimale e basata sui segni geroglifici per ciascuna potenza di dieci fino a un milione. Ognuna di queste poteva essere scritta come il numero di volte necessario per aggiungere fino al numero desiderato; ad esempio, per scrivere il numero ottanta o ottocento, il simbolo \"per dieci\" o \"per cento\" veniva scritto otto volte. Poich\u00e9 i loro metodi di calcolo non erano grado di gestire la maggior parte delle frazioni con un numeratore maggiore di uno, dovevano scrivere le frazioni come la somma di pi\u00f9 frazioni. Ad esempio, loro risolvevano la frazione \"due quinti\" nella somma di \"un terzo\" + \"un quindicesimo\". Tabelle standard dei valori facilitavano questo. Alcune frazioni comuni, tuttavia, venivano scritte con uno speciale glifo, l'equivalente del moderno \"due terzi\" \u00e8 mostrato sulla destra.\nGli antichi matematici egizi possedevano una comprensione dei principi alla base del teorema di Pitagora, sapendo, per esempio, che un triangolo ha un angolo retto di fronte alla ipotenusa quando i suoi lati sono in un rapporto 3-4-5. Essi erano in grado di stimare l'area di un cerchio sottraendo un nono dal suo diametro e elevando al quadrato il risultato:\nuna ragionevole approssimazione della formula \"\u03c0r2\".\nIl rapporto aureo sembra riflettersi in molte costruzioni egiziane, tra cui nelle piramidi, ma il suo uso potrebbe essere stato una conseguenza involontaria della antica pratica egiziana di combinare l'uso di corde annodate con un senso intuitivo di proporzione e armonia.\nMedicina.\nI numerosi papiri che ci sono pervenuti e lo studio sistematico delle mummie, con le moderne tecnologie mediche, consentono di fare un quadro preciso sulle patologie degli Egizi e le relative terapie.\nGli Egizi non identificavano le malattie bens\u00ec cercavano le cause dei sintomi specifici, che secondo loro erano addebitabili, per lo pi\u00f9, ad agenti esterni che le loro cure tentavano di distruggere o di estromettere; questo modello eziologico era legato sia alla concezione dell'origine del mondo sia alle credenze sulle influenze delle forze superiori.\nL'esame delle mummie ha rivelato malattie quali arteriosclerosi, carie, artrite, vaiolo e tumore ma anche dalle raffigurazioni \u00e8 possibile dedurre alcune patologie, come per esempio:\nLe malattie pi\u00f9 comuni erano:\nLa sabbia del deserto, se inalata, causava malattie respiratorie e se masticata, insieme con gli alimenti, usurava i denti causando parecchie dolorose patologie.\nAnche gli occhi, tra sabbia e acqua del Nilo, andavano soggetti a congiuntiviti e il tracoma era molto diffuso, viste le numerose raffigurazioni di individui ciechi.\nI medici egizi visitavano il malato accuratamente e una volta fatta la diagnosi prescrivevano la terapia contro il dolore, come ci dice il testo del \"Papiro Edwin Smith\".\nLa maggior parte dei testi \u00e8 scritta in ieratico, come il \"Papiro Chester Beatty\"; altri in demotico e alcuni sono scritti su ostraca.\nMolte medicine sono state identificate ed erano costituite per la maggior parte da vegetali quali sicomoro, ginepro, incenso, uva, alloro, e cocomero. Anche il salice, \"tkheret\" in egizio, secondo il \"Papiro Ebers\" era usato come analgesico mentre del loto veniva usato sia il fiore che la radice ed era somministrato come sonnifero.\nI frutti della palma servivano per curare le coliti, allora molto frequenti; con l'orzo, si faceva la birra che serviva come eccipiente, o diluente, e con il grano veniva fatta la diagnosi di gravidanza. Gli Egizi usavano anche elementi animali quali la carne per le ferite, il fegato e la bile per lenire il dolore agli occhi. Di quest'ultima \u00e8 stata attestata l'efficacia anche di recente.\nIl latte, sia di mucca, sia di asina che di donna, era integrato come eccipiente e il principio attivo pi\u00f9 usato era di sicuro il miele che per le sue tante propriet\u00e0 serviva per le patologie respiratorie, ulcere e ustioni, come recita il \"Papiro medico di Berlino\".\nTra i minerali, usati in medicina, troviamo il natron, chiamato \"neteri\" cio\u00e8 il puro, il sale comune e la malachite che curava le infezioni agli occhi ed era usata sia come farmaco che come cosmetico nella profilassi.\nSempre dal \"Papiro Ebers\" apprendiamo che, come droga, si usava l'oppio, chiamato \"shepen\" e importato da Cipro, sia per il dolore che per il pianto dei bambini. In alcune raffigurazioni della tomba di Sennedjem, \u00e8 stata riconosciuta la mandragola, in egizio \"rermet\", usata come sonnifero e per le punture d'insetto. Esisteva anche la cannabis, \"shenshenet\", che veniva somministrata, in particolare per via orale e per inalazione, ma anche per via rettale e vaginale, mentre l'elleboro era usato come vero e proprio anestetico, ma in maniera empirica e con dosaggi errati tanto che spesso il malato passava direttamente dalla narcosi alla morte.\nTra le terapie vi erano anche i massaggi, come rappresentato nella mastaba di Khnumhotep, che venivano usati per vene varicose e per lenire numerose patologie il cui sintomo principale era il dolore. Era conosciuta la tecnica delle inalazioni che erano composte da mirra, resine, datteri e altri ingredienti. Ma per i morsi velenosi dei serpenti, gli Egizi, non avevano altra cura se non quella di affidarsi alle dee Iside e Mertseger recitando le litanie magiche.\nL'antico popolo della Valle del Nilo ci ha lasciato pi\u00f9 di mille ricette ma di sicuro qualcuna \u00e8 solo molto fantasiosa come quella che, per combattere l'incanutimento consigliava l'uso di un topo bollito nell'olio. Olio di palma, ovviamente, perch\u00e9 l'ulivo arriver\u00e0 molto pi\u00f9 tardi, con la dinastia tolemaica.\nNel tempio di K\u00f4m Ombo, nell'Alto Egitto, vicino ad Assuan, sono raffigurati, sulla parte nord del recinto esterno, strumenti medici e chirurgici quali bendaggi, seghe, forbici, bisturi, forcipi e contenitori vari per medicamenti. Ma recentemente si \u00e8 ipotizzato che fossero solo attrezzi rituali per cerimonie religiose. Accanto allo strumentario, vi sono alcune ricette mediche con tanto di componenti e dosi. Ma la chirurgia, non si svilupp\u00f2 come la medicina. Forse per scarse conoscenze fisiologiche e per carenza di guerre. A conferma di ci\u00f2, sia il \"Papiro Ebers\" che il \"papiro Smith\", detto anche \"Libro delle ferite\", citano solo dati clinici, pur molto precisi, ma non descrivono interventi chirurgici. Vista la pratica religiosa di imbalsamare i morti, vi era scarsa conoscenza dell'anatomia e della chirurgia specialistica. Gli Egizi, infatti, intervenivano chirurgicamente solo in piccole patologie, come foruncoli o ascessi, o direttamente con l'amputazione di arti. Inoltre, pur avendo un'apparente rigorosit\u00e0, tutte le pratiche mediche dovevano essere accompagnate da specifiche formule apotropaiche.\nGli Egizi avevano, comunque, capito l'importanza dell'igiene. Durante il giorno, si lavavano spesso le mani, e facevano la doccia giornaliera, con acqua versata dalle brocche, che erano anche parte integrante del corredo funerario. Non usavano mai acqua stagnante perch\u00e9 poteva contenere ogni genere di larve.\nCuravano l'igiene di bocca e denti che veniva effettuata con bicarbonato. Anche unghie e capelli erano lavati quotidianamente e poich\u00e9 non esisteva il sapone venivano usati oli profumati e complessi unguenti che rendendo la pelle integra, e quindi non screpolata, impedivano l'introduzione, nell'organismo, di germi e batteri. Oltre alle brocche per la doccia, vi erano anche le vaschette per pediluvi raffigurate anche, come geroglifico vero e proprio, nella tomba di Rahotep.\nVi era l'usanza di togliere i sandali per entrare nei templi che nasceva dall'esigenza di non introdurre impurit\u00e0 dall'esterno.\nQuesta regola valeva anche per il sovrano e nella Tavolozza di Narmer, un uomo porta in una mano i sandali del re e nell'altra una piccola brocca con acqua. Aveva il titolo di \"Sandalaio\".\nIn Egizio il medico era detto \"sunu\"; il primo e pi\u00f9 famoso fu di sicuro Imhotep e anche i sacerdoti potevano occuparsi di medicina come Sabni, che godeva del titolo di \"Medico capo e scriba della parola del dio\".\nTroviamo anche Hesyra, il primo medico dentista con il titolo di \"Capo dei dentisti e dei medici\" nonch\u00e9 scriba, come scritto nella sua tomba a Saqqara.\nE quando Ippocrate passeggiava con i suoi adepti nell'isola di Coo, disquisendo sui mali dell'umanit\u00e0, altro non faceva che trasmettere il sapere degli Egizi che, con i loro papiri, hanno tramandato i primi fondamenti della medicina e chirurgia.\nLo staff del docente di antropologia Brunetto Chiarelli svolse un'accurata indagine sulle mummie per determinare il gruppo sanguigno e quindi una paleogenetica per gli antichi egizi, sfruttando il metodo Pickworth che ha consentito di rilevare tracce di emazie; la conclusione \u00e8 stata che il sangue del 40 per cento delle mummie appartiene al gruppo A, mentre il 22 per cento al gruppo B e al gruppo 0 e solo un 17 per cento al gruppo AB.\nAstronomia.\nL'astronomia nell'antico Egitto ha rivestito un ruolo importante per fissare le date delle feste religiose e per determinare le ore della notte. Notevole importanza ebbero anche i sacerdoti dei templi che osservavano le stelle, le congiunzioni dei pianeti e del Sole, e le fasi della Luna.\nLe conoscenze sull'astronomia egizia ci vengono soprattutto dai coperchi di sarcofagi dell'Antico Regno (sui quali compaiono i decani, stelle singole o costellazioni, accompagnati da geroglifici di difficile decifrazione), del Medio Regno (sui quali fanno la loro prima apparizione gli orologi stellari diagonali, vere e proprie effemeridi delle stelle), dagli orologi stellari (diversi dai precedenti in quanto erano indicate le culminazioni superiori delle stelle), orologi stellari perfezionati (nella XX dinastia), due papiri risalenti circa al 144 d.C. (il primo per quanto riguarda i decani e l'altro per quanto riguarda le fasi lunari), studi sull'orientazione delle piramidi e sviluppo degli strumenti (come ad esempio la clessidra ad acqua, il merkhet e gli orologi solari), zodiaci egizio-babilonesi (scolpiti sui soffitti dei templi a partire dal 300 a.C.)\nArte.\nL'arte egizia ha origini antichissime, precedenti al III millennio a.C., e si intrecci\u00f2 nei secoli con quella delle culture vicine (siro-palestinese e fenicia).\nL'arte dell'antico Egitto si pu\u00f2 suddividere in due grandi periodi: l'arte predinastica o preistorica, e l'arte dinastica dell'Antico, Medio e Nuovo Regno.\nL'arte decorativa era completata da vasi costituiti inizialmente in terra del Nilo, in pietra e in un secondo tempo in argilla, statuette in terracotta e in avorio raffiguranti uomini e animali al lavoro, tavolette in scisto che col passare del tempo assunsero carattere votivo, con i temi ormai in rilievo. Tra le tavolette di questo periodo, conservate al Museo del Cairo, si annoverano la Tavoletta della caccia, la Tavoletta della battaglia e la Tavoletta del re Narmer, che segn\u00f2, per le sue caratteristiche artistiche e culturali, il punto di passaggio fra il periodo preistorico e quello dinastico.\nIn tutta l'arte predinastica notevole furono gli influssi provenienti dalla Mesopotamia. Complessivamente sono giunti sino ai nostri tempi pochi reperti artistici e architettonici riguardanti il periodo predinastico.\nMusica.\nLa musica dell'antico Egitto ha origini molto remote. Fu tra le prime civilt\u00e0 di cui si hanno testimonianze musicali. Per gli Egizi la musica aveva un ruolo molto importante: la leggenda vuole che sia stato il dio Thot a donarla agli uomini. Intorno al V millennio a.C. vennero introdotti i primi strumenti musicali, quali bacchette, tavolette e sonagli, utilizzati in rituali totemici. Le danze erano soprattutto propiziatorie alla caccia, magiche, a riti di fecondazione e di iniziazione. Nell'Antico Regno si cre\u00f2 l'usanza di una formazione strumentale composita, comprendente vari flauti, clarinetti e arpe arcuate, con un'ampia cassa armonica. Si trovano poi i crotali, il sistro, legato ad Hathor, la tromba, utilizzata in guerra e sacra ad Osiride, i tamburi, il liuto e il flauto, sacro ad Amon.\nDurante il Medio Regno si introdussero il tamburo, la lira e alla danza rituale si aggiunse quella definibile professionale ed espressiva, in quanto aveva lo scopo di intrattenere lo spettatore. Il tipico strumento egizio, il sistro, vide in questa epoca un allargamento del suo utilizzo. Strumenti pi\u00f9 sofisticati dovettero attendere pi\u00f9 a lungo. I primi ad apparire dopo le percussioni furono gli strumenti a fiato (flauto) e a corde (lira e cetra), di cui esistono testimonianze greche, egizie e mesopotamiche anteriori al X secolo a.C.; queste civilt\u00e0 conoscevano gi\u00e0 i principali intervalli fra i suoni (quinte, quarte, ottave) usati come base per alcuni sistemi di scale. Da uno studio di Curt Sachs sull'accordatura delle arpe \u00e8 emerso che gli Egizi utilizzavano una scala pentafonica discendente e che conoscevano la scala eptafonica. Purtroppo non \u00e8 stata rintracciata nessuna notazione musicale, quindi poco o nulla si sa sulle melodie dell'antichit\u00e0 egizia.\nReligione.\nLa religione dell'antico Egitto mostra un'estrema complessit\u00e0 di credenze e una moltitudine di divinit\u00e0, in un politeismo spesso confuso e contraddittorio. Questa complessit\u00e0 si spiega con le molte generazioni che hanno fatto, per secoli, aggiunte alle primitive credenze. Ci\u00f2 che appare contraddittorio nelle concezioni teologiche e religiose si spiega con la singolare mentalit\u00e0 egiziana che non rifuggiva dal contraddittorio e con la tendenza al sincretismo che assimilava divinit\u00e0 diverse e spesso tra loro lontanissime. All'interno di questa pletora politeistica si distinguono alcune correnti come quella del culto degli animali. Alcune divinit\u00e0 hanno maggiore importanza in determinati periodi storici, altre vengono create di sana pianta e in seguito cancellate dalla storia egiziana (basta ricordare il dio di Akhenaton). Alcuni d\u00e8i vengono estrapolati da culture orientali, in particolare quando l'Egitto ha rapporti e scambi personali con l'Asia minore, e fra di essi bisogna ricordare Baal, Astarte e Anat.\nGruppi di divinit\u00e0.\nCosmogonia.\nRiguardo alle teorie sulle origini dell'universo esistono versioni differenti, a seconda della localit\u00e0 in cui sono nate e delle necessit\u00e0 del clero locale. La prima, nativa di Eliopoli, narra come Atum-Ra, in seguito a masturbazione ed espettorazione, abbia generato una coppia primordiale, Shu (l'aria) e Tefnet (l'umidit\u00e0). Costoro generarono successivamente Geb (la terra) e Nut (il cielo) che, decisi ad unirsi, vennero divisi dal padre Shu che, di conseguenza, riusc\u00ec a mantenere l'ordine cosmico e a cancellare il Caos.\nUn'altra versione della cosmogonia ha origine in Ermopoli dove all'origine esistevano otto entit\u00e0, quattro maschili e quattro femminili, quali Nun e Nunet (il caos delle acque primeve), Kuk e Keket (l'oscurit\u00e0), Huh e Huhet (l'illimitatezza), Amon e Amonet (l'aria e il vento), che generarono, tutti insieme, dalla collina primordiale, un uovo dal quale sarebbe poi uscito il Sole, Atum, dando cos\u00ec inizio alla creazione.\nLa terza teoria \u00e8 desunta invece da frammenti provenienti da Menfi, la citt\u00e0 il cui patrono era Ptah, il demiurgo. Costui cre\u00f2 il mondo attraverso la voce e il cuore. In seguito diede vita agli uomini che volle guidare come un gregge guidato da un pastore, creandoli tutti uguali. Essi per\u00f2, in seguito all'avvento del male, decisero di creare gerarchie e di divenire l'uno diverso dall'altro. Da quel momento in poi Ptah e gli altri dei sarebbero rimasti nel cielo a osservare l'avvicendamento degli eventi umani fino alla fine dei tempi.\nL'ultima, detta cosmogonia tebana, aveva come unico dio creatore Amon, era la sintesi delle tre precedenti teorie e divenne la pi\u00f9 popolare a partire dalla XI dinastia.\nVita dopo la morte.\nSecondo gli Egizi, il corpo era costituito da diverse parti: il \"ba\" o anima, il \"ka\" o forza vitale, l\"aj\" o forza divina ispiratrice di vita. Per ottenere la vita dopo la morte, il ka aveva per\u00f2 bisogno del corpo del defunto che doveva dunque rimanere intatto, e ci\u00f2 era possibile solo grazie alla tecnica della mummificazione.\nIl tipo di mummificazione variava secondo la classe sociale alla quale apparteneva il defunto. Vi erano sacerdoti addetti a queste pratiche, conoscitori dell'anatomia umana, dovevano essere cauti nell'estrazione degli organi del defunto poich\u00e9 avrebbero potuto danneggiarli e quindi cancellare la vita ultraterrena del defunto. Durante il processo di mummificazione, i sacerdoti collocavano una serie di amuleti in mezzo alle bende, sulle quali erano scritte formule destinate ad assicurare la sopravvivenza del defunto nell'aldil\u00e0.\nUna volta preparato, il cadavere veniva deposto nel sarcofago, quindi si formava il corteo che lo avrebbe condotto alla tomba. Il sacerdote funerario era in testa, seguito da alcuni che portavano gli oggetti appartenuti al defunto che gli avrebbero garantito una confortevole vita ultraterrena. Il sarcofago era trainato da una slitta, mentre una seconda slitta trasportava i vasi canopi.\nQuando la processione arrivava alla tomba, il sacerdote eseguiva il rito dell'apertura della bocca, per mezzo del quale, secondo la tradizione, la mummia avrebbe ripreso vita. Tutto il corredo funebre, insieme al sarcofago e alle offerte, era depositato nella tomba, che in seguito veniva sigillata affinch\u00e9 nessuno potesse turbare l'eterno riposo del defunto.\nDunque questi iniziava un lungo viaggio attraverso il mondo dell'oltretomba. Il defunto veniva condotto da Anubi, il dio dei morti, nella cosiddetta Sala delle Due Verit\u00e0. A un'estremit\u00e0 c'era Osiride, seduto su un trono e accompagnato da altre divinit\u00e0 e 42 giudici. Al centro della sala era posta la bilancia, le cui assi erano misurate attentamente da Thot, dio degli scribi, sulla quale veniva pesato il cuore del defunto. Davanti alla divinit\u00e0 e ai giudici, il defunto doveva pronunciare la confessione negativa: la sua dichiarazione di innocenza. Dopodich\u00e9, se il piatto sul quale giaceva il cuore si fosse inclinato pi\u00f9 di quello sul quale giaceva la piuma, simbolo della giustizia, questi sarebbe stato divorato da Ammit, un mostro met\u00e0 ippopotamo e met\u00e0 leonessa. In caso contrario il defunto sarebbe potuto entrare nel regno di Osiride e raggiungere cos\u00ec i campi di Iaru, una sorta di paradiso, dove gli ushabti, ometti di legno costruiti appositamente, avrebbero lavorato per soddisfare le sue necessit\u00e0.\nPrima di raggiungere per\u00f2 la gradita meta, l'anima del defunto doveva superare diversi ostacoli. Sulla barca del dio Ra, si doveva oltrepassare un lago infuocato, sorvegliato da quattro babbuini, affrontare coccodrilli, serpenti e il perfido Apofi, gigantesco mostro condannato in eterno a minacciare l'affondamento della barca di Ra. Unico aiuto per il defunto erano gli amuleti e le formule posti dai sacerdoti durante la mummificazione. La religione egizia \u00e8 l'insieme delle credenze religiose, dei riti e delle relazioni con il sacro degli Egizi, fino all'avvento del Cristianesimo e dell'Islam.\nReligione funeraria.\nGli Egiziani non consideravano la morte come estinzione completa dell'uomo, ma piuttosto la negavano ritenendo che ci fosse una continuazione della vita nell'oltretomba, concepita come una vera e propria immortalit\u00e0. Per la concezione egizia nell'uomo vi sono degli elementi soprannaturali, comuni alla divinit\u00e0, che permettono una vita senza fine:\nLeggende.\nI miti egizi spesso risultano inseriti in cicli leggendari, che si sono sviluppati nel corso dei secoli attraverso le rielaborazioni sacerdotali. Questi racconti leggendari vennero spesso inglobati nei contesti dei vari gruppi divini, sia per giustificare l'origine del culto, sia per fornire una base soprannaturale ai centri cultuali. Di questi cicli mitici ci sono pervenute numerose varianti, relative a differenti tradizioni ed a varie localizzazioni. I principali cicli leggendari riguardano il dio Sole ed il mito di Osiride.\nLeggenda di Ra.\nRa \u00e8 senza dubbio una delle divinit\u00e0 pi\u00f9 antiche e pi\u00f9 venerate del pantheon egizio. Il culto del Sole ha conosciuto nei secoli molte varianti locali, che lo hanno rappresentato in varie forme e conosciuto mediante numerosi nomi. Tralasciando il suindicato Aton, il Sole venne adorato come Ra, raffigurato in genere come un globo incandescente che varca il cielo del mattino sulla sua barca e denominato Khepri ovvero \u201ccolui che viene al mondo\u201d. Era rappresentato dallo scarabeo che fa rotolare il disco solare Atum davanti a s\u00e9, dio-Sole di Eliopoli, ed Horo, l'occhio del cielo.\nProbabilmente la leggenda pi\u00f9 famosa delle tante riguardanti il Sole \u00e8 quella che si legge nel testo magico \"La distruzione degli uomini\". Ra dopo aver regnato a lungo sugli uomini e gli dei, si ritira. Gli uomini approfittando della sua assenza si ribellano. Ra decide di inviare sulla terra il suo occhio, alla vista del quale gli uomini si spaventano e fuggono nel deserto. In seguito, su consiglio degli altri dei che vogliono la continuazione della persecuzione, Ra manda Sekhmet, la dea leonessa. Ma non volendo la totale distruzione dell'umanit\u00e0, versa sulla terra una birra rossa, simile al sangue. Sekhmet beve il liquido, si ubriaca e, trasformandosi in Hathor, la dea-vacca, e torna indietro senza aver compiuto il massacro. Ra, stanco e deluso, sale sul dorso di Nut, il cielo nel quale naviga sulla sua barca solare.\nLeggenda di Osiride.\nIl mito di Osiride, divenuto nel corso dei secoli la leggenda nazionale egizia, \u00e8 il risultato della fusione di molte varianti, appartenenti a vari luoghi ed epoche diverse. La stessa possibile interpretazione del suo contenuto mitologico ha originato tesi differenti, dal raffronto delle quali si pu\u00f2 avere un quadro complessivo della leggenda.\nLa leggenda di Osiride pu\u00f2 essere cos\u00ec riassunta:\nOsiride\nOsiride port\u00f2 la civilt\u00e0 agli uomini, insegn\u00f2 loro come coltivare la terra e produrre il vino e fu molto amato dal popolo. Seth, invidioso del fratello, cospir\u00f2 per ucciderlo. Egli costru\u00ec in segreto una bara preziosa fatta appositamente per il fratello e poi tenne un banchetto, nel quale annunci\u00f2 che ne avrebbe fatto dono a colui al quale si fosse adattata. Dopo che alcuni ebbero provato senza successo, Seth incoraggi\u00f2 il fratello a provarla. Appena Osiride vi si adagi\u00f2 dentro il coperchio venne chiuso e sigillato. Seth e i suoi amici gettarono la bara nel Nilo, facendo annegare Osiride. Questo atto simboleggerebbe l'annuale inondazione del Nilo. Iside con l'aiuto della sorella Nefti riport\u00f2 Osiride alla vita usando i suoi poteri magici. Prima che si potesse vendicare, Seth uccise Osiride, fece a pezzi il suo corpo e nascose le quattordici (secondo alcune fonti: tredici o quindici) parti in vari luoghi. Iside e Nefti trovarono i pezzi (eccetto i genitali, che erano stati mangiati dal pesce Ossirinco). Ra mand\u00f2 Anubi e Thot ad imbalsamare Osiride, ma Iside lo riport\u00f2 in vita. Successivamente Osiride and\u00f2 negli inferi per giudicare le anime dei morti, e cos\u00ec venne chiamato Neb-er-tcher (\"il signore del limite estremo\"). Il figlio che Osiride ebbe da Iside, Horus, quando fu abbastanza grande affront\u00f2 Seth in battaglia, per vendicare la morte del padre. Il combattimento fu lungo e cruento, Horus perse un occhio nella battaglia e Seth un testicolo. Il conflitto fu interrotto dagli altri dei, che decisero in favore di Horus e diedero a lui la sovranit\u00e0 del paese. Seth fu condannato e bandito dalla regione. In altre versioni le due divinit\u00e0 si riconciliarono, rappresentando l'unione dell'Alto e \"Basso Egitto\".\nCulto.\nIl sacerdozio egizio era strutturato in una complessa gerarchia, al cui pi\u00f9 alto grado c'era il faraone. La decisione di costruire i templi e le relative cerimonie per la loro fondazione erano di prerogativa reale. I grandi sacerdoti, residenti nei centri di culto, presiedevano alle operazioni rituali in onore degli dei, come sostituti del re. Nel culto, la divinit\u00e0 era rappresentata da una statua collocata nel sancta sanctorum. Nei servizi giornalieri, essa veniva purificata, vestita e le veniva offerto il pasto quotidiano. Durante le feste annuali, il dio veniva portato trionfalmente in processione, spesso su barche in navigazione sul Nilo, ed era fatto oggetto di offerte e donazioni. Per l'occasione venivano organizzati banchetti sacri e rappresentazioni teatrali, che raccontavano gli avvenimenti principali della vita del dio.\nTempli.\nUn tempio egizio poteva essere grande (ad esempio il tempio di Abu Simbel) o piccolo. Alcuni templi sono: quello di Ptah a Menfi, l\"'Osireon\" (un tempio dedicato al dio Osiride), il tempio di Dendera e Luxor; esiste anche il complesso di Karnak.\nSpesso vi erano raffigurazioni di d\u00e8i e faraoni egizi, vicino a file di sfingi.\nNote.\nFonti storiche.\nLe fonti storiche delle dinastie egizie sono:"}
{"id": "2627296", "revid": "287204", "url": "https://it.wikipedia.org/wiki?curid=2627296", "title": "Cincinnati Open 1972", "text": "Il Cincinnati Open 1972 \u00e8 stato un torneo di tennis giocato sulla terra battuta. \u00c8 stata la 71\u00aa edizione del Cincinnati Open, che fa parte del Commercial Union Assurance Grand Prix 1972 e del Women's International Grand Prix 1972. Il torneo si \u00e8 giocato a Cincinnati in Ohio negli USA dal 31 luglio al 6 agosto 1972.\nCampioni.\nSingolare maschile.\n Jimmy Connors ha battuto in finale Guillermo Vilas 6-3, 6-3\nSingolare femminile.\n Margaret Smith Court ha battuto in finale Evonne Goolagong Cawley 3-6, 6-2, 7-5\nDoppio maschile.\n Bob Hewitt / Frew McMillan hanno battuto in finale Brian Gottfried / Ra\u00fal Ram\u00edrez,1-6, 7-6, 7-6\nDoppio femminile.\n Margaret Smith Court / Evonne Goolagong hanno battuto in finale Brenda Kirk / Pat Walkden-Pretorius 6-4, 6-1"}
{"id": "2627298", "revid": "124123", "url": "https://it.wikipedia.org/wiki?curid=2627298", "title": "\u00c1ngela Becerra", "text": "Ha studiato comunicazione e design e lavorato per agenzie pubblicitarie di Cali e Bogot\u00e0 come scrittrice e direttrice creativa.\nNel 1998, si \u00e8 trasferita a Barcellona, dove aveva deciso di dedicarsi alla letteratura. "}
{"id": "2627301", "revid": "1543377", "url": "https://it.wikipedia.org/wiki?curid=2627301", "title": "Tutaz\u00e1", "text": "Tutaz\u00e1, a volte indicato come Tutas\u00e1, \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di frati agostiniani nel 1632."}
{"id": "2627302", "revid": "86343", "url": "https://it.wikipedia.org/wiki?curid=2627302", "title": "Tutas\u00e1", "text": ""}
{"id": "2627303", "revid": "287204", "url": "https://it.wikipedia.org/wiki?curid=2627303", "title": "Tutaz\u00e0", "text": ""}
{"id": "2627304", "revid": "287204", "url": "https://it.wikipedia.org/wiki?curid=2627304", "title": "Tutaza", "text": ""}
{"id": "2627305", "revid": "216401", "url": "https://it.wikipedia.org/wiki?curid=2627305", "title": "Alto l'Angliru", "text": ""}
{"id": "2627306", "revid": "287204", "url": "https://it.wikipedia.org/wiki?curid=2627306", "title": "Angela Becerra", "text": ""}
{"id": "2627310", "revid": "27555169", "url": "https://it.wikipedia.org/wiki?curid=2627310", "title": "Accademia vitruviana", "text": ""}
{"id": "2627311", "revid": "287204", "url": "https://it.wikipedia.org/wiki?curid=2627311", "title": "Edith Marquez", "text": ""}
{"id": "2627315", "revid": "287204", "url": "https://it.wikipedia.org/wiki?curid=2627315", "title": "Cincinnati Open 1971", "text": "Il Cincinnati Open 1971 \u00e8 stato un torneo di tennis. \u00c8 stata la 70\u00aa edizione del Cincinnati Open, che fa parte del Pepsi-Cola Grand Prix 1971 e del Women's International Grand Prix 1971. Il torneo si \u00e8 giocato a Cincinnati in Ohio negli USA su campi in terra battuta dal 2 all'8 agosto 1971.\nCampioni.\nSingolare maschile.\n Stan Smith ha battuto in finale Juan Gisbert 7-6, 6-3\nSingolare femminile.\n Virginia Wade ha battuto in finale Linda Tuero 6-3, 6-3\nDoppio maschile.\n Stan Smith / Erik Van Dillen hanno battuto in finale Sandy Mayer / Roscoe Tanner 6-4, 6-4\nDoppio femminile.\n Helen Gourlay / Kerry Harris hanno battuto in finale Gail Sherriff / Winnie Shaw 6-4, 6-4"}
{"id": "2627316", "revid": "288572", "url": "https://it.wikipedia.org/wiki?curid=2627316", "title": "Reichenspitze", "text": "Il Reichenspitze (3.303 ) \u00e8 una montagna delle Alpi della Zillertal nelle Alpi dei Tauri occidentali. Si trova in Austria sulla linea di confine tra il Salisburghese ed il Tirolo."}
{"id": "2627319", "revid": "27555219", "url": "https://it.wikipedia.org/wiki?curid=2627319", "title": "Chiesa di Sant'Andrea sulla via Flaminia", "text": ""}
{"id": "2627322", "revid": "1543377", "url": "https://it.wikipedia.org/wiki?curid=2627322", "title": "Umbita", "text": "Umbita \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Gabriel del Toro nel 1778."}
{"id": "2627325", "revid": "599013", "url": "https://it.wikipedia.org/wiki?curid=2627325", "title": "Fausto Fiorucci", "text": "Di professione medico dentista, \u00e8 stato campione italiano di endurance nel 1997, e nella stessa disciplina ha vinto la medaglia d'oro individuale e a squadre nel Campionato Europeo del 2001, la medaglia d'argento individuale al Campionato Mondiale del 1998 e la medaglia d'argento a squadre al Mondiale del 2002 e all'Europeo del 1997. Tutti questi risultati sono stati ottenuti in sella a \"Faris Jabar\"."}
{"id": "2627326", "revid": "254059", "url": "https://it.wikipedia.org/wiki?curid=2627326", "title": "Curogna", "text": "Il torrente Curogna \u00e8 un corso d'acqua della provincia di Treviso.\nNasce presso il gruppo del Grappa in comune di Cavaso del Tomba. Attraversa gli abitati di Obledo e Caniezza, per poi accogliere le acque del torrente Ponticello. Subito dopo, in localit\u00e0 Le Musse, scorre nelle vicinanze dell'omonima cava.\nDopo aver toccato l'abitato omonimo, raggiunge Onigo, dove si getta nel Piave. Poco prima viene \"scavalcato\" dalla Brentella di Pederobba attraverso un ponte-canale.\nL'incrocio tra Brentella e Curogna ha rappresentato a lungo una problematica: le acque del torrente erano necessarie per alimentare il canale, ma al contempo bisognava impedire che durante le pien, il primo potesse riversare nel secondo ghiaia e detriti. Per ovviare a ci\u00f2 furono costruite delle paratoie, le cosiddette \"porte\". Attualmente le acque della Brentella superano il Curogna tramite un ponte-canale realizzato nel 1903."}
{"id": "2627327", "revid": "287204", "url": "https://it.wikipedia.org/wiki?curid=2627327", "title": "Cincinnati Open 1970", "text": "Il Cincinnati Open 1970 \u00e8 stato un torneo di tennis. \u00c8 stata la 69\u00aa edizione del Cincinnati Open, che fa parte del Pepsi-Cola Grand Prix 1970 e dei Tornei di tennis femminili indipendenti nel 1970. Il torneo si \u00e8 giocato a Cincinnati in Ohio negli USA:quello maschile su campi in terra battuta dal 20 al 26 luglio 1970.\nCampioni.\nSingolare maschile.\n Ken Rosewall ha battuto in finale Cliff Richey,7-9, 9-7, 8-6\nSingolare femminile.\n Rosemary Casals ha battuto in finale Nancy Richey Gunter 6-3, 6-3\nDoppio maschile.\n Ilie N\u0103stase / Ion \u021airiac hanno battuto in finale Bob Hewitt / Frew McMillan,6-3, 6-4\nDoppio femminile.\n Rosie Casals / Gail Sherriff hanno battuto in finale Helen Gourlay / Pat Walkden-Pretorius 12-10, 6-1"}
{"id": "2627330", "revid": "1543377", "url": "https://it.wikipedia.org/wiki?curid=2627330", "title": "Esther Bendahan", "text": "Nata in una famiglia ebraica marocchina originaria di T\u00e9touan, si stabil\u00ec a Madrid dove ha studiato psicologia e filologia francese.\n\u00c8 la direttrice del programma televisivo \u00abShalom\u00bb (La2) e caporedattrice della Casa Sefarad-Israel."}
{"id": "2627333", "revid": "599013", "url": "https://it.wikipedia.org/wiki?curid=2627333", "title": "Kukishinden Ry\u00fb", "text": "La scuola di arti marziali Kukishinden Ry\u00fb deriva dalla scuola Kukishin Ry\u00fb ed \u00e8 stata creata nel XIV secolo. Il primo S\u014dke \u00e8 stato Izumo Kanja Yoshiteru mentre l'attuale 28\u00b0 S\u014dke \u00e8 Masaaki Hatsumi.\nStoria.\nIl nome Kuki fu concesso dall'imperatore Andare-Daigo (Tenno) a Kurando Yakushimaru per aver liberato dal rapimento Ashikaga Takauji durante l'epoca Kamakura dell'era Engan-Ganmen (1336).\nLa sua lotta come un Dio Demonio durante la liberazione fu denominata Kuki. Kurando fonda la scuola col nome di Kukishin Ry\u00fb. La scuola fu trasmessa di famiglia in famiglia finch\u00e9 arriv\u00f2 nelle mani di Izumo Kanja Yoshiteru, che fond\u00f2, con la conoscenza anche di altri stili, le scuole Kukishinden Ry\u00fb e Shinden Fud\u00f4 Ry\u00fb.\nCaratteristiche.\nNello studio dello stile della Kukishinden Ry\u00fb si possono trovare gli insegnamenti di Amatsu Tatara (\"Porta del Cielo\") dove la traduzione metaforica \u00e8 l'accesso alla residenza di Dio.\nHichi Buko Goshin Jutsu Ry\u00fb \u00e8 la tradizione segreta dell'apertura del fiore per la difesa di s\u00e9, in questa tradizione noi troviamo come l'importante studio dell'Amatsu Tatara ha molti aspetti relazionati con le arti, la medicina, la filosofia, la religione, le arti marziali e le strategie.\nIn Kukishinden Ry\u00fb si possono trovare quattro punti base di studio.\nQuesti punti sono riferiti, per aspetti diversi, nello studio di Amatsu Tatara. La cui parte medica \u00e8 insegnata a tre membri Bujinkan: Chris Roworth, Dennis Bartram e Doolan Willy. Loro hanno ricevuto il Kaiden (diritto d'insegnamento) come insegnamenti di Hichi Buko Goshin Jutsu Ry\u00fb per mano del s\u014dke Masaaki Hatsumi."}
{"id": "2627336", "revid": "1543377", "url": "https://it.wikipedia.org/wiki?curid=2627336", "title": "Ventaquemada", "text": "Ventaquemada \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Manuel Antonio Florez nel 1777."}
{"id": "2627338", "revid": "287204", "url": "https://it.wikipedia.org/wiki?curid=2627338", "title": "Cincinnati Open 1969", "text": "Il Cincinnati Open 1969 \u00e8 stato un torneo di tennis. \u00c8 stata la 68\u00aa edizione del Cincinnati Open, la 1a dell'Era open. Il torneo si \u00e8 giocato a Cincinnati in Ohio negli USA:quello maschile su campi in terra battuta, quello femminile su campi in cemento dal 14 al 20 luglio 1969.\nCampioni.\nSingolare maschile.\n Cliff Richey ha battuto in finale Allan Stone 6-1, 6-2\nSingolare femminile.\n Lesley Turner Bowrey ha battuto in finale Gail Chanfreau che si \u00e8 ritirata sul punteggio di 1-6, 7-5, 10-10\nDoppio maschile.\n Bob Lutz / Stan Smith hanno battuto in finale Arthur Ashe / Charlie Pasarell 6-3, 6-4\nDoppio femminile.\n Kerry Harris / Valerie Ziegenfuss hanno battuto in finale Emilie Burrer / Pam Richmond 6-3, 9-7"}
{"id": "2627339", "revid": "2193837", "url": "https://it.wikipedia.org/wiki?curid=2627339", "title": "Vitello d'oro", "text": "Il vitello d'oro (, \"\u2018\u0113ggel haz\u00e2h\u00e2v\") fu, secondo la Bibbia, un idolo fabbricato da Aronne per soddisfare gli Ebrei durante l'assenza di Mos\u00e8, quando questi ascese al Monte Sinai. In ebraico l'episodio \u00e8 noto come \"\u1e25\u0113\u1e6d' ha\u2018\u0113ggel\" (\u05d7\u05b5\u05d8\u05b0\u05d0 \u05d4\u05b7\u05e2\u05b5\u05d2\u05b6\u05bc\u05dc) o \"Il Peccato del Vitello\" e viene citato per la prima volta in .\nIl culto del toro era comune in molte culture. In Egitto, da dove secondo la narrazione dell'Esodo provenivano in quel tempo gli ebrei, il Toro Apis era un paragonabile oggetto di culto, che alcuni ritengono gli ebrei facessero rivivere nel deserto; alternativamente, altri credono che il Dio di Israele fosse associato o rappresentato come una divinit\u00e0 vitello/toro a causa di un processo di assimilazione religiosa e sincretismo. Tra i popoli limitrofi degli egiziani ed ebrei nell'antico Vicino Oriente e nell'Egeo, l'uro, toro selvatico, veniva ampiamente adorato, spesso come Toro Lunare e creatura propria di El.\nNarrativa biblica.\nNel libro dell'Esodo si narra che dopo l'uscita degli ebrei dall'Egitto, mentre Mos\u00e8 era salito sul Monte Sinai a parlare con Dio e ricevere i Dieci comandamenti (), gli israeliti, credendo che non ritornasse pi\u00f9, chiesero ad Aronne di fabbricare loro un dio per poterlo adorare ( - \"Facci un dio che cammini alla nostra testa, perch\u00e9 a quel Mos\u00e8, l'uomo che ci ha fatti uscire dal paese d'Egitto, non sappiamo che cosa sia accaduto\"). Aronne raccolse i loro gioielli d'oro e fondendoli forgi\u00f2 una statua aurea raffigurante un vitello, ed essi la adorarono dichiarando: \"Ecco il tuo Dio, o Israele, colui che ti ha fatto uscire dal paese d'Egitto!\" ().\nAronne costru\u00ec un altare davanti al vitello e proclam\u00f2 che il giorno successivo fosse una festa dedicata al Signore. Il giorno dopo quindi tutti si alzarono presto e \"offrirono olocausti e presentarono sacrifici di comunione. Il popolo sedette per mangiare e bere, poi si alz\u00f2 per darsi al divertimento.\" () Dio disse a Mos\u00e8 ci\u00f2 che gli israeliti stavano facendo gi\u00f9 all'accampamento, \"non hanno tardato ad allontanarsi dalla via che io avevo loro indicata!.. Ora lascia che la mia ira si accenda contro di loro e li distrugga. Di te invece far\u00f2 una grande nazione.\" () Mos\u00e8 supplic\u00f2 Dio di risparmiare gli israeliti e perdonarli, ed il \"Signore abbandon\u00f2 il proposito di nuocere al Suo popolo.\"().\nIn seguito Mos\u00e8 ridiscese dal monte, ma vedendo il vitello d'oro si adir\u00f2, gett\u00f2 al suolo le tavole dei comandamenti, frantumandole, e rimprover\u00f2 aspramente Aronne e tutti gli israeliti. Poi bruci\u00f2 il vitello nel fuoco, lo ridusse in polvere, lo sparse nell'acqua e costrinse gli israeliti a bere. Infine si mise alla porta dell'accampamento e disse:\nAltre citazioni nella Bibbia ebraica.\nIl vitello d'oro viene citato in .\nIl linguaggio suggerisce alcune incongruenze negli altri resoconti degli israeliti e del loro uso del vitello d'oro. Poich\u00e9 le versioni in Esodo e 1 Re sono state scritte da storici deuteronomisti basati nel Regno meridionale di Giuda, vi \u00e8 una tendenza ad esporre gli israeliti come infedeli. L'inconsistenza si trova principalmente in , dove \"d\u00e8i\" \u00e8 plurale, nonostante la costruzione di un solo vitello. Quando Esdra riporta la storia, usa \"Dio\" al singolare capitalizzato.\nI vitelli d'oro di Geroboamo a Betel e Dan.\nSecondo , dopo aver fondato il Regno settentrionale di Israele, Geroboamo contempla la pratiche sacrificali degli israeliti:\nLa sua preoccupazione era che la tendenza ad offrire sacrifici a Gerusalemme, che si trovava a sud nel Regno di Giuda, portasse a un ritorno di re Roboamo. Costru\u00ec quindi due vitelli d'oro e li pose a Betel e a Dan, erigendoli come rappresentazioni sostitutive (secondo alcune interpretazioni) dei \"cherubim\" costruiti da Re Salomone a Gerusalemme.\nIl biblista Richard Elliott Friedman scrive: \"Possiamo almeno dire che l'autore del resoconto sul vitello d'oro in Esodo sembra aver preso le parole tradizionalmente attribuite a Geroboamo mettendole in bocca al popolo.\" Friedman crede che la storia sia stata trasformata in una polemica da parte di una fazione di sacerdoti influenzati da Geroboamo, esagerando in idolatria la decorazione della piattaforma del trono.\nLe dichiarazioni di Aronne e Geroboamo sono quasi identiche: \nDopo aver fatto il vitello d'oro o i vitelli d'oro, sia Aronne che Geroboamo celebrano i festival. Aronne costruisce un altare () e Geroboamo sale all'altare (: \"...istitu\u00ec una festa per gli Israeliti e sal\u00ec sull'altare per offrire incenso\").\nInterpretazione islamica.\nSecondo l'interpretazione islamica, il peccato degli adoratori del vitello \u00e8 un \"Shirk\" (), peccato di idolatria o politeismo. \"Shirk\" per i musulmani indica infatti l'associare all'unico vero Dio una pletora pi\u00f9 o meno vasta di altre divinit\u00e0 e costituisce uno dei pi\u00f9 gravi peccati. Gli adoratori del vitello d'oro, secondo il Corano, furono perdonati quale segno di speciale tolleranza e clemenza da parte di Allah. \u00c8 necessario aggiungere che nella versione islamica, non \u00e8 stato Aronne a creare il vitello d'oro bens\u00ec un uomo ebreo tra il popolo d'Israele di nome As-Samiri. Aronne per i musulmani e per la fede islamica \u00e8 considerato un Profeta alla pari degli altri profeti; egli ha cercato di fermare questa idolatria ma non ci riusc\u00ec. Solo dopo il ritorno di Mos\u00e8 le cose si ristabilirono come prima.\nInterpretazione e critica.\nNonostante una facciata apparentemente semplicistica, il racconto del vitello d'oro \u00e8 complesso. Secondo il biblista statunitense Michael Coogan, sembra che il vitello d'oro non fosse un idolo rappresentante un altro dio, e quindi un falso dio. Come prova cita : \n\u00c8 importante sottolineare che vi \u00e8 un unico vitello in questa narrazione, sebbene il popolo si riferisca ad esso come rappresentante degli \"d\u00e8i\". Mentre un riferimento al dio singolo non implica necessariamente il culto di Yahweh, non esclude comunque la possibilit\u00e0 che sia Yahweh ad essere adorato, come il riferimento ad una pluralit\u00e0 di \"divinit\u00e0\" implicherebbe. Inoltre, il festival \"in onore del Signore\" nel versetto 5 \u00e8 a volte tradotto come \"in onore di Yahweh\". Va inoltre osservato che \"nella cronologia del racconto dei Dieci Comandamenti\", il comandamento contro la creazione di immagini scolpite non era ancora stato dato al popolo quando spinsero Aronne ad aiutarli per fare il vitello, e che tale comportamento non era stato ancora esplicitamente dichiarato fuorilegge.\nUn'altra interpretazione della narrazione del vitello d'oro \u00e8 che il vitello doveva essere il piedistallo di Yahweh. Nell'arte del Vicino Oriente, gli d\u00e8i erano spesso raffigurati in piedi su un animale, piuttosto che seduti su un trono. Tale lettura suggerisce che il vitello d'oro era solo un'alternativa all'Arca dell'Alleanza o ai cherubini sui quali Yahweh era intronizzato.\nLa ragione di questa complicanza pu\u00f2 essere intesa come 1) una critica di Aronne, come fondatore di una casta sacerdotale a rivaleggiare con la casta sacerdotale di Mos\u00e8, e/o 2) come \"un attacco al regno settentrionale di Israele\". La seconda spiegazione si basa sul \"peccato di Geroboamo\", primo re del regno del nord e causa della caduta del regno settentrionale in mano agli Assiri nel 722 p.e.v. Il \"peccato\" di Geroboamo fu quello di aver creato due vitelli d'oro, inviandone uno a Betel come culto nel sud del Regno, e l'altro a Dan come culto a nord, in modo che il popolo del regno settentrionale non avrebbe dovuto continuare ad andare a Gerusalemme per adorare (cfr. ). Secondo Coogan, questo episodio fa parte della storia deuteronomica, scritta nel regno meridionale di Giuda, dopo la caduta del regno del Nord, e che era prevenuto contro il regno settentrionale. Coogan sostiene che Geroboamo stesse soltanto presentando un'alternativa ai cherubini del Tempio di Gerusalemme e che i vitelli non indicassero un culto non jahvista.\nL\u2018Ipotesi documentale pu\u00f2 essere utilizzata per capire ulteriormente i livelli di questa narrazione: \u00e8 plausibile che la prima storia del vitello d'oro sia stata preservata dalla \"Tradizione E\" (fonte di Israele) e originatasi nel regno del Nord. Quando E e J (fonte di Judah) si sono combinati dopo la caduta del regno del Nord \"il racconto \u00e8 stato rielaborato per ritrarre il regno del Nord in una luce negativa\" e l'adorazione del vitello \u00e8 stata rappresentata come \"politeismo, con allusioni ad un'orgia sessuale\" (cfr. ). Compilando le narrazioni, P (una \"Fonte Sacerdotale\" successiva, proveniente da Gerusalemme) potrebbe aver ridotto al minimo il senso di colpa di Aronne in materia, ma conservato la negativit\u00e0 associata al vitello.\nIn alternativa, si potrebbe dire che non c'\u00e8 una storia del vitello d'oro nella \"Fonte J\" e se \u00e8 vero che la storia di Geroboamo \u00e8 originale, come affermato da Friedman (cfr. \"supra\"), allora \u00e8 improbabile che gli eventi del Vitello d'oro come descritti in Esodo si siano verificati del tutto. Friedman afferma che la distruzione dei Dieci Comandamenti da parte di Mos\u00e8 quando vide l'adorazione del vitello d'oro, sia in realt\u00e0 un tentativo di mettere in dubbio la validit\u00e0 del santuario centrale di Giuda, l'Arca dell'Alleanza. \"L'autore di E, nel modellare la storia del vitello d'oro, ha attaccato sia le istituzioni religiose d'Israele e che quelle di Giuda\".\nPer quanto riguarda la probabilit\u00e0 che questi eventi abbiano mai avuto luogo,ci sono due versioni della storia dei dieci comandamenti, in E () e J (), e questo d\u00e0 una certa antichit\u00e0 alle fonti \u2013 inoltre ci possono essere alcuni eventi originali che servono come base per le storie. La storia del vitello d'oro \u00e8 solo nella versione E e un redattore successivo ha aggiunto la spiegazione che Dio fece un secondo paio di tavole per dare continuit\u00e0 alla narrazione di J. Anche i Dieci Comandamenti come riportati in sono stati inseriti dal redattore che ha unito le diverse fonti.\nGli archeologi Israel Finkelstein e Neil Asher Silberman asseriscono che, sebbene l'archeologia abbia trovato tracce lasciate da piccole bande di cacciatori-raccoglitori nel Sinai, non ci sono prove della grande massa di popolazione descritta nella storia dell'Esodo: \"La conclusione - che Esodo non \u00e8 accaduto nel tempo e nel modo descritto dalla Bibbia - sembra inconfutabile... ripetuti scavi e indagini in tutto il territorio non hanno fornito la bench\u00e9 minima prova\".\nAdorazione della ricchezza.\nUn'interpretazione metaforica sottolinea la parola \"oro\" di \"vitello d'oro\" per criticare la ricerca della ricchezza.\nTale uso si ritrova, tra l'altro, nella lingua spagnola, mentre Mammona, la personificazione dell'idolatria della ricchezza presente nei Vangeli, non \u00e8 cos\u00ec comune."}
{"id": "2627343", "revid": "13748", "url": "https://it.wikipedia.org/wiki?curid=2627343", "title": "Troponine", "text": ""}
{"id": "2627346", "revid": "110157", "url": "https://it.wikipedia.org/wiki?curid=2627346", "title": "Viracach\u00e1", "text": "Viracach\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di frati domenicani nel 1556."}
{"id": "2627347", "revid": "339392", "url": "https://it.wikipedia.org/wiki?curid=2627347", "title": "Onmyo-Za", "text": ""}
{"id": "2627348", "revid": "287204", "url": "https://it.wikipedia.org/wiki?curid=2627348", "title": "Viracach\u00e0", "text": ""}
{"id": "2627349", "revid": "287204", "url": "https://it.wikipedia.org/wiki?curid=2627349", "title": "Viracacha", "text": ""}
{"id": "2627350", "revid": "174925", "url": "https://it.wikipedia.org/wiki?curid=2627350", "title": "Peccato del vitello d'oro", "text": ""}
{"id": "2627351", "revid": "1318658", "url": "https://it.wikipedia.org/wiki?curid=2627351", "title": "Rosa Maria Sard\u00e0", "text": "Biografia.\nSposata con il comico Josep Maria Mainat (membro di La Trinca), era sorella del giornalista Javier Sard\u00e0. Nel 2014 le fu diagnosticato un linfoma, che l'avrebbe poi condotta alla morte l'11 giugno 2020 all'et\u00e0 di 78 anni."}
{"id": "2627358", "revid": "1543377", "url": "https://it.wikipedia.org/wiki?curid=2627358", "title": "Zetaquira", "text": "Zetaquira, a volte indicato come Zetaquir\u00e1, \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro de Lopez nel 1765, mentre l'istituzione del comune \u00e8 del 1904."}
{"id": "2627359", "revid": "287204", "url": "https://it.wikipedia.org/wiki?curid=2627359", "title": "Rosa Maria Sarda", "text": ""}
{"id": "2627360", "revid": "599013", "url": "https://it.wikipedia.org/wiki?curid=2627360", "title": "Rosa Mar\u00eda Sard\u00e0", "text": ""}
{"id": "2627362", "revid": "599013", "url": "https://it.wikipedia.org/wiki?curid=2627362", "title": "Rosa Mar\u00eda Sard\u00e1", "text": ""}
{"id": "2627364", "revid": "1924342", "url": "https://it.wikipedia.org/wiki?curid=2627364", "title": "H.A.T.E.U.", "text": "H.A.T.E.U. \u00e8 il terzo singolo estratto da \"Memoirs of an Imperfect Angel\", dodicesimo album in studio della cantante statunitense Mariah Carey. La canzone \u00e8 stata prodotta da Tricky Stewart e The-Dream e scritta dalla stessa Carey.\nIl debutto ufficiale della canzone nelle radio americane \u00e8 previsto per il 2 novembre 2009. Il remix ufficiale del singolo \u00e8 stato realizzato in collaborazione con i rappers Big Boi, Gucci Mane e OJ Da Juiceman.\nVideo musicale.\nIl video della canzone \u00e8 stato girato il 4 novembre 2009 a Malib\u00f9 in Los Angeles, California ed il 6 novembre a New York. Mariah, nel video, cammina in riva al mare mentre canta la canzone.\nIl video \u00e8 stato diretto da Brett Ratner, gi\u00e0 regista di altri sette video di Mariah: \"Obsessed\" (2009), \"Touch My Body\" (2008), \"We Belong Together\" (2005), \"It's like That\" (2005), \"Thank God I Found You\" (2000), \"Heartbreaker\" (1999), e \"I Still Believe\" (1998).\nDustin Robertson, pi\u00f9 conosciuto come AVIDDIVA, si \u00e8 occupato del montaggio del video. Ha gi\u00e0 lavorato sulle due versioni del video di \"Obsessed\" (originale e remix), \"It's like That\" e \"We Belong Together\" nel 2005.\nIl video \u00e8 stato mostrato in anteprima l'8 dicembre 2009 sul sito VEVO.com.\nClassifiche.\nIl singolo ha debuttato alla posizione #76 della classifica \"Hot R&amp;B/Hip-Hop Songs\" il 22 ottobre 2009, oltre una settimana prima dell'uscita ufficiale nelle radio, salendo poi fino alla posizione numero #72."}
{"id": "2627366", "revid": "1964823", "url": "https://it.wikipedia.org/wiki?curid=2627366", "title": "Daniel Fox", "text": "Caratteristiche tecniche.\nGioca come terzino sinistro.\nCarriera.\nNel 2008 ha giocato nell' ma poi ha scelto di rappresentare la per via del nonno scozzese.\nIl 29 gennaio 2010 ha firmato un contratto di tre anni e mezzo con il Burnley. Il 6 febbraio, al debutto in Premier League, ha siglato il gol vittoria contro il West Ham."}
{"id": "2627372", "revid": "92723", "url": "https://it.wikipedia.org/wiki?curid=2627372", "title": "Michele II Curcuas", "text": "Quando all'inizio del 1143, sia il Patriarca Leone sia l'Imperatore Giovanni II Comneno morirono nell'arco di pochi mesi l'uno dall'altro, la Chiesa Bizantina entr\u00f2 in un periodo di grande disordine. Quando Manuele I divenne nuovo imperatore, immediatamente indisse l'elezione di un nuovo patriarca, nella persona di Michele Curcuas, un monaco proveniente dall'isola-monastero di Oxeia. Il patriarcato di Michele II fu segnato dalla dura persecuzione messa in atto dall'imperatore nei confronti dei Bogomili, e si concluse entro breve tempo, quando lo stesso Michele II ormai disilluso dalla mancanza di potere nelle questioni politiche e religiose, decise di dimettersi. "}
{"id": "2627379", "revid": "729019", "url": "https://it.wikipedia.org/wiki?curid=2627379", "title": "Torras i Bages (metropolitana di Barcellona)", "text": "Torras i Bages \u00e8 una stazione della linea 1 della metropolitana di Barcellona situata sotto il Paseo de Torras i Bages nel distretto di Sant Andreu di Barcellona.\nLa stazione fu inaugurata nel 1968 come stazione della Linea I. Nel 1982 con la riorganizzazione delle linee divenne una stazione della \"nuova\" L1.\nQuesta stazione presenta una curiosa configurazione a tre binari, uno dei quali non \u00e8 utilizzato per la circolazione dei convogli. Questa configurazione \u00e8 stata imposta dai progetti di prolungamento della linea che per\u00f2 non sono mai stati realizzati, e dai progetti per un deposito che allo stesso modo non \u00e8 mai stato realizzato."}
{"id": "2627381", "revid": "767487", "url": "https://it.wikipedia.org/wiki?curid=2627381", "title": "Jimmy Delaney", "text": ""}
{"id": "2627388", "revid": "1318658", "url": "https://it.wikipedia.org/wiki?curid=2627388", "title": "Eurocard Open", "text": "L'Eurocard Open \u00e8 stato un torneo maschile professionistico di tennis indoor che si teneva ogni anno alla Hanns-Martin-Schleyer-Halle di Stoccarda dal 1988 al 2001, ad eccezione della seconda edizione del 1995 svoltasi a Essen.\nStoria.\nLe prime due edizioni del 1988 e 1989 sono chiamate Stuttgart Classic, tornei-esibizione in singolare a cui partecipano 8 giocatori invitati dagli organizzatori. Nel 1990 il torneo entra a far parte dell'ATP Tour e inserito nella categoria ATP Championship Series, nei primi anni gli incontri si svolgono sul sintetico nel mese di febbraio. \nNel 1995, oltre alla consueta edizione di febbraio a Stoccarda, si tiene in ottobre una seconda edizione indoor sul sintetico a Essen ed entra per\u00f2 a far parte della categoria ATP Super 9, in sostituzione dello Stockholm Open che viene retrocesso nelle ATP World Series. Il torneo di Essen viene inserito in calendario al posto di quello di Anversa, che non viene disputato nel 1995 e torna in calendario l'anno dopo in febbraio. Dal 1996 si torna a giocare una sola edizione annuale, disputata sul sintetico di Stoccarda in ottobre e valevole per l'ATP Super 9.\nNegli anni successivi l'Eurocard Open si tiene sempre a Stoccarda a fine stagione e fa parte dei Super 9. Nel 1998, la superficie sintetica della Hanns-Martin-Schleyer-Halle viene sostituita da quella in cemento. L'edizione finale del torneo si tiene nel 2001, dopo che la categoria ATP Super 9 \u00e8 stata ribattezzata Tennis Masters Series. Nel 2002 il torneo viene sostituito dal Madrid Masters."}
{"id": "2627389", "revid": "22229", "url": "https://it.wikipedia.org/wiki?curid=2627389", "title": "Glaizy", "text": "I glaizy (o \"glaize\") sono una preparazione di cucina diffusa presso le popolazioni gitane, in particolare Manouche, Sinti francesi e Sinti italiani. Gli ingredienti principali sono farina di grano e uova che poi vengono bolliti in acqua. Nella cucina gitana i glaizy accompagnano piatti di carne.\nPreparazione.\nPer quattro persone: si mescolano un chilo di farina e quattro uova con acqua e sale fino a preparare un impasto omogeneo. Poi si taglia l'impasto in piccoli pezzi della taglia di uno gnocco ma senza alcuna regolarit\u00e0, al punto che spesso si taglia l'impasto con forbici oppure con le mani o con un coltello senza badare troppo alla forma del singolo pezzo."}
{"id": "2627390", "revid": "205250", "url": "https://it.wikipedia.org/wiki?curid=2627390", "title": "Assumpta Serna", "text": "Biografia.\nHa studiato diritto all'universit\u00e0 e poi drammaturgia nell'Institut de Teatre, diventando quindi attrice cinematografica. Ha anche preso parte a diverse serie televisive anche fuori dalla Spagna. Il primo regista importante con cui ha lavorato \u00e8 stato Pedro Almod\u00f3var, che l'ha diretta in due film.\nHa scritto due libri di tecniche di interpretazione (\"Screenacting\" e \"Monologhi in VO\") e ha ricoperto la presidenza dell'AISGE (Actores e Int\u00e9rpretes - Sociedad de Gesti\u00f3n de Espa\u00f1a).\nParla fluentemente catalano, castigliano, inglese, italiano, francese e portoghese."}
{"id": "2627391", "revid": "1516566", "url": "https://it.wikipedia.org/wiki?curid=2627391", "title": "HMS Scylla (98)", "text": "La HMS \"Scylla\" (Pennant number 98), quarta nave da guerra britannica a portare questo nome, \u00e8 stata un incrociatore leggero classe Dido della Royal Navy. Venne impostata nei cantieri della Scotts Shipbuilding and Engineering Company il 19 aprile 1939, varata il 24 luglio 1940 ed entr\u00f2 in servizio il 12 giugno 1942 in piena seconda guerra mondiale.\nA causa della mancanza di pezzi da 133\u00a0mm la \"Scylla\", insieme alla sorella venne completata con 4 installazioni binate da 113\u00a0mm. Le sovrastrutture di prua vennero modificate per ospitare queste armi e per aumentare gli spazi dedicati all'equipaggio. Alle navi venne affibbiato il nomignolo di \"toothless terrors\" (\"Terrori senza denti\") ma in realt\u00e0 si dimostrarono efficaci navi antiaeree, anche di pi\u00f9 delle altre navi della classe armate con gli ingombranti pezzi da 133\u00a0mm.\nServizio.\nAll'ingresso in servizio la \"Scylla\" venne assegnata al 10\u00ba Squadrone incrociatori della \"Home Fleet\" con compiti di scorta ai convogli artici diretti in Unione Sovietica. Il 14 settembre imbarc\u00f2 209 sopravvissuti facenti parte degli equipaggi di diversi mercantili affondati da attacchi aerei tedeschi. Il 28 ottobre venne assegnata al 12\u00ba Squadrone Incrociatori della \"Mediterranean Fleet\". Nel mese di novembre partecip\u00f2 agli sbarchi in Nordafrica, denominati Operazione Torch facendo parte della Forza O della Task Force Orientale.\nIn dicembre venne trasferita nel golfo di Biscaglia per intercettare le navi corsare tedesche di ritorno alle basi francesi. Il 1\u00ba gennaio 1943 intercett\u00f2 la \"Rhakotis\", affondandola con un lancio di siluri. Nel mese successivo venne nuovamente adibita a scorta per i convogli artici. L'11 maggio scort\u00f2 in Canada la RMS \"Queen Elizabeth\" con a bordo il Primo Ministro Winston Churchill per una conferenza interalleata. Il 28 giugno venne riassegnata insieme al 30\u00b0 Escort Group al golfo di Biscaglia con compiti di pattuglia, caccia ai convogli e ai sommergibili nemici. Nel settembre 1943 partecip\u00f2 allo sbarco a Salerno trasportando truppe alleate da Tripoli. In ottobre venne richiamata in patria per effettuare delle riparazioni all'apparato motore che terminarono solo nell'aprile 1944, quando venne riassegnata alla \"Home Fleet\". In previsione dello sbarco in Normandia venne designata come ammiraglia della Task Force navale orientale. Il 6 giugno, giorno dello sbarco, bombard\u00f2 il paese di Ouistreham per poi appoggiare lo sbarco su Sword Beach. Il 23 giugno colp\u00ec una mina nei pressi delle spiagge di sbarco e venne dichiarata non riparabile. La nave venne comunque rimorchiata a Portsmouth dove rimase fino al 1950, quando venne messa in vendita per essere demolita, dopo essere stata usata per due anni come nave bersaglio. Giunse a Barrow-in-Furness nei cantieri Thomas W Ward Ltd il 4 maggio 1950 per essere demolita."}
{"id": "2627395", "revid": "4252", "url": "https://it.wikipedia.org/wiki?curid=2627395", "title": "Teodosio I Borradiote", "text": "Il suo patriarcato fu incolore e di secondo piano rispetto alle vicende politiche che si susseguirono in quegli anni e che dopo la morte dell'Imperatore Manuele I Comneno, port\u00f2 ad un periodo di disordini sotto il regno del giovane Basileus Alessio II Comneno."}
{"id": "2627407", "revid": "125481206", "url": "https://it.wikipedia.org/wiki?curid=2627407", "title": "Dositeo di Costantinopoli", "text": "Fu patriarca di Costantinopoli durante il regno di Isacco II Angelo e il suo brevissimo governo fu incolore messo in secondo piano dalle vicende politiche dell'epoca."}
{"id": "2627410", "revid": "2110845", "url": "https://it.wikipedia.org/wiki?curid=2627410", "title": "Valerio Colotti", "text": "Entr\u00f2 in Ferrari nel 1948 lavorando alle dipendenze di Aurelio Lampredi. In seguito si trasfer\u00ec alla Maserati (1953-1957 dove rimase fino a quando la casa automobilistica abbandon\u00f2 le competizioni sportive. Nel 1958 fond\u00f2 una propria impresa, la Tec-Mec (\"Studio Tecnica Meccanica\").\nLa Tec-Mec, con l'ausilio di Giorgio Scarlatti tent\u00f2 con la \u201ctipo F/415\u201d la partecipazione alla Formula 1. La vettura era basata sulla Maserati 250F, modello a cui lavor\u00f2 Colotti durante la sua permanenza alla Casa del tridente. Ci fu una collaborazione con la Behra-Porsche (1959) e con Stirling Moss. Quest'ultimo ebbe diversi problemi con la sua Cooper T51, preparata da Colotti, per problemi al cambio.\nLa cooperazione di Colotti con Alf Francis port\u00f2 ai sistemi Colotti-Francis. Con Wolfgang von Trips progett\u00f2 la \"Trips-Colotti-Auto Union\" (TCA), e pi\u00f9 tardi le loro trasmissioni furono utilizzate nel 1967 sull'Alfa Romeo 33 Stradale. e nei primo anni '70 sulle Fiat 124 Abarth Rally ufficiali.\nLa compagnia \u00e8 oggi conosciuta come \u201cColotti Trasmissioni\u201d ed \u00e8 guidata dai figli di Colotti, Marco e Paolo."}
{"id": "2627412", "revid": "729019", "url": "https://it.wikipedia.org/wiki?curid=2627412", "title": "Britten-Norman Trislander", "text": "Il Britten-Norman Trislander, pi\u00f9 formalmente conosciuto come Britten-Norman BN-2A Mk III Trislander, \u00e8 un aereo di linea regionale e da trasporto, trimotore a pistoni, monoplano ad ala alta a sbalzo, prodotto dalla britannica Britten-Norman negli anni settanta e fino ai primi anni ottanta. Derivato dal Britten-Norman BN-2 Islander, \u00e8 un aeromobile a 18 posti che ha volato per la prima volta come prototipo l'11 settembre 1970 mentre il primo volo di produzione \u00e8 avvenuto il 6 marzo 1971.\nStoria.\nProgettato da John Britten e Desmond Norman, il Trislander \u00e8 un ulteriore sviluppo dei pi\u00f9 noti aerei Britten-Norman BN-2 Islander. Ideato con lo scopo di ottenere una maggiore capacit\u00e0 di trasporto, il Trislander ha eccezionali caratteristiche di maneggevolezza a bassa velocit\u00e0, resistenza estesa, maggiore carico utile, un livello basso di rumore ed economicit\u00e0 di gestione. \u00c8 in grado di decollare in 450 metri e pu\u00f2 facilmente operare su piste con superfici parzialmente preparate.\nIn confronto agli Islander, il BN2A Mk III ha una fusoliera pi\u00f9 lunga e rinforzata, carrello triciclo fisso ed un terzo motore sulla linea centrale della fusoliera sull'impennaggio cruciforme, ispirandosi ai trimotori turbofan come il Douglas DC-10 o il Lockheed L-1011.\nLa motorizzazione \u00e8 composta dai Lycoming O-540-E4C5, motori a sei cilindri contrapposti dotati di eliche a passo fisso Hartzell. \nL'interno della cabina \u00e8 sprovvisto di corridoio centrale, quindi l'accesso dei passeggeri avviene per mezzo di tre portelli posti sui due lati della fusoliera.\nIl prototipo del Trislander, che \u00e8 stato costruito a partire dal secondo prototipo dell'Islander, vol\u00f2 per la prima volta a Bembridge sull'Isola di Wight l'11 settembre 1970. Dal 6 marzo 1971, primo volo di un Trislander di serie, ne sono stati fabbricati 73 esemplari fino al 5 giugno 1982 quando la Britten-Norman, allora gi\u00e0 acquisita dalla Pilatus Aircraft, ne ha cessato la produzione vendendone la licenza alla statunitense International Aviation Corporation che ne mut\u00f2 il nome in Tri-Commutair producendone altri 12 esemplari. Dal gennaio 2008, Britten-Norman sta preparando una seconda generazione di Trislander.\nIncidenti.\nAd oggi sono stati registrati 26 incidenti che hanno coinvolto i Pilatus Britten-Norman BN-2A Trislander.\nI pi\u00f9 gravi sono avvenuti:"}
{"id": "2627418", "revid": "486946", "url": "https://it.wikipedia.org/wiki?curid=2627418", "title": "Polkamon", "text": ""}
{"id": "2627420", "revid": "110157", "url": "https://it.wikipedia.org/wiki?curid=2627420", "title": "Secaucus", "text": "Secaucus \u00e8 una citt\u00e0 degli Stati Uniti d'America, appartenente alla Contea di Hudson, nello Stato del New Jersey. Al 2010 conta 16.264 abitanti."}
{"id": "2627426", "revid": "2187", "url": "https://it.wikipedia.org/wiki?curid=2627426", "title": "San Gilberto di Limerick", "text": ""}
{"id": "2627427", "revid": "1513836", "url": "https://it.wikipedia.org/wiki?curid=2627427", "title": "Area Sanremo", "text": "Area Sanremo \u00e8 un concorso canoro che qualifica un numero di artisti non superiore al 25% dei partecipanti alla sezione \"Giovani\" dell'edizione seguente del Festival della canzone italiana di Sanremo.\nStoria.\nLa manifestazione \u00e8 stata istituita nel 1997 con il nome di Accademia della Canzone di Sanremo, che ha mantenuto fino al 2002, prima della sospensione per un anno, dopo il quale \u00e8 stato riproposto come SanremoLab, denominazione mantenuta fino all'edizione 2010.\nAi vincitori della prima edizione non era stata garantita la partecipazione al Festival dell'anno successivo, ma soltanto a Sanremo Giovani 1997, selezione finale dei partecipanti alla competizione principale, che ha visto qualificarsi tutti i tre artisti.\nAl concorso \u00e8 abbinato un percorso formativo che propone masterclass con docenti di chiara fama, incontri con esperti del settore - discografici, arrangiatori, direttori d'orchestra, foniatri, etc - e anche con importanti artisti.\nNei mesi da settembre a novembre si tengono a Sanremo i corsi, al termine dei quali si svolgono le selezioni per l'esibizione davanti alla commissione artistica del concorso e successivamente alla commissione artistica della Rai, la quale sceglie tra i finalisti gli artisti da ammettere alla successiva edizione del Festival nella sezione \"Giovani\".\nNel 2007 e 2008 il direttore artistico e presidente della commissione \u00e8 stato il giornalista Massimo Cotto, mentre quella del 2009 \u00e8 stata affidata al giornalista Paolo Giordano, con la supervisione artistica di Stefano Senardi.\nNel febbraio 2014 esce \"Area Sanremo 2013 - La compilation\" prodotta dall'etichetta indipendente ApM Progetto Musica di Latina diretta dal M\u00ba Marco Napoli contenente i brani dei 22 finalisti. La compilation viene presentata durante il Festival di Sanremo 2014 sia in sala stampa del teatro Ariston e sia al Palafiori \"Sala Lucio Dalla\". La collaborazione tra Area Sanremo e ApM Progetto Musica viene rinnovata anche per l'anno seguente.\nL\u2019attivit\u00e0 di allestimento, organizzazione e gestione della manifestazione denominata \u201cArea Sanremo\u201d a partire dalla edizione 2015 \u00e8 stata affidata dal Comune di Sanremo alla Fondazione Orchestra Sinfonica di Sanremo. Il nuovo C.d.A. della Fondazione Orchestra Sinfonica di Sanremo, su proposta del Presidente Maurizio Caridi, nell'ottica di facilitare maggiormente la partecipazione dei giovani artisti, e di contribuire ad aumentare, di conseguenza, il numero degli iscritti alla manifestazione, ha adottato un nuovo format rispondente alle necessit\u00e0 della manifestazione sia in termini di procedure selettive, sia in termini di organizzazione ed affidando ad Anteros Produzioni l\u2019organizzazione del Tour denominato \"AreaSanremoTour\" per l\u2019anno 2017 e 2018.\nNel 2018, sotto la supervisione del direttore artistico del Festival di Sanremo Claudio Baglioni, i vincitori di Area Sanremo accedono alla selezione Sanremo Giovani, gara analoga dove si sfideranno 24 finalisti per i 2 posti disponibili per il Festival di Sanremo 2019. Tale sistema sar\u00e0 implementato anche per l'edizione 2021 del concorso, sotto la supervisione del nuovo direttore artistico del festival, Amadeus."}
{"id": "2627428", "revid": "1788047", "url": "https://it.wikipedia.org/wiki?curid=2627428", "title": "Sydney Indoor", "text": "Il Sydney Indoor \u00e8 stato un torneo maschile di tennis che si giocava a Sydney in Australia. L'evento ha assunto diversi nomi nel corso della sua storia, ha fatto parte del Grand Prix (tennis) dal 1973 al 1989 e dell'ATP Tour dal 1990 al 1994. Fino al 1982 si \u00e8 giocato sul cemento indoor dell'Hordern Pavilion e a partire dal 1983 al Sydney Entertainment Centre."}
{"id": "2627430", "revid": "767487", "url": "https://it.wikipedia.org/wiki?curid=2627430", "title": "Stefan Bogomilov", "text": "Carriera.\nClub.\nDurante la sua carriera ha giocato solo con il \u010cerno More, giocando 353 partite e segnando 162 reti."}
{"id": "2627431", "revid": "5695", "url": "https://it.wikipedia.org/wiki?curid=2627431", "title": "Ivanhoe", "text": "Ivanhoe (pron. inglese: ; italiana: o ) \u00e8 un romanzo storico di Walter Scott ambientato in Inghilterra intorno al 1194. Il romanzo \u00e8 considerato dagli studiosi come il primo vero esempio di genere storico insieme a \"Waverley\" (sempre di Scott).\nAmbientazione geografica.\nLa vicenda del romanzo si svolge nell'Inghilterra centrale, di cui vengono citati alcuni luoghi riconoscibili. All'inizio della storia, Ivanhoe conduce in salvo l'ebreo Isacco di York presso la citt\u00e0 di Sheffield, e viene indirizzato da Isacco stesso ad un suo compatriota che abita a Leicester per ricevere l'armatura e il cavallo da guerra che gli permetteranno di partecipare al torneo di Ashby-de-la-Zouche. Altri luoghi fondamentali del romanzo (la dimora di Cedric, il castello di Torquilstone, la precettoria di Templestowe) non hanno una collocazione riconoscibile. Scott nutriva qualche preoccupazione a proposito dell'ambientazione inglese della storia; il pubblico aveva accolto con favore alcuni suoi precedenti romanzi ambientati in Scozia (a partire da \"Waverley\", del 1814), ma avrebbe mostrato lo stesso favore nei confronti di una vicenda collocata in Inghilterra? Scott era talmente tormentato da questo dubbio che diede alle stampe il nuovo romanzo sotto lo pseudonimo di Laurence Templeton; in un'introduzione al romanzo, scritta sotto forma di lettera di Templeton stesso, l'autore illustrava le proprie preoccupazioni quanto alla possibilit\u00e0 di ispirarsi ai romanzi storici ambientati in Scozia (come Waverley) per scriverne uno ambientato in Inghilterra: gli Inglesi \u2013 diceva \u2013 sono troppo civilizzati per poter credere che nel loro passato ci siano situazioni cos\u00ec strane e \u201cprimitive\u201d come quelle descritte in un romanzo storico di ambientazione medievale. Visto il successo immediato del romanzo, tuttavia, gli editori vollero che l'autore non si nascondesse pi\u00f9 sotto lo pseudonimo di Laurence Templeton, cosicch\u00e9 le successive edizioni rivelarono che si trattava \u2026 dell'\u201cautore di Waverley\u201d: Scott infatti non present\u00f2 mai i suoi romanzi con il proprio nome (sebbene l'anonimato fosse solo formale), vista la disistima culturale che accompagnava questo genere letterario e l'approvazione che, viceversa, egli aveva ottenuto con le sue precedenti produzioni poetiche (a partire dalla raccolta di ballate \"The Minstrelsy of the Scottish Border \u2013 Canti giullareschi della frontiera scozzese\", del 1802). Anche il titolo di baronetto, conferitogli nel 1820, fu motivato ufficialmente dai meriti letterari della sua produzione poetica, bench\u00e9 sostanzialmente dovuto al successo dei suoi romanzi, formalmente anonimi.\nAmbientazione cronologica.\nAll'inizio della vicenda, Scott dice che essa si colloca \u201cverso la fine del regno di Riccardo I\u201d; poich\u00e9 Riccardo stesso compare nel romanzo, di ritorno in Inghilterra dalla Terza Crociata dopo la prigionia passata \u201cin potere del perfido e crudele duca d'Austria\u201d (cap. 7), i fatti raccontati possono collocarsi verso il 1194. La durata della vicenda non \u00e8 chiaramente definita, ma si pu\u00f2 immaginare che tra la cena nel palazzo di Cedric e lo scontro finale tra Ivanhoe e Bois-Guilbert passino circa due settimane.\nAmbientazione nella storia.\nLe vicende narrate si proiettano sullo sfondo della contrapposizione tra Sassoni e Normanni, vinti e vincitori separati anche dall'uso di due lingue diverse, destinate solo in seguito a fondersi nell'inglese. Wilfred di Ivanhoe, il protagonista, \u00e8 un sassone, figlio di Cedric, un acceso patriota, al limite del fanatismo, che ha giurato di non fare pi\u00f9 di tre passi incontro ad un ospite che si presentasse alla sua porta, a meno che non si trattasse di un discendente dei re sassoni di un tempo. Egli ha diseredato il figlio Wilfred perch\u00e9 quest'ultimo, invece di impegnarsi per la rinascita della nazione sassone, ha seguito il re normanno Riccardo d'Inghilterra nella Terza Crociata. Inoltre Wilfred si era innamorato, ricambiato, di Rowena, un'orfana adottata da Cedric, sulla quale per\u00f2 l'anziano sassone aveva altri progetti: ella era infatti una discendente dell'ultimo re sassone, e Cedric riteneva che un suo matrimonio con un altro nobile sassone, Athelstane di Coningsburgh, avrebbe riunito le varie fazioni sassoni in un unico grande partito, capace forse di ribellarsi con successo alla dominazione normanna. Le nozze finali di Wilfred e di Rowena simboleggiano la fusione di Sassoni e Normanni nell'unico popolo inglese.\nTrama.\nLa vicenda si articola in quattro sezioni, corrispondenti a quattro luoghi.\nNel palazzo di Cedric.\nUna sera a Rotherwood, nel castello di Cedric, un nobile sassone, si presentano alcuni ospiti che cercano rifugio da una tempesta. Si tratta del priore Aymer e del cavaliere templare Brian de Bois-Guilbert, entrambi normanni, in viaggio verso Ashby, dove si sarebbe tenuto un importante torneo. Essi si erano precedentemente imbattuti nel porcaro Gurth e nel buffone Wamba, servi di Cedric, i quali avevano dato loro indicazioni sbagliate, ma a guidarli sulla strada giusta era poi stato un pellegrino di ritorno dalla Terra Santa, in realt\u00e0 Ivanhoe. Durante il banchetto con il quale il padrone di casa accoglie gli ospiti, si presenta a chiedere ospitalit\u00e0 per la notte anche Isaac di York, un ebreo famoso per la sua ricchezza e la sua avarizia. Ad un certo punto si unisce al banchetto anche la splendida Lady Rowena, un'orfana adottata da Cedric, sulla quale il priore Aymer, evidentemente esperto in materia, aveva scommesso con Brian de Bois-Guilbert che quest'ultimo l'avrebbe giudicata la pi\u00f9 bella donna che avesse mai visto, mettendo in palio una collana d'oro contro alcune botti di vino di Chio: appena vista la donna, Brian de Bois-Guilbert si dichiara perdente. Durante la cena, il discorso cade sulla guerra in Palestina, e il pellegrino racconta dello scontro vittorioso, in un torneo, di re Riccardo e di alcuni cavalieri del suo seguito contro dei cavalieri templari; egli ricorda i nomi di tutti i vincitori tranne uno, Ivanhoe, che \u00e8 per\u00f2 pronunciato da Bois-Guilbert, che da quel cavaliere era stato sconfitto. Bois-Guilbert, ancora furioso per quella sconfitta, sfida Ivanhoe, \"assente\" ad un nuovo scontro: sia il pellegrino sia Rowena, chiaramente innamorata di Ivanhoe, si rendono garanti che il cavaliere \"assente\" non sfuggir\u00e0 allo scontro. Quando, finita la cena, gli ospiti si ritirano nelle stanze loro assegnate, Lady Rowena chiede al pellegrino ulteriori notizie di Ivanhoe e questi le fa comprendere che il giovane sarebbe presto tornato in Inghilterra. All'alba del giorno seguente il pellegrino salva Isaac di York dall'agguato che gli era stato organizzato da Bois-Guilbert e dai suoi servi saraceni, e l'ebreo decide a sua volta di aiutare il pellegrino, nel quale ha riconosciuto un cavaliere, a procurarsi un cavallo ed un'armatura per il torneo di Ashby-de-la-Zouche.\nIl torneo di Ashby-de-la-Zouche.\nEsso si svolge alla presenza del principe Giovanni, che sta esercitando il potere in assenza di re Riccardo, ma che sta anche progettando di usurpare il trono. La prima giornata prevede lo scontro tra alcuni campioni e tutti i cavalieri che intenderanno sfidarli, a loro scelta con armi letali o con armi dette \u201cdi cortesia\u201d, le cui punte sono protette, onde evitare gravi danni ai contendenti. Tra i campioni, oltre a Bois-Guilbert, spiccano in particolar modo Reginaldo Front-de-Boeuf e Filippo de Malvoisin. \nPrima dell'inizio dei giochi il principe Giovanni rimane colpito dalla bellezza di Rebecca, figlia di Isaac di York, il quale viene insultato da un altro spettatore per la sua origine ebrea. L'insulto rischia di creare una situazione imbarazzante, visto che Giovanni intende sostenere Isaac, dai cui prestiti dipendono le sue ambizioni di potere, mentre la folla \u00e8 ovviamente ostile tanto all'ebreo quanto a sua figlia; la situazione viene risolta da Wamba, il giullare, che allontana Isaac minacciandolo con un prosciutto che teneva sotto la veste.\nIl torneo inizia e Bois de-Guilbert, Malvoisin e Front-de-Boeuf sconfiggono tutti i cavalieri che li sfidano ad un combattimento con le armi di cortesia.\nIntanto il principe Giovanni chiede ai suoi consiglieri di scegliere come dama del giorno la bellissima Rebecca. Sia i consiglieri sia gli spettatori non sono d'accordo con l'idea del principe Giovanni perch\u00e9 si tratta di un'ebrea. Allora si decide che sar\u00e0 il vincitore del torneo ad avere l'onore di scegliere la dama.\nPoich\u00e9 non vi sono pi\u00f9 cavalieri che osino affrontare i campioni, il principe sta per concedere la vittoria a Bois-Guilbert, quando sopraggiunge Ivanhoe, con il volto coperto dall'elmo e quindi irriconoscibile. Il cavaliere misterioso decide di rimanere nell'anonimato e gli spettatori gli attribuiscono il nome di \u201cDiseredato\u201d, visto che sullo scudo vi \u00e8 l'effigie spagnola \u201cDesdichado\u201d. Questi con la punta della lancia, simbolo di una sfida con armi mortali, tocca lo scudo di Bois-Guilbert; con somma meraviglia degli spettatori, il cavaliere Diseredato riesce a disarcionare Bois-Guilbert; il templare, furibondo, vuole proseguire lo scontro, che per\u00f2 viene interrotto dai giudici di gara, che dichiarano come vincitore il cavaliere Diseredato. Egli poi sfida e sconfigge, con armi di cortesia, tutti gli altri campioni. \nCome vincitore, il cavaliere Diseredato sceglie come dama del torneo lady Rowena. Tutti gli scudieri dei cavalieri sconfitti si presentano poi da lui offrendogli l'armatura e il destriero dei loro padroni. Il cavaliere Diseredato si accontenta di un riscatto in denaro, ma rifiuta l'offerta di Bois-Guilbert, affermando che il loro scontro mortale, non ancora concluso, impedisce questi gesti di cortesia.\nCala la notte e Gurth, che funge da scudiero di Ivanhoe, si reca da Isaac per restituirgli il cavallo e pagare l'armatura. Gurth riesce a risparmiare una parte della somma datagli da Ivanhoe, ma non riceve da Isaac neppure una moneta per ricompensa. Tuttavia Rebecca, che era a conoscenza di tutto, restituisce a Gurth la somma versata ad Isaac, a cui ne aggiunge un'altra per lui. Purtroppo sulla via del ritorno Gurth viene assalito da un gruppo di banditi che vogliono rubargli tutto il denaro che porta con s\u00e9. Gurth tenta di liberarsi e potrebbe fuggire, se non cercasse di recuperare il denaro del suo padrone. Ammirato del suo coraggio, il capo dei banditi gli concede un duello con uno dei suoi compagni: se vincer\u00e0, potr\u00e0 andarsene con il denaro. Armato di bastone, Gurth riesce a battere il brigante e a tornare dal suo padrone per raccontargli la sua avventura notturna.\nIl giorno successivo, tutti i cavalieri si dividono in due gruppi: uno \u00e8 capeggiato da Brian de Bois-Guilbert, fiancheggiato da Athelstane e da Front-de-Boeuf, l'altro \u00e8 guidato da Diseredato assieme ad un gigantesco guerriero in armatura nera che il popolo chiama \u201cCavaliere Nero\u201d. Lo scontro \u00e8 assai violento; alla fine, il cavaliere Diseredato viene attaccato contemporaneamente da Front-de-Boeuf, Bois-Guilbert e Athelstane. Questi stanno per avere la meglio, quando il Cavaliere Nero, che per tutta la durata dello sconto era rimasto in disparte, tanto che gli spettatori gli avevano attribuito il soprannome di \u201cNoir Fain\u00e9ant\u201d (Nero Fannullone), si scaglia su Athelstane e Front de Boeuf, disarcionandoli ambedue; allora il templare non riesce a resistere all'ultima carica di Diseredato, che lo disarciona. Il principe vuole dichiarare vincitore del torneo il Cavaliere Nero, che per\u00f2 si \u00e8 gi\u00e0 allontanato, cos\u00ec il premio viene consegnato al cavaliere Diseredato che nomina Lady Rowena come donna pi\u00f9 bella e ferito, non riesce a evitare che gli venga tolto l'elmo, rivelandosi essere Wilfred di Ivanhoe. La cosa suscita l'ammirazione degli spettatori ma non del padre Cedric, che prova disprezzo per il figlio. Ivanhoe, che ha subito diverse ferite durante lo scontro, sviene ai piedi di Rowena e successivamente viene portato in una tenda per ricevere cure mediche.\nPoco dopo la fine del torneo, il principe Giovanni riceve un messaggio che gli comunica che suo fratello era stato liberato dalla sua prigionia. Terrorizzato, Giovanni decide di anticipare la gara di tiro con l'arco in cui egli spera che Locksley, un arciere che gli ha tenuto testa gi\u00e0 prima, sia sconfitto dal suo guardiacaccia Hubert. Locksley per\u00f2 ha la meglio, ma cavallerescamente lascia al suo avversario il premio che Giovanni \u00e8 costretto a dargli.\nDopo il torneo Giovanni d\u00e0 una festa al castello di Ashby, dove invita sia nobili sassoni sia nobili normanni. Durante il banchetto i partecipanti discutono vivamente toccando diversi temi, tra cui la grande vittoria di Ivanhoe che viene disprezzato dal padre Cedric ospite di Giovanni. Il nobile sassone ritiene che suo figlio avrebbe dovuto restare in Inghilterra per mantenere salda la stirpe, invece di seguire Riccardo per le crociate. Nel corso del banchetto la tensione tra normanni e sassoni cresce, tanto che sia Cedric sia Athelstane (quest'ultimo felice per la quantit\u00e0 di cibo offerta), decidono di abbandonare la festa, offesi dagli insulti dei normanni, tra cui primeggia il principe Giovanni.\nNel castello di Torquilstone.\nDopo il banchetto che conclude il torneo, vari personaggi prendono strade diverse, che sono per\u00f2 destinate ad incrociarsi entro breve tempo:\nLa comitiva di Cedric si riunisce poi a quella di Isaac, ed insieme vengono quindi assaliti dai falsi briganti di De Bracy e tutti catturati, tranne Wamba e Gurth. I due si imbattono in Locksley, che raduna velocemente la sua banda, compreso Fra Tuck, cio\u00e8 l'eremita presso cui si trovava il Cavaliere Nero. Quest'ultimo decide quindi di collaborare con gli uomini di Locksley e con i contadini delle terre di Cedric per liberare i prigionieri, e durante la battaglia user\u00e0 uno scudo che gli varr\u00e0 il nuovo nome di Cavaliere del Lucchetto. \nI reclusi, intanto, stanno subendo diverse vicissitudini: Cedric e Athelstane sono chiusi in una sala dove viene portato loro del cibo (poco e di cattiva qualit\u00e0, secondo Athelstane) e viene annunciata la richiesta di un riscatto per la loro liberazione. \nIsaac viene minacciato di tortura da Front-de-Boeuf per estorcergli del denaro, ma, quando viene a sapere che sua figlia Rebecca \u00e8 stata donata a Bois-Guilbert, si dichiara disposto ad affrontare la morte. \nIsaac. (Illustrazione di Charles E. Brock)\nRowena e Rebecca affrontano il colloquio con i rispettivi pretendenti, De Bracy e Bois-Guilbert, e resistono ciascuna secondo il suo carattere: Rowena si mette a piangere, Rebecca minaccia di gettarsi dalla torre. A questo punto arriva la comunicazione che il castello \u00e8 circondato e la richiesta di liberare i prigionieri. I rapitori rifiutano, e chiedono anzi che venga inviato un prete per confessare i prigionieri, che stanno per essere giustiziati. Loro intenzione \u00e8 di affidare poi a questo prete una richiesta di rinforzi, ma il religioso che si presenta al castello \u00e8 Wamba, che poi si sostituisce a Cedric nella prigionia. Uscendo dal castello, travestito da religioso, Cedric accoglie la confessione della vecchia Urfrida: essa \u00e8 in realt\u00e0 Ulrica, figlia dell'antico proprietario sassone del castello, Torquil Wolfganger, ucciso dal padre di Front-de-Boeuf; Ulrica, giovane e bella, era stata presa come amante dal conquistatore, ma aveva poi sedotto suo figlio e l'aveva convinto ad uccidere il padre, in seguito il giovane De Boeuf voleva violentarla, cosa che caus\u00f2 in lei la pazzia. Uscito Cedric dal castello, ha inizio l'assalto, che Rebecca descrive ad Ivanhoe e che ha successo anche perch\u00e9 Ulrica appicca un incendio. Il Cavaliere del Lucchetto cattura De Bracy e porta in salvo Ivanhoe ferito, mentre Bois-Guilbert riesce a fuggire portando con s\u00e9 Rebecca ed abbattendo Athelstane che cercava di fermarlo. Ulrica muore nel rogo gettandosi da un'alta torre del castello.\nIl castello di Coningsburgh e la precettoria di Templestowe.\nDopo la conquista del castello, i vincitori si rifugiano nella foresta e, sotto una grande quercia, viene spartito il bottino. Tutti sono festanti ma Cedric, ancora attonito per la morte di Athelstane, che sperava sarebbe stato il \u201csalvatore\u201d della dinastia sassone, si congeda rapidamente, insieme a Rowena, per recarsi a Coningsburgh, il castello di Athelstane, per organizzare i funerali. Prima della partenza De Bracy, fatto prigioniero, avvicinatosi a Rowena le chiede perdono per il suo comportamento. Poco dopo anche il Cavaliere del Lucchetto e Ivanhoe decidono di partire, dopo aver liberato con un atto di generosit\u00e0 De Bracy; prima per\u00f2 che si mettano in viaggio, Locksley dona al Cavaliere del Lucchetto il corno da caccia decorato d'argento che aveva vinto nella gara con l'arco al torneo di Ashby, e lo invita a suonarlo in caso di necessit\u00e0. Intanto giunge nel luogo di ritrovo anche fra Tuck, che conduce come suo prigioniero Isaac e subito dopo arrivano anche due arcieri che conducono il priore Aymer. Gli arcieri, dopo molte discussioni sulle modalit\u00e0 del riscatto di entrambi i prigionieri, decidono di far stabilire a Isaac il riscatto di Aymer e viceversa. In questa circostanza i presenti vengono a conoscenza del fatto che Rebecca \u00e8 stata condotta via da Bois-Guilbert; Locksley, commosso dal dolore di Isaac per la sorte della figlia, acconsente alla diminuzione del suo riscatto affinch\u00e9 possa pagarne un altro al Templare per la liberazione della figlia. A tale scopo viene imposto al priore di scrivere una lettera a Bois-Guilbert per indurlo a liberare, dietro compenso, la bella ebrea.\nIntanto il principe Giovanni e Fitzurse vengono informati, a York, della conquista del castello di Front-de-Boeuf. I sospetti sul ritorno in Inghilterra di re Riccardo diventano certezza quando arriva De Bracy, al quale il Cavaliere del Lucchetto aveva rivelato di essere in realt\u00e0 re Riccardo. Giovanni, colto impreparato, ordisce un'imboscata contro Riccardo, di cui Fitzurse decide di mettersi a capo.\nIsaac, nel frattempo, ha raggiunto la sede dei Templari nella precettoria di Templestowe per recapitare a Bois-Guilbert la lettera scritta dal priore Aymer. In quel periodo per\u00f2 \u00e8 in visita alla precettoria il Gran Maestro dei Templari, Lucas De Beaumanoir, che intercetta il messaggio recato da Isaac e viene cos\u00ec a conoscenza dello sconveniente rapporto di Bois-Guilbert con un'infedele. Alberto de Malvoisin, precettore di Templestowe, riesce a convincere Beaumanoir a non punire Bois-Guilbert, suo grande amico, facendogli credere che sia stato stregato da qualche sortilegio di Rebecca. Viene quindi istituito un processo contro la \u201cstrega\u201d, e Bois-Guilbert si serve di questa circostanza per tentare ancora di convincere Rebecca ad accettare il suo amore, almeno per sfuggire alla morte, ma invano. Durante il processo Rebecca riceve un foglio anonimo con cui le viene ricordato il suo diritto a appellarsi a un paladino che combatta per lei in un \u201cgiudizio di Dio\u201d; Luca De Beaumanoir, colpito dal comportamento coraggioso e dall'aspetto della giovine, acconsente a rispettare questo diritto. Rebecca scrive una lettera da consegnare al padre, dove esplicita la necessit\u00e0 che le sia trovato entro tre giorni un paladino; un invalido, che lei aveva in precedenza curato, e la cui testimonianza era stata usata per provare le accuse di stregoneria, si incarica di recapitarla. Per sua fortuna, il povero messaggero non deve giungere fino a York, perch\u00e9 a poca distanza dalla precettoria trova proprio Isaac che, non ancora scoraggiato e venuto a sapere del processo, non si era allontanato da Templestowe. L'ebreo parte quindi a cercare l'eroe Ivanhoe.\nIntanto, lasciato Ivanhoe presso il convento di San Botolph, il Cavaliere del Lucchetto si \u00e8 avviato con Wamba verso Coningsburgh per i funerali di Athelstane. Ivanhoe per\u00f2, contravvenendo agli ordini del re, riprende il viaggio, animato dalla sensazione dell'incombere di un pericolo. Infatti durante il viaggio Re Riccardo e Wamba vengono assaliti da Fitzurse, ma il giullare, con il corno da caccia, chiama gli arcieri di Locksley, con l'aiuto dei quali i nemici vengono sconfitti. A quel punto, il Cavaliere del Lucchetto rivela di essere re Riccardo e Locksley confessa di essere Robin Hood, il capo dei banditi che per\u00f2 promettono ora di tornare ad essere onesti cittadini. Arriva poi sul luogo anche Ivanhoe che insieme a Riccardo e a Wamba riprende il viaggio verso Coningsburgh. Giunti al castello, Riccardo rivela la sua identit\u00e0 anche a Cedric ed ottiene che lui perdoni ed accolga di nuovo il figlio, il cui amore per Rowena non trova pi\u00f9 ostacolo nella preferenza di Cedric per Athelstane, ormai morto. Ma ecco che proprio in quel momento appare quello che tutti ritengono essere lo spettro del morto! Si tratta invece del vero Athlestane, in carne ed ossa, il quale racconta ci\u00f2 che era successo: i monaci ai quali era stato affidato, avendo visto che il colpo di Bois Guilbert non gli era stato fatale, lo avevano nascosto facendolo credere morto per garantirsi i ricchi donativi di sua madre. Reduce da questa brutta avventura, Athelstane dice chiaramente a Cedric che i suoi progetti di un suo matrimonio con Rowena e di una riscossa del popolo sassone contro i Normanni non gli interessano affatto, tant'\u00e8 vero che egli giura fedelt\u00e0 a Riccardo e riconosce che Rowena ama Ivanhoe, il quale per\u00f2, nel frattempo, si \u00e8 dileguato; infatti era giunto Isaac e Ivanhoe era subito partito per combattere, bench\u00e9 ancora debole, in difesa della donna che lo aveva curato ed assistito. Si svolge cos\u00ec finalmente lo scontro decisivo con Bois-Guilbert, dove il Templare, che ha appena tentato di convincere ancora Rebecca a fuggire con lui, soccombe non per le ferite riportate, ma per un infarto, procurato dai sentimenti troppo forti e contrastanti che provava.\nIl romanzo si conclude con le nozze tra il valoroso Ivanhoe e la bella Rowena, celebrate nella cattedrale di York alla presenza della nobilt\u00e0 sia sassone sia normanna. Dopo le nozze Rebecca va a salutare Rowena, le lascia i ringraziamenti per Ivanhoe e le comunica la decisione di partire con il padre per la Spagna, dove nel sultanato di Granada i sovrani musulmani rispettano gli Ebrei pi\u00f9 di quanto facciano i re cristiani d'Inghilterra; dice inoltre di voler diventare l'equivalente ebraico di una suora cristiana, e regala a Rowena una collana e degli orecchini di diamanti.\nTemi.\nNonostante Ivanhoe venga usualmente considerato, almeno nell'ambito culturale italiano, come un romanzo storico per ragazzi, le tematiche trattate sono molteplici e complesse, e sono in linea con lo sviluppo del pensiero di Walter Scott.\nIn primo luogo, occorre considerare il conflitto sia ideologico che personale tra sassoni e normanni, che riflette il contrasto tra il popolo costituente, le origini culturali e sociali della civilt\u00e0 inglese e la popolazione conquistatrice, la quale impone la propria forza militare e la propria ricchezza, distruggendo le radici profonde della cultura anglosassone.\nLa trattazione di questa lotta intestina ci fa comprendere l'importanza attribuita da Walter Scott al nazionalismo, in particolare la sua concezione della nazione scozzese.\nL'antigiudaismo \u00e8 un altro tema importante de \"Ivanhoe\"."}
{"id": "2627433", "revid": "125481142", "url": "https://it.wikipedia.org/wiki?curid=2627433", "title": "Giovanni X di Costantinopoli", "text": "Biografia.\nIl suo patriarcato, iniziato sotto il caotico regno di Alessio III Angelo, fu segnato dall'invasione di Costantinopoli nel corso della Quarta Crociata (1204) che pose fine all'impero romano d'oriente instaurando al suo posto l'impero latino. Giovanni si rifugi\u00f2 in Tracia con il deposto imperatore Alessio V Ducas. Nel 1206 Teodoro I Lascaris, che aveva fondato l'impero di Nicea come continuazione di quello bizantino, chiese a Giovanni di instaurare un patriarcato di Costantinopoli a Nicea da contrapporre al Patriarcato latino di Costantinopoli instaurato dai crociati; ma Giovanni mor\u00ec lo stesso anno."}
{"id": "2627445", "revid": "107098", "url": "https://it.wikipedia.org/wiki?curid=2627445", "title": "FC Pontevedra", "text": ""}
{"id": "2627447", "revid": "107098", "url": "https://it.wikipedia.org/wiki?curid=2627447", "title": "FC C\u00f3rdoba", "text": ""}
{"id": "2627448", "revid": "109952193", "url": "https://it.wikipedia.org/wiki?curid=2627448", "title": "Tokyo Indoor", "text": "Il Tokyo Indoor \u00e8 stato un torneo maschile di tennis che si giocava a Tokyo in Giappone. L'evento ha fatto parte del Grand Prix dal 1978 al 1989 e dell'ATP Tour dal 1990 al 1995. Il torneo si giocava sul sintetico indoor."}
{"id": "2627452", "revid": "339392", "url": "https://it.wikipedia.org/wiki?curid=2627452", "title": "Pietre a secco", "text": ""}
{"id": "2627456", "revid": "254059", "url": "https://it.wikipedia.org/wiki?curid=2627456", "title": "\u00c1ngeles Caso", "text": "Suo padre, Jos\u00e9 Miguel Caso Gonz\u00e1lez, \u00e8 stato professore e rettore dell'Universit\u00e0 di Oviedo.\nHa studiato Geografia e Storia, ma ha lavorato come giornalista (\"Panorama regional\", Fundaci\u00f3n Pr\u00edncipe de Asturias, Instituto Feijoo de Estudios del siglo XVIII (Universidad de Oviedo), Televisi\u00f3n Espa\u00f1ola, Cadena SER, Radio Nacional de Espa\u00f1a\u2026"}
{"id": "2627457", "revid": "726373", "url": "https://it.wikipedia.org/wiki?curid=2627457", "title": "The No. 1 Ladies' Detective Agency", "text": "The No. 1 Ladies' Detective Agency \u00e8 una serie televisiva anglo-statunitense, frutto di una collaborazione fra BBC e HBO. Basata sull'omonima serie di romanzi di Alexander McCall Smith e completamente realizzata in Botswana, \u00e8 costituita da un film TV della durata di un'ora e 45 minuti, andato in onda in prima visione su BBC One il 23 marzo 2008 e da sei episodi della durata di un'ora, andati in onda dal 15 marzo al 19 aprile dell'anno successivo. In seguito, \u00e8 andato in onda negli Stati Uniti su HBO dal 29 marzo 2009, mentre in Italia \u00e8 andata in onda sul canale satellitare Lei dal 5 novembre al 17 dicembre seguenti. Il film TV che funge da pilota per la serie \u00e8 stato girato da Anthony Minghella, scomparso poco prima della messa in onda.\nTrama.\nDopo la morte del padre, Precious Ramotswe vende tutti i capi di bestiame del genitore e, con i soldi ricavati, decide di trasferirsi a Gaborone, dove aprir\u00e0 un'agenzia investigativa, la \"No.1 Ladies' Detective Agency\". Successivamente si unir\u00e0 a lei la stravagante Grace Makutsi, prima nelle vesti di segretaria e poi di assistente detective. Avr\u00e0 anche il sostegno di JLB Matekoni, un meccanico che presto diventer\u00e0 pi\u00f9 di un amico, e BK, il parrucchiere gay del quartiere."}
{"id": "2627460", "revid": "1718925", "url": "https://it.wikipedia.org/wiki?curid=2627460", "title": "Manuele I Caritopulo", "text": ""}
{"id": "2627462", "revid": "1305772", "url": "https://it.wikipedia.org/wiki?curid=2627462", "title": "Parco nazionale di Per\u00e4meri", "text": "Il parco nazionale di Per\u00e4meri (\"Per\u00e4meren kansallispuisto\" in finlandese, \"Bottenvikens nationalpark\" in svedese, letteralmente \"Parco nazionale della Baia di Botnia\") \u00e8 un parco nazionale della Finlandia, nella Provincia della Lapponia. \u00c8 stato istituito nel 1991 e occupa una superficie di 157 km\u00b2."}
{"id": "2627466", "revid": "827882", "url": "https://it.wikipedia.org/wiki?curid=2627466", "title": "Accompagnatore", "text": "Un accompagnatore \u00e8 una persona di sesso maschile o femminile che fornisce servizi sentimentali e sessuali dietro corrispensione di una somma di denaro.\nCaratteristiche.\nDiversamente dalle prostitute e dai gigol\u00f2 comuni, non adescano i clienti per la strada. Non operano infatti presso case chiuse o bordelli, nemmeno nelle nazioni in cui esistono, anche se possono lavorare appoggiandosi a un'agenzia. Il cliente prende un appuntamento contattando un numero di telefono, da cui l'altro termine ragazza/o squillo (usato quasi esclusivamente al femminile e corrispondente all'inglese \"call girl\", \"ragazza a chiamata\").\nUn'altra differenza con le forme di prostituzione tradizionali \u00e8 data dal costo, che \u00e8 pi\u00f9 alto, anche perch\u00e9 i servizi sono maggiori e generalmente rivolti a una clientela di ceto economico elevato. La gamma dei servizi offerti dalle accompagnatrici e dagli accompagnatori pu\u00f2 variare. A seconda dei casi pu\u00f2 anche non includere prestazioni sessuali ma limitarsi alla compagnia e a consentire al/alla cliente di \"sfoggiare\" in pubblico una/un compagna/o attraente e invidiabile. Le escort, oltre che a fornire prestazioni sessuali, possono anche essere invitate ad \"abbellire\" feste o cene, dove devono far ben figurare la persona che accompagnano (ad esempio in un evento importante). Talvolta l'impiego della escort viene effettuato anche da modelle come secondo lavoro.\nGli accompagnatori e le accompagnatrici pubblicizzano spesso i loro servizi tramite piccoli annunci sui quotidiani o tramite internet, anche se un intermediario, come un'agenzia di accompagnatori (anche se pi\u00f9 spesso si tratta di accompagnatrici), pu\u00f2 promuovere il servizio con forme pubblicitarie pi\u00f9 sofisticate.\nUso del termine inglese.\nL'uso della parola \"escort\" non era molto diffuso nella lingua italiana fino a pochi anni fa, specie con questo senso (almeno non nel \"grande pubblico\"); ad esempio il Sabatini-Coletti riporta i soli significati di \"guida turistica\" e \"scorta\". In seguito allo scandalo della politica italiana scoppiato a giugno del 2009 i media hanno fatto un uso massiccio del termine che di conseguenza nell'immaginario popolare viene ora pi\u00f9 spesso collegato agli scandali politici legati al sesso."}
{"id": "2627467", "revid": "1543377", "url": "https://it.wikipedia.org/wiki?curid=2627467", "title": "USS Salt Lake City (CA-25)", "text": "La USS \"Salt Lake City\" (CA-25) fu un incrociatore pesante della classe Pensacola, che ha combattuto per la United States Navy durante la seconda guerra mondiale. Nella storia della marineria statunitense, \u00e8 stata la prima nave ad onorare con il nome la citt\u00e0 di Salt Lake City nello Utah.\nCaratteristiche.\nIl \"Salt Lake City\" era la seconda unit\u00e0 della classe Pensacola di incrociatori pesanti. La classe fu progettata tenendo conto i limiti imposti dal trattato navale di Washington del febbraio 1922 (dislocamento massimo 10.000 tonnellate). Il \"Salt Lake City\" presentava una lunghezza fuori tutto di 178,52 metri, una larghezza massima di 19,89 metri, un pescaggio massimo 5,94 metri. Il dislocamento a vuoto, grazie alla rinuncia a pesanti corazzature, era di 9.097 tonnellate e la stazza lorda arrivava a 11.512 tonnellate. L'equipaggio era composto da 631 tra ufficiali e marinai.\nL'apparato propulsore era formato da otto caldaie White-Forster, quattro turbine a ingranaggi a vapore Parsons e quattro alberi motore, forniva una potenza di 107.000 shp e la velocit\u00e0 massima era pari a 32,5 nodi (62\u00a0km/h). (autonomia: 10.000 miglia a 15 nodi). A mezzanave si trovavano due catapulte e quattro idrovolanti.\nL'armamento primario consisteva in cannoni da 203\u00a0mm Mark 9 lunghi 55 calibri (L/55), distribuiti in due torrette trinate e due binate a prua e poppa; era completato da due impianti trinati di tubi lanciasiluri da 533\u00a0mm, fissati sul primo ponte in corrispondenza del fumaiolo prodiero. La difesa antiaerea a lungo raggio era garantita da una batteria di quattro cannoni da 127\u00a0mm L/25 su affusto singolo, quella a breve raggio da otto mitragliatrici pesanti M2 Browning da 12,7\u00a0mm. La dotazione antiaerea fu incrementata nel 1935, 1941, 1942 e 1945 con l'aggiunta di impianti singoli di cannoni Oerlikon da 20\u00a0mm L/70 e quadrinati di cannoni Bofors da 40\u00a0mm L/56.\nLa corazzatura aveva il seguente schema: la cintura variava tra i 76\u00a0mm (sale macchine) e i 100\u00a0mm (magazzini di munizioni prodieri); il ponte di coperta era spesso tra i 25\u00a0mm e i 44\u00a0mm (sopra i magazzini); le torrette presentavano corazzature spesse da un massimo di 64\u00a0mm a 19\u00a0mm; le barbette pure erano da 19\u00a0mm. La torre di comando disponeva di corazzature da 32\u00a0mm.\nServizio operativo.\nLa battaglia di capo Speranza.\nLa nave partecip\u00f2 alla battaglia di Capo Speranza, conosciuta anche come \"seconda battaglia dell'Isola di Savo\" o, secondo le fonti giapponesi, \"la battaglia navale dell'isola di Savo\" (\u30b5\u30dc\u5cf6\u6c96\u6d77\u6226), si svolse l'11 e il 12 ottobre 1942 e pu\u00f2 essere inquadrata nella guerra del Pacifico, svoltasi durante la seconda guerra mondiale e combattuta tra la Marina imperiale giapponese e la United States Navy. La battaglia fu, cronologicamente, la terza delle cinque battaglie pi\u00f9 importanti della campagna di Guadalcanal e si svolse all'imbocco del canale dell'isola di Savo, nelle Isole Salomone. Il nome deriva da Capo Speranza, punto pi\u00f9 settentrionale di Guadalcanal, nei cui pressi si svolse parte della battaglia.\nLa notte dell'11 ottobre, il viceammiraglio Gun'ichi Mikawa, comandante dell'VIII Flotta, invi\u00f2 un convoglio di rinforzo, carico di rifornimenti, alla volta di Guadalcanal. Quest'ultimo era formato da due navi appoggio idrovolanti e sei cacciatorpediniere ed il suo comandante era il contrammiraglio Takatsugu J\u014djima. Nel frattempo, in un'operazione distinta, tre incrociatori pesanti e due cacciatorpediniere comandati dal contrammiraglio Aritomo Got\u014d stavano per bombardare l'aeroporto degli Alleati su Guadalcanal (che gli Alleati chiamavano \"Henderson Field\") con l'obiettivo di distruggere l'aeroporto e i suoi aerei.\nPoco dopo la mezzanotte dell'11 ottobre, quattro incrociatori tra cui il \"Salt Lake City\", e cinque cacciatorpediniere statunitensi comandati dal contrammiraglio Norman Scott, riuscirono ad intercettare la forza comandata da Got\u014d mentre si avvicinava all'Isola di Savo, sita nei pressi di Guadalcanal. Il \"Salt Lake City\" tent\u00f2 di lanciare il suo idrovolante che per\u00f2 prese fuoco; il pilota riusc\u00ec a salvarsi e l'aereo venne buttato a mare, ma non prima che i giapponesi lo vedessero e scambiassero per un segnale amico dalla costa, iniziando la confusione che fu una caratteristica dell'intera battaglia. Scott colse di sorpresa i giapponesi e affond\u00f2 con le sue navi da guerra un incrociatore; poco dopo, un cacciatorpediniere della sua flotta danneggi\u00f2 pesantemente un altro incrociatore, sul quale era Got\u014d, che venne ferito mortalmente. Scott costrinse quindi le forze giapponesi alla ritirata.\nIn particolare il \"Salt Lake City\" dapprima partecip\u00f2 alla salva iniziale delle navi statunitensi che misero a segno circa 40 colpi sull'incrociatore pesante \"Aoba\", distruggendo due delle torri principali (armate di cannoni da 203mm) e la loro centrale di tiro. Gran parte dei proiettili di grosso calibro rotolarono sul ponte senza esplodere, ma bast\u00f2 il loro peso a uccidere diversi uomini, compreso lo stesso ammiraglio Got\u014d, che, ferito, mor\u00ec. In seguito la nave ingaggi\u00f2 un furioso duello con l'incrociatore pesante giapponese \"Kinugasa\", che sub\u00ec gravi danni ma mise anche a segno alcuni colpi da 203mm; i colpi statunitensi causarono danni non molto gravi al \"Kinugasa\", che arrec\u00f2 invece gravi danni al \"Salt Lake City\", soprattutto alla sala caldaie; l'incrociatore americano dovette perci\u00f2 diminuire la propria velocit\u00e0 e cessare il combattimento. Alla fine la nave aveva incassato tre colpi pesanti da 203mm.\nLa battaglia delle isole Komandorskie.\nLa mattina del 27 marzo, il convoglio giapponese fu intercettato dalla piccola squadra navale americana nelle acque a sud dell'arcipelago sovietico delle Isole del Commodoro, a circa 290\u00a0km a ovest di Attu e a 160\u00a0km a sud delle Isole del Commodoro; le navi del task group 16.6 (denominato \"Mike\") erano disposte a distanza di sei miglia per sfruttare al meglio le capacit\u00e0 dei radar, in base agli ordini operativi dell'ammiraglio Kinkaid, e in rotta 40\u00b0;ad effettuare la scoperta furono il cacciatorpediniere \"Coghlan\" e il \"Richmond\" disposti come picchetto radar, che rilevarono le navi nipponiche; a loro volta ufficiali giapponesi sui trasporti avvistarono l'alberatura delle navi statunitensi e diedero l'allarme un minuto dopo. I giapponesi fecero allontanare i trasporti scortati dal cacciatorpediniere \"Usugumo\" e lo scontro, noto come battaglia delle isole Komandorski, cominci\u00f2 con gli statunitensi disposti in linea di fila singola diretti per 330\u00b0, e i giapponesi inizialmente di controbordo su due file, con gli incrociatori pesanti ed uno leggero pi\u00f9 vicini agli avversari a circa 9000m ed i cacciatorpediniere e l'altro incrociatore leggero su un'altra linea parallela ed arretrata. Alle 8.40 un proiettile del \"Richmond\" centr\u00f2 il \"Nachi\" provocando un incendio seguiti verso le 9.00 da altri che lo danneggiarono gravemente. I giapponesi lanciarono due aerei per controllare il tiro degli incrociatori e a questo punto entrambe le formazioni facevano rotta a nord-est, con i giapponesi passati a sud degli statunitensi ed entrambe le formazioni aumentavano la velocit\u00e0 a oltre 25 nodi. Un aereo venne colpito dal tiro contraereo di \"Salt Lake City\", \"Bailey\" e \"Coghlan\" e spar\u00ec lasciando una scia di fumo.\nTuttavia la nave ammiraglia della flotta giapponese torn\u00f2 presto in condizioni di combattere e mezz'ora dopo concentr\u00f2 il suo fuoco contro l'incrociatore pesante \"Salt Lake City\", che manovr\u00f2 per evitare i colpi. Dapprima colpito al timone che rimase bloccato mentre la nave andava a 28 nodi. Contemporaneamente i cacciatorpediniere \"Bailey\" e \"Coghlan\" emettevano una cortina fumogena per proteggere l'incrociatore che dirigeva per 240\u00b0. Subito dopo i cacciatorpediniere \"Dale\" e \"Monaghan\" stesero un'altra cortina fumogena, ed insieme agli altri due caccia attacc\u00f2 un incrociatore leggero giapponese che si era distaccato dal gruppo. Il \"Salt Lake City\" incass\u00f2 dapprima un colpo da 203mm che distrusse la catapulta di destra e incendi\u00f2 l'aereo, che venne buttato in mare. Il gruppo fece rotta per 180\u00b0 e l'incrociatore incass\u00f2 un altro colpo da 203mm dal \"Maya\" che non penetr\u00f2 ma caus\u00f2 vari danni indiretti, scendendo a 20 nodi di velocit\u00e0 a causa di un'avaria alle tubature di vapore di un motore, mentre i due caccia \"Coghlan\" e \"Bailey\" attaccavano il \"Nachi\" e il \"Maya\" senza esito, riunendosi poi alla formazione.\nAlle 10.10 il \"Salt Lake City\" fu ancora colpito da un proiettile di grosso calibro che provoc\u00f2 un grosso incendio a bordo e l'arresto della nave. Mentre gli incrociatori giapponesi si lanciavano verso la nave statunitense per darle il colpo di grazia, con un'azione ardita i cacciatorpediniere statunitensi \"Bailey\", \"Coghlan\" e \"Monaghan\" si lanciarono a loro volta sulla formazione nipponica inducendola a desistere dall'azione mentre il \"Dale\" rimase a protezione dell'incrociatore danneggiato e fermo, che si prepar\u00f2 ad una estrema difesa. Il \"Bailey\" lanci\u00f2 senza esito cinque siluri e venne inquadrato da varie salve che colorarono l'acqua di verde e blu (i giapponesi usavano proiettili con vernici a colori diversi per poter attribuire i colpi tra navi diverse) ed infine colpito gravemente da vari colpi compreso uno da 203mm che provoc\u00f2 quattro morti ed altrettanti feriti gravi, mentre gli altri due non riuscivano a portarsi in posizione di lancio. Il \"Salt Lake City\" nel frattempo era riuscito a ripartire anche se solo a 15 nodi sparando l'ultima salva della battaglia ed i caccia si erano riuniti alla formazione mentre il \"Richmond\" rimaneva pronto a schermare le altre navi.\nPreoccupato dal consumo di nafta e dal timore che consistenti forze nemiche, (anche aeree considerando la vicinanza dell'isola di Amchitka occupata dagli statunitensi) potessero arrivare a sostegno della formazione di McMorris, il viceammiraglio Hosogaya interruppe lo scontro e si ritir\u00f2.\nIntanto le navi cargo giapponesi avevano gi\u00e0 invertito la rotta al principio della battaglia: era l'ultimo convoglio di superficie che si era avventurato in quelle acque. Da allora in poi i convogli nipponici furono unicamente composti da sommergibili.\nPer contro la formazione statunitense si ritirava col \"Salt Lake City\" e il \"Bailey\" pesantemente danneggiati; il secondo aveva radio e giroscopi danneggiati, cos\u00ec come i cannoni antiaerei Bofors da 40mm ed una sala motori fuori uso con le pompe che a mala pena riuscivano a contrastare le numerose falle ed il timone a comando manuale per mancanza di energia elettrica; il primo invece aveva sparato 806 proiettili perforanti esaurendone la scorta e poi 26 di esplosivo ad alto potenziale, aveva la sala motori posteriore allagata e i giroscopi fuori uso per cui poteva solo seguire la rotta del resto della formazione, ma aveva sostenuto il confronto con due incrociatori pesanti obbligandoli a mantenersi a distanza, mentre il \"Richmond\" aveva sparato solo 271 proiettili da 150mm.\nRiconoscimenti.\nLa nave fu insignita di undici battle star per il suo servizio durante la guerra, ed in particolare la Navy Commendation per la sua azione delle Aleutine."}
{"id": "2627471", "revid": "729019", "url": "https://it.wikipedia.org/wiki?curid=2627471", "title": "Seymour (Indiana)", "text": "Seymour \u00e8 una citt\u00e0 degli Stati Uniti d'America situata nella Contea di Jackson, nello Stato dell'Indiana.\nLa popolazione era di 18.101 abitanti nel censimento del 2000. \u00c8 la citt\u00e0 di nascita del cantante John Mellencamp."}
{"id": "2627473", "revid": "400694", "url": "https://it.wikipedia.org/wiki?curid=2627473", "title": "Pauline Reage", "text": ""}
{"id": "2627475", "revid": "438678", "url": "https://it.wikipedia.org/wiki?curid=2627475", "title": "Metodo IPA", "text": "L'IPA (Issue Position Argument) \u00e8 un protocollo di argomentazione, elaborato all'Universit\u00e0 di Berkeley (Usa) negli anni ottanta, finalizzato a rappresentare discussioni complesse in forma ipertestuale, attraverso strumenti come i wiki. Esso realizza un \"albero della discussione\" che associa argomentazioni multiple, pro o contro, relative ad un tema. In un wiki, il tema (issue), la posizione (position) e l'argomentazione (argument) possono essere organizzati su livelli di intestazione grafica diversi per facilitare \nla navigazione. \nIl metodo IPA incoraggia o chiede ai partecipanti ad una discussione di:\nDato che la posizione (o \"soluzione\") \u00e8 proposta in modo separato dal tema, coloro che non vogliono assumere una data posizione hanno l'opzione di assumerne una differente, pur per\u00f2 condividendo con i proponenti della posizione avversa la natura del problema. \nIl metodo IPA supporta una costruzione consensuale del dibattito in quanto \u00e8 finalizzato ad ottenere prima una adesione sulla definizione dei temi e sulla terminologia comune, senza richiedere una adesione alle posizioni che possono poi essere dibattute nel merito. Esso serve anche ad evitare un falso consenso, in quanto facilita l'emergere di multiple posizioni rispetto ad un tema dato."}
{"id": "2627476", "revid": "2036675", "url": "https://it.wikipedia.org/wiki?curid=2627476", "title": "Radio 103", "text": "Radio 103 \u00e8 un'emittente radiofonica nata nel febbraio 1976 a Sanremo con il nome di Radio Stereo 103, per iniziativa di Giorgio Mambretti.\nStoria.\nInizialmente nasce come radio libera e trasmette musica d'autore; potendo disporre dell'archivio audio del Club Tenco, diventa la radio locale pi\u00f9 ascoltata nella provincia di Imperia.\nNegli anni 80 viene acquistata da Massimo Cremiuex, che le d\u00e0 un taglio editoriale pi\u00f9 commerciale.\nNel 2010 viene nominato direttore creativo della radio Pepi Morgia sotto la sua direzione transiteranno voci note della canzone italiana. \nDurante il periodo del Festival di Sanremo diventa crocevia di artisti. \nLa radio trasmette in provincia di Imperia ed altre zone della Liguria. Dal 12 Settembre 2016 non \u00e8 pi\u00f9 ricevibile nel cuneese avendo ceduto le proprie frequenze piemontesi (89,900 e 90,200) all'emittente nazionale RTL 102,5. La programmazione musicale di Radio 103 \u00e8 orientata sui grandi successi italiani e internazionali e ampio spazio all'informazione locale e nazionale. \u00c8 stata una delle prime radio italiane ricevibile tramite un social network."}
{"id": "2627477", "revid": "830939", "url": "https://it.wikipedia.org/wiki?curid=2627477", "title": "\u00c1ngela Vallvey", "text": "Ha studiato storia contemporanea all'Universit\u00e0 di Granada, dopo antropologia e filosofia. \nComincia a scrivere letteratura per l'infanzia e pi\u00f9 tardi poesia. Collabora con varie emittenti radiofoniche e televisive (\"Herrera en la onda\", \"Madrid opina\" e \"Las ma\u00f1anas de cuatro\")"}
{"id": "2627479", "revid": "125481179", "url": "https://it.wikipedia.org/wiki?curid=2627479", "title": "Leonzio Teotochite", "text": ""}
{"id": "2627483", "revid": "117410775", "url": "https://it.wikipedia.org/wiki?curid=2627483", "title": "Parco nazionale di Oulanka", "text": "Il \"parco nazionale di Oulanka\" (in finlandese:\"Oulangan kansallispuisto \") \u00e8 un parco nazionale della Finlandia, nella Provincia di Oulu e nella Provincia della Lapponia. \u00c8 stato istituito nel 1956, ampliato nel 1982 e nel 1989 e occupa una superficie di 270 km\u00b2."}
{"id": "2627486", "revid": "767487", "url": "https://it.wikipedia.org/wiki?curid=2627486", "title": "Building a Fire", "text": "Building a Fire \u00e8 un cortometraggio muto del 1914, prodotto dalla Lubin Manufacturing Company. Nella parte di un poliziotto, vi appare Oliver Hardy che, all'epoca, aveva 22 anni e si faceva chiamare Babe Hardy.\nIl film fu presentato in sala il 9 maggio 1914.\nTrama.\nMaggie, la cuoca, non ha voglia di lavorare e, per non dover preparare la colazione alla famiglia Jones, si finge malata. Cos\u00ec, quando il signor Jones cerca di accendere la stufa per poter cucinare, questa esplode.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, usc\u00ec nelle sale cinematografiche USA il 9 maggio 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, la comica \"With the Burglar's Help\"."}
{"id": "2627489", "revid": "307923", "url": "https://it.wikipedia.org/wiki?curid=2627489", "title": "Episodi di The No. 1 Ladies' Detective Agency", "text": "La prima e unica stagione della serie televisiva anglo-statunitense \"The No. 1 Ladies' Detective Agency\" \u00e8 composta da un film TV andato in onda su BBC One il 23 marzo 2008 (indicato nella tabella sottostante con il numero 0), e da una stagione di 6 episodi di sessanta minuti, trasmessi dal 15 marzo al 19 aprile 2009. In Italia \u00e8 andata in onda su Lei dal 5 novembre al 17 dicembre 2009."}
{"id": "2627491", "revid": "86911924", "url": "https://it.wikipedia.org/wiki?curid=2627491", "title": "Ordinamento scolastico in Italia", "text": ""}
{"id": "2627494", "revid": "729019", "url": "https://it.wikipedia.org/wiki?curid=2627494", "title": "Huntington (Indiana)", "text": "Huntington \u00e8 una citt\u00e0 degli Stati Uniti d'America, capoluogo della contea omonima, nello Stato dell'Indiana.\nLa popolazione era di 17.450 abitanti nel censimento del 2000."}
{"id": "2627500", "revid": "1745361", "url": "https://it.wikipedia.org/wiki?curid=2627500", "title": "Caribe", "text": "I Caribe, Caribales, Kalinago, Karipuna (tutte denominazioni derivati dal termine proto-caribe \"karipona\" \"uomini\") sono un gruppo di popoli amerindi che attualmente abita molte aree dell'America Centrale e del Sudamerica. Fino al secolo XV avevano una distribuzione molto pi\u00f9 ampia che includeva la parte settentrionale del Sud America e molte piccole enclave nel mare dei Caraibi.\nStoria.\nI Caribe o Carib sono considerati i \"Naviganti della Preistoria in America\", dando ispirazione al nome di un mare e dei circostanti territori, cosa che fa s\u00ec che erroneamente vengano circoscritti a questa regione. I loro centri di dispersione includevano le coste del Nicaragua, di Panama, del Venezuela, della Colombia e delle Guiane, e poi in profondit\u00e0 penetrarono nel continente per il fiume Orinoco e nel Brasile per il Rio delle Amazzoni. Specialmente, furono uno dei primi gruppi ad abitare le Antille, giungendo attraverso l'Atlantico ad altri punti come quella che sarebbe diventata la \"East Coast\" e infine, attraverso il fiume Mississippi, fino alla futura Louisiana.\nDal punto di vista linguistico sembra che esista un collegamento tra le Lingue caribe e altre lingue dell'America Latina, motivo per cui Rodrigues e altri autori hanno proposto una famiglia linguistica pi\u00f9 grande, Y\u00ea-Tup\u00ed-Caribe, sulla base di corrispondenze morfologiche irregolari comuni. Questa famiglia ipotetica includerebbe anche lingue parlate in Brasile, Paraguay e Uruguay. Oltre alle popolazioni del Pacifico come i tumacos in Colombia, potrebbero mostrare somiglianze linguistiche con le lingue Caribe, le lingue della famiglia del dipartimento di Choc\u00f3.\nEspansione delle popolazioni caribe.\nLa famiglia linguistica caribe ancora oggi \u00e8 una delle pi\u00f9 diffuse dell'America, non soltanto per il gran numero di lingue e trib\u00f9 che la compongono, ma anche per una certa tendenza espansionistica dei caribe, che in questo modo fece sorgere differenze culturali molto marcate tra le varie zone di popolamento caribe, in seguito all'adattamento all'ambiente e ai contatti con altre etnie.\nToponimi segnati dal suffisso \"ima\".\nNella toponimia karibe, il suffisso \"ima\", registra le regioni raggiunte da questi navigatori precolombiani di mari e fiumi. Nel nordamerica arrivarono a Yak-ima (Yakima), nel Messico a Col-ima (Volc\u00e1n de Colima), in Colombia a Tol-ima (Tolima), in Venezuela giunsero a Rora-ima (Tepuy Roraima) e spingendosi a sud, fino in Cile, giunsero a Lla-ima (Vulcano Llaima). Abbiamo innumerevoli oronimie nei sistemi montuosi americani; questo suffisso geografico \"-ima\" indicherebbe: \"grande territorio\".\nMolti fattori antropologici permisero l'espansione dei Caribe per quasi tutta l'America; il primo e pi\u00f9 ovvio, la grande destrezza nella navigazione fluviale e costiera che consent\u00ec loro di superare ostacoli naturali e antropologici, fornendo loro la capacit\u00e0 di costituire grossi gruppi d'invasione. Il secondo fattore che li rese forti \u00e8 stata la pratica della esogamia, che consentiva la creazione di famiglie miste poligamiche con un discreto grado di parentela, che comportava anche l'aumento di molte conoscenze di botanica, ittiologia, medicina e delle tecnologie del neolitico, tramite la transculturazione. Questi incroci tra individui di etnie diverse irrobust\u00ec la genetica delle trib\u00f9 risultanti e port\u00f2 a una cultura pi\u00f9 ampia e diversificata, il tutto sancito dalla abitudine antropofaga con la quale pretendevano (nella loro visione cosmologica) di appropriarsi della sapienza, dei miti e del coraggio delle altre etnie amerindie.\nI territori occupati secondo i riscontri storici si estendevano dal nord del Rio delle Amazzoni (carijona, panares), fino alle falde della Cordigliera delle Ande, dove si segnalano le trib\u00f9 dei yukpas, caras, mocoas, chaparros, caratos, parisis, kiri-kiris, etc.; e dell'altopiano brasiliano fino alle sorgenti del fiume Xingu: palmella, bacairi, nel R\u00edo Negro; Yauperis e Crichanas. In Colombia si diffusero per il Rio Magdalena con le stirpi degli ambigues, muizes, kolimas, panches, kimbaes, putimanes e paniquitaes e navigando l'Orinoco nel suo affluente colombiano Rio Meta con i lignaggi dei tamanaco, tamaes, thaham\u00edes, guakaes, koriguages, kalkaes, yaporoges, yaguae e andakes. Nella Guyana francese: galibis, accavois e calinas.\nContatti linguistici della cultura Caribe.\nDa evidenze linguistiche si ricostruisce l'estensione della cultura Caribe ai seguenti territori occupati: in America equatoriale e insulare troviamo i linguaggi: Pem\u00f3n, Ye'kuana o Maquiritare, Tamanaku, Chaima, Cumanagoto, Japrer\u00eda (del Venezuela); i Tukana, il linguaggio Tama, carare-Opone, i Yukpa e i Carijona (in Colombia); akawaya, Macushi-Kapon, Kapon, Patamona, Macushi, Waimiri, Atruah\u00ed, Waiwa, Sikiana (in Guayana); i Salum\u00e1, Sikiana, Waiwai, Wama, Akurio, Wayana-Trio, Apala\u00ed, Ar\u00e1ra, Par\u00e1, Ikpeng, Tiriy\u00f3, Wayana, Galibi, Kari\u00f1a, Mapoyo, E\u00f1epa, Yabarana (in Brasile e Guyana francese). Nell'America australe troviamo i linguaggi: Hixkary\u00e1na, i Wich\u00ed, Kaxui\u00e2na, i Chiquitano, Bakair\u00ed, Kuik\u00faro-Kalap\u00e1lo, Matipuhy, al sud dell'Amazzonia e nel Gran Chaco argentino.\nAspetti culturali.\nOrganizzazione sociale.\nI Caribe si raggruppavano in clan familiari chiamati cacicazgos, mantenendo alleanze come popoli federati. Non risiedevano in villaggi, ma le loro gigantesche capanne costruite in fango rinforzato con foglie di palma (sistema noto come \"bahareque\") erano distanti tra di loro. Nella costruzione impiegavano travi portanti in legno, tetti in palma intrecciata, divisori e pareti interne di canne intrecciate, canna brava, alcuni tipi di cactus. Le aree di lavoro annesse all'abitazione venivano chiamate \"caney\".\nAttivit\u00e0 economica.\nL'abbondanza nel mare dei Caraibi di grosse specie ittiche (curvina, r\u00f2balo, mero, tartaruga marina, wahoo), tanto negli oceani come nei fiumi, consent\u00ec loro un'alimentazione altamente proteica. Gli indiani caribe conservavano per lungo tempo il pescato grazie a procedure come la salatura, l'esposizione al sole e al forte e costante vento, in qualche caso affumicavano il pesce. Cucinavano tramite la grigliata barbacoa, ossia utilizzando un tavolo di legno coperto di sabbia di spiaggia (che manteneva e distribuiva omogeneamente il calore). Spesso avvolgevano i cibi in foglie di banana, procedura che port\u00f2 lentamente agli involtini di mais noti come hallaco iritari.\nNell'agricoltura, come in America centrale, dominava il mais. Ma inoltre si nutrivano di patate, \"arracachas\", \"uchuvas\", \"yucca\", mandioca, coca, tabaco, algod\u00f3n, cacao, aji, \"achira\", \"avocado\", fagioli, \"qhuyama\", \"guayanas\", \"guaiaba\", \"mameys\".\nDecorazioni corporee.\nIn genere queste etnie delle regioni tropicali avevano l'abitudine di non coprire i genitali o le natiche, e attraverso la nudit\u00e0 venivano distinte le classi di et\u00e0. Anziani e adulti si coprivano con gonnellini di foglie o pelle, mentre le giovani donne non sposate rimanevano nude, come anche i giovani divenuti guerrieri da poco. Anche i bambini erano nudi fino a che non compivano quindici anni. Adoperavano pigmenti vegetali e minerali per la creazione di tinte cosmetiche, che oltre a fornire protezione contro insetti, erano principalmente un identificativo della famiglia, della trib\u00f9 e del clan davanti alle altre etnie. Il tatuaggio sulla faccia, identificativo del nome di famiglia, \u00e8 stato ampiamente descritto da ricercatori che hanno studiato i popoli koriguages; questa trib\u00f9 utilizza disegni stilizzati di colore nero, rappresentanti l'animale caratteristico della loro famiglia. Tra i disegni pi\u00f9 comuni: pipistrello, giaguaro, ragno e scimmia, molto simili a quelli usati dagli Embera e Karaj\u00e1 del territorio del Rio delle Amazzoni e da un buon numero di famiglie appartenenti all'etnia caribe.\nAspetti antropologici.\nLa modificazione del cranio \u00e8 un aspetto culturale inequivocabile che permette identificare questi naviganti in tutte le regioni d'America, dal momento che usavano tavolette ortopediche sin da bambini per modificarne la forma.\nModificavano la forma delle loro braccia e gambe con l'uso di strette \"pitas\" (corde di fibre intrecciate), perforavano il naso e il lobulo dell'orecchio, usavano corone in diversi materiali, maschere, diademi di penne, braccialetti e altri pendenti. In generale i caribe utilizzano spesso le decorazioni con penne di uccelli (nel fabbricare le quali sono molto esperti), principalmente tra le trib\u00f9 \"ojonas\" e \"macusis\". Fabbricavano le \"hamacas\" delle dimensioni da un letto a quelle di una culla (tessute in telaio con fibre vegetali). L'incoronamento di cacicchi, altri riti e atti vari si tramutavano in feste, dove danzavano al ritmo di maracas, fotuto, yaporojas e altre tamboras, utilizzando bevande fermentate (Chicha) provenienti da diverse piante. Queste feste erano animate da canti e da musica, ballavano danze imitando gli animali. Erano nuotatori molto abili. Tra le armi utilizzate da queste genti troviamo: lance, \"bodoqueras\", archi e frecce, oltre alle \"macanas\", le fionde e la cerbottana.\nUna delle tradizioni per noi pi\u00f9 inquietanti \u00e8 la tassidermia umana, vincolo etnico dei Caribe, da loro giustificato come mezzo per catturare l'essenza totale o spirito della vittima, che gli europei, non comprendendo la dimensione spirituale di questi oggetti, giudicarono come macabri amuleti. Ad esempio possiamo citare l'ostentazione delle teste dei nemici ridotte a minime dimensioni, in uno stato superiore di mummificazione, con propositi religiosi.\nUnioni familiari.\nLe etnie dei Caribe praticavano la poligamia maschile per endogamia ed esogamia, quest'ultima con dimensioni antropologiche molto significative, in rapporto intimo con il carattere espansionista di quest'etnia. Si verifica anche l'esogamia in casi di unioni consensuali, raramente il matriarcato e pi\u00f9 frequentemente varianti del tipo patriarcale, seguendo accordi tra le famiglie (ad esempio possiamo menzionare il lignaggio dei Tama). Nelle unioni non consensuali, i Caribe dominavano le popolazioni nemiche, sterminando tutti gli individui di sesso maschile (nemmeno i bambini erano risparmiati), lasciando in vita soltanto le donne dell'etnia sottomessa, assicurando cos\u00ec la trasmissione del materiale genetico in modo patrilineare.\nAntropofagia.\nLe cronache dei primi storici li descrivono come un popolo praticante l'antropofagia: \nDal loro nome: \"Karib\", i \"conquistadores\" spagnoli chiamarono questa condotta \"caribelismo\", che fin\u00ec per evolversi nella parola spagnola: \"can\u00edbal\", presto estesa ad altre lingue (\"cannibalismo\" in italiano).\nLa pratica del cannibalismo e altre caratteristiche come la diffusione per via marittima e fluviale, sostengono alcuni autori, mettono in relazione gli Ana-Zasi o Yuma (penetrati dal Golfo della California) con i lignaggi dei caribe in America del Nord, che navigando attraverso l'Oceano Pacifico raggiunsero la Bassa California e successivamente l'intera costa occidentale del continente americano.\nLe loro modalit\u00e0 espansionistiche li condussero a conquistare gli abitati che permettevano l'esogamia pacifica. Nei villaggi dove questa non era loro consentita arrivarono a compiere stragi di inaudita violenza. Oltre a eliminare i maschi adulti uccidevano gli anziani. Risparmiavano solo le giovani donne e le bambine, mentre persino i bambini maschi erano massacrati senza piet\u00e0. Alcuni antropologi avanzano dubbi rispetto alla veridicit\u00e0 ed estensione di questi comportamenti.\nMolti ricercatori si domandano quali fossero gli strumenti utilizzati da queste etnie per i sacrifici, alcuni pensano che usassero coltelli in selce, teoria ritenuta da molti come priva di fondamento. In effetti nei musei esiste un grande inventario di strumenti per il taglio, fabbricati dalle etnie karibe, costruite in oro, come quelle fabbricate dalla cultura Pijao della Colombia.\nNel manico recano la figura zoomorfa connessa al cacicco proprietario dell'utensile. Alcuni attrezzi, di grosse dimensioni, erano utilizzati nei sacrifici umani tramite sgozzamento. Lo sgozzamento si realizzava partendo dal basso in alto, con la vittima immobile inginocchiata o in piedi, senza decapitazione. Spesso tramite studi di archeologia forense nell'area dei Caraibi si sono osservate le tracce lasciate dalla lama nelle prime vertebre cervicali.\nLe vittime pi\u00f9 frequenti nei sacrifici umani Caribi erano i bambini maschi dei popoli sconfitti. Quando non erano trucidati insieme agli altri, i bimbi venivano presi prigionieri. Dopo alcuni giorni venivano fatti inginocchiare, nudi e immobili, e poi erano sgozzati o strangolati. Altre volte, dopo essere stati denudati, erano colpiti alla testa e poi lasciati morire dissanguati, poco a poco.\nLingua caribe.\nSicuramente esiste un'appropriazione delle lingue straniere tra le etnie caribe. L'uso di stranierismi con la frequente appropriazione dei vocaboli, molto comune al giorno d'oggi, nel corso dei secoli \u00e8 stato potenziato dalla familiarit\u00e0 nata da unioni matrimoniali, le quali hanno consentito un grande intercambio culturale, non escludente la lingua, ma nonostante ci\u00f2 queste famiglie hanno mantenuto una riserva di vocaboli di grande antichit\u00e0, che spesso si \u00e8 stimato (e calcolato per deriva fonetica) appartenenti a una lingua ipotizzata come paleoamericano (o paleoindio) antica da 5.000 a 8.000 anni, caratterizzata dalle oronimie peculiari \"Ima\", \"Gua\" e \"Ana\".\nLe lingue caribe formano una famiglia linguistica che attualmente comprende circa 30 lingue derivate dal \"proto-caribe\". La stima di antichit\u00e0 del proto-caribe lo colloca a circa 3.700 anni fa. Questa famiglia \u00e8 una delle maggiori dell'America se ci atteniamo alla sua estensione geografica all'arrivo di Cristoforo Colombo. Alcuni autori raggruppano distintamente queste e altre lingue dentro una famiglia pi\u00f9 ampia che chiamano Y\u00ea-tup\u00ed-caribe, basandosi su alcune evidenze indirette, ma questa parentela \u00e8 ancora oggetto di indagine.\nFonologia.\nLe vocali sono: /i, i, e, a, o, u/ (i, \u00e8 una vocale alta, chiusa, centro-posteriore, non arrotondata). La lingua yukpa possiede vocali orali e nasali, ma manca della /i/.\nL'inventario consonantico di una lingua amazzonica pu\u00f2 giungere ad avere i fonemi descritti della seguente tavola:\nI fonemi senza parentesi si riscontrano in tutte le lingue caribe, i fonemi tra parentesi son presenti soltanto in alcune di queste lingue.\nLa formula sillabica \u00e8 pi\u00f9 complessa rispetto a quella che si osserva in altre famiglie delle lingue amazzoniche: (C)(C)V(V)(C).\nMorfologia della lingua caribe.\nMolte tra le lingue caribe hanno un interessante sistema per designare il soggetto e complemento del verbo che presenta ergativit\u00e0 scissa. Solitamente le forme in prima e seconda persona vengono designate mediante un sistema tipicamente nominativo-accusativo quando sono agenti e con un sistema tipicamente ergativo quando sono passivi. In alcune lingue i fattori che decidono quando si utilizza una designazione di tipo accusativa o ergativa dipendono dal tempo verbale.\nLe radici verbali vengono modulate da prefissi o suffissi; ad esempio, il prefisso \"wos-\" introduce la nozione di azione reciproca, come negli esempi \"e:ne\" \"vedere\", \"wos.e:ne\" \"vedersi reciprocamente\". Il prefisso \"we-\" e le varianti indicano che l'azione espressa dalla radice non coinvolge seconde o terze persone, come \"exke:i\" \"cucinare\" (per altri), \"woxhe:i\" \"cucinare\" (per il proprio consumo). Il suffisso \"-poti\" esprime un'azione iterativa, come \"e:nepoti\" \"andar vedendo\" mentre il suffisso \"-kepi\" indica l'interruzione dell'azione, come nella forma \"ene:kepi\" \"non vedere pi\u00f9\".\nEsempi di suffissi sono \"pa:to\" 'al lato di', \"ta\" 'in', \"uwa:po\" 'vai', comr \"yu:wa:po\" \"davanti a me\", \"ayu:wa:po\" \"davanti a te\".\nLa numerazione dal 1 al 10 \u00e8 la seguente: \"\u014dwib\u00df (carijona: te'nyi, yukpa: ik\u00fama), \u014dko (carijona: saka'narI, yukpa:k\u00f3sa), \u014druwa, o:kopaime, aiyato:ne, o:winduwo:piima, o:kotueo:oIima, o:ruwatuwo: piima, o:winapo: sikiri, aiyapato:ro\".\nLessico spagnolo proveniente dalla lingua caribe.\nDalle lingue caribe sono stati trasferiti allo spagnolo (specialmente al castigliano parlato in Colombia e del Venezuela) vari termini (\"americanismos\"), passati successivamente ad altre lingue: \"Aj\u00ec\", \"balaca bahareque\", \"barbacoa\", \"boga\", \"cabuya\", \"cacique\", \"caney\", \"can\u00ecbal\", \"canoa\", \"chicha\", \"fotuto\", \"guaca\", \"hurac\u00e1n\", \"iguana\", \"maiz\", \"manati\", \"maracas\", \"piragua\", \"pisca\", \"tabaco\".\nL'arrivo degli europei.\nI caribe, come classe navigante del Mare dei Caraibi e dei fiumi e dominatori delle altre etnie stanziali vennero rapidamente spiazzati dai \"conquistadores\" e in seguito sono stati sterminati quasi totalmente durante il periodo coloniale (Pijao). Nonostante questo sono stati capaci di conservare alcune isole, come Saint Vicent, Dominica, Santa Lucia e Trinidad. I caribe di pelle nera (\"garifuna\") di Saint Vicent che si erano meticciati con gli schiavi neri di un naufragio vennero deportati nel 1795 all'isola Roat\u00e1n dell'Honduras, dove i loro discendenti, i gar\u00edfuna, sono ancora presenti al giorno d'oggi. I britannici percepirono una minore ostilit\u00e0 nei caribi di Saint Vicent e permisero loro di rimanere nell'isola. La fiera resistenza dei caribe rallent\u00f2 l'insediamento degli europei nell'isola di Dominica e le comunit\u00e0 Caribe che rimanevano in Saint Vicent e Dominica conservarono un discreto grado di autonomia nel XIX secolo. Attualmente in Dominica ci sono circa 3000 caribe, anche se non rimane alcun indigeno che conosca la lingua originale (la lingua dei caribi venne dichiarata estinta nel 1920)."}
{"id": "2627502", "revid": "71433", "url": "https://it.wikipedia.org/wiki?curid=2627502", "title": "Broderskab", "text": ""}
{"id": "2627503", "revid": "290948", "url": "https://it.wikipedia.org/wiki?curid=2627503", "title": "Omolisi", "text": ""}
{"id": "2627505", "revid": "290948", "url": "https://it.wikipedia.org/wiki?curid=2627505", "title": "Eterolisi", "text": ""}
{"id": "2627506", "revid": "74801", "url": "https://it.wikipedia.org/wiki?curid=2627506", "title": "Frankfort (Indiana)", "text": "Frankfort \u00e8 una citt\u00e0 degli Stati Uniti d'America, capoluogo della Contea di Clinton, nello Stato dell'Indiana.\nLa popolazione era di abitanti nel censimento del 2000."}
{"id": "2627507", "revid": "287204", "url": "https://it.wikipedia.org/wiki?curid=2627507", "title": "Parco nazionale di Kurjenrahka", "text": "Il parco nazionale di Kurjenrahka (in finlandese: \"Kurjenrahkan kansallispuisto\", in svedese: \"Kurjenrahka nationalpark\") \u00e8 un parco nazionale della Finlandia, nella regione della Varsinais-Suomi. \u00c8 stato istituito nel 1998 e occupa una superficie di 29\u00a0km\u00b2."}
{"id": "2627509", "revid": "125704139", "url": "https://it.wikipedia.org/wiki?curid=2627509", "title": "He Won a Ranch", "text": "He Won a Ranch \u00e8 un cortometraggio muto del 1914 diretto da Arthur Hotaling con Oliver Hardy. Fu presentato nelle sale USA il 19 maggio 1914.\nTrama.\nDan Bell, un allevatore, va a New York per divertirsi. Entra in una partita di poker e perde tutto, anche il suo ranch, a favore di Isaac Rosenstein. Rosenstein si avvia immediatamente a ovest per prendere il comando. Proprio mentre arriva uno dei cowboy rompe una finestra. Rosenstein, mostrando la tenerezza della sua razza, chiede cinquanta centesimi per il finestrino rotto. Il cowboy si infuria e vuole uccidere Isaac, che poi si avvicina al cuoco e si oppone al modo in cui sta sbucciando le patate. Si procede poi a dimostrare la pigrizia del cuoco, che, offeso, lo caccia fuori di scena. Il cuoco spiega quindi ai cowboy che dovranno disgustarlo con il posto. \u00c8 un'ottima idea ben accolta. D'ora in poi, al nuovo capo accadono cose di ogni genere. Ha tutto quello che pu\u00f2 fare per scappare con la sua vita. Bell torna al ranch per ottenere i suoi effetti personali. Rosenstein insiste affinch\u00e9 si riprenda il ranch e, poich\u00e9 l'attivit\u00e0 di abbigliamento \u00e8 pi\u00f9 nella sua linea, torna a guardare il registratore di cassa.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio della lunghezza di 120 metri - usc\u00ec nelle sale cinematografiche USA il 19 maggio 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la commedia \"Her Horrid Honeymoon\"."}
{"id": "2627510", "revid": "125444276", "url": "https://it.wikipedia.org/wiki?curid=2627510", "title": "Atanasio I", "text": "Scelto dall'Imperatore Andronico II Paleologo (1282-1328) come nuovo Patriarca, egli si oppose all'unione tra la Chiesa di Roma e la Chiesa d'Oriente e mise in atto una serie di riforme ecclesiastiche che gli causarono l'antipatia del clero. Dimessosi nel 1293, fu ristabilito in seno al Patriarcato nel 1303 grazie al supporto popolare di cui godeva. \nNel 1309 tuttavia la fazione clericale degli Unionisti lo costrinse al ritiro e poco tempo dopo, nel 1310, Atanasio I mor\u00ec.\nBiografia.\nInfanzia e vita ascetica.\nAtanasio nacque a Adrianopoli intorno al 1230 da Giorgio e Eufrosine e battezzato con il nome di Alessio. Fin da bambino manifesta interesse per le Sacre Scritture e si dedica alla meditazione. A dodici anni si reca nella citt\u00e0 di Tessalonica per sottoporsi al rito di tonsura, prendendo il nome di Acacio. Successivamente si reca sul Monte Athos per unirsi alla Confraternita del Monastero di Esphigmenou rimanendovi per tre anni. Dopo aver intrapreso il pellegrinaggio per Gerusalemme, dove rimase per qualche tempo conducendo una vita ascetica, si ritira nel Monastero di San Lazzaro sul Monte Galesio, nelle vicinanze di Efeso. Durante gli otto anni trascorsi in quel luogo decide di prendere gli ordini monastici assumendo il nome Atanasio. Nel 1278 ritorna al monte Athos dove, a causa della sua opposizione al patriarca Giovanni XI Bekkos e la sua contrariet\u00e0 all'unione delle chiese sancita dal Concilio di Lione, viene allontanato dalla comunit\u00e0. Atanasio decide allora di recarsi sul Monte Ganos in Tracia dove fonda il Monastero di Nea Mone.\nPrimo patriarcato.\nLa Chiesa Ortodossa si trovava dilaniata dagli scontri interni tra le fazioni dei patriarchi Arsenio Autoreianus e Giuseppe I Galesiotes e molti fedeli vedevano nella figura di Atanasio un punto di riferimento e una guida pastorale capace di risolvere la crisi. Tra questi sono presenti anche Costantino Paleologo, figlio dell'imperatore Michele VIII Paleologo e il Mega Drungarios Andronico Eonopolites che si recano in visita di Atanasio nel 1280. Nel 1285 il monaco si reca a Costantinopoli per partecipare al sinodo di Blacherne dove incontra l'imperatore Andronico II Paleologo che, rimanendo impressionato dalla sua virt\u00f9, gli concede di edificare un doppio monastero sullo Xerolophos, nei pressi del Foro di Arcadio, in modo da poterlo convocare frequentemente. Nel 1289 muore il patriarca Gregorio di Cipro e l'imperatore, che necessitava di una figura indipendente sul trono patriarcale per placare le fazioni degli arseniti e dei giosefiti, preme sul concilio di metropoliti perch\u00e9 elegga Atanasio. Questo avviene il 14 ottobre con l'unanimit\u00e0 dei voti. Il suo mandato subisce tuttavia una brusca interruzione nel 1293 quando viene deposto, a causa della sua intransigenza in materia di disciplina monastica e per la sua volont\u00e0 di imporre ai vescovi di risiedere nella sede di competenza, e costretto a ritirarsi nel monastero di Sant'Atanasio da lui fondato sullo Xerolophos.\nSecondo patriarcato.\nAtanasio viene richiamato ad occupare il ruolo di patriarca nel giugno del 1303 dall'imperatore Andronico II, grazie anche al favore popolare di cui continuava a godere, in uno dei momenti pi\u00f9 difficili per l'Impero bizantino. A questo periodo risalgono infatti la ripresa dell'offensiva ottomana nella penisola anatolica e le devastazioni in Grecia ad opera della Compagnia Catalana d'Oriente. Questi avvenimenti causarono l'arrivo di un ingente numero di profughi a Costantinopoli che, unito al divieto imperiale di mietere il grano in Tracia nel tentativo di evitare che questo cadesse in mano ai catalani, non aveva riserve alimentari sufficienti per sfamare la sua popolazione. Atanasio interviene per rimediare alla carestia organizzando mense per i poveri, finanziandole con la confisca di beni all'alto clero, e distribuendo calzature e vestiario ai rifugiati, scagliandosi contro le \u00e9lite cittadine colpevoli di indifferenza verso i bisognosi e di speculare sul prezzo del grano.\nGrazie alla popolarit\u00e0 acquisita durante la carestia, il patriarca possiede un\u2019autorit\u00e0 tale da permettergli di esprimersi su questioni non prettamente religiose. Durante l\u2019incendio del 1305, che distrugge la parte occidentale di Costantinopoli, il patriarca condanna gli atti di sciacallaggio verificatisi e si attiva per far restituire la refurtiva alle vittime. Scrive inoltre diverse lettere ad Andronico II per denunciare l'abuso di potere da parte dei funzionari pi\u00f9 avari, chiedere che si crei un sistema di controllo dei prezzi e dei profitti e che l'imperatore approvi, come poi far\u00e0 nel maggio 1306, una sua \"Novellae\" che limiti i diritti del fisco in materia di \"phonikon\" e \"abiotikion\".\nLa riforma ecclesiastica.\nNon appena ripreso il trono, il patriarca entra nuovamente in conflitto con il clero bizantino a causa della sua intenzione di riformare profondamente la Chiesa ortodossa, la morale e i costumi dei credenti. Per liberarsi dell'ingerenza imperiale, che non appoggiava la sua opera riformatrice di modo da evitare ulteriori attriti all'interno del clero, Atanasio impone all'imperatore Andronico II, come condizione del suo ritorno al trono patriarcale nel 1303, di giurare che si sarebbe impegnato non solo a garantire l'indipendenza della Chiesa, ma anche a manifestare verso di essa un atteggiamento servile e di darle primaria importanza anche a dispetto della propria regalit\u00e0 imperiale. Il giuramento evidenzia con chiarezza la visione per cui l'imperatore \u00e8 il servitore della Chiesa e il suo \"braccio armato\". Atanasio ritorna con forza a ribadire l'obbligo di residenza per i vescovi nella propria sede episcopale, che sempre di pi\u00f9 veniva abbandonata a causa dell'avanzata ottomana e delle scorrerie catalane, con il duplice scopo di mantenere il controllo del clero sulle comunit\u00e0 e di allontanare da Costantinopoli i metropoliti ostili al patriarca. I vescovi che si allontanano senza un valido motivo dalla loro diocesi per pi\u00f9 di sei mesi vengono destituiti; emissari del patriarca vengono inviati periodicamente nelle sedi episcopali per assodare il loro adempimento al dovere pastorale. Anche i monaci sono invitati a ritornare ai monasteri e a rimanervi; in seguito viene loro inviata una enciclica contenente diciassette norme disciplinari, da leggere una volta al mese.\nAtanasio esorta tutti i credenti, imperatore in primis, a modificare il proprio stile di vita e i propri costumi chiedendo di rispettare il tempo di Quaresima e il Dodekaorton, a ripudiare ubriachezza e aborto e ad abbandonare pratiche superstiziose o magiche, invita il clero ad adempiere al dovere di catechizzare i fedeli e proibisce ai cristiani di sposarsi con ebrei e musulmani.\nDa sempre contrario all'unione delle Chiese d'Oriente e d'Occidente, Atanasio teme che ordini minori e i cattolici residenti a Costantinopoli, in particolare genovesi, veneziani e catalani, possano influenzare la popolazione ortodossa e si attiva per chiudere il monastero dei Francescani in citt\u00e0 e per relegare i Benedettini nel quartiere di Galata, oltre il Corno d'Oro. \u00c8 infastidito anche dalla presenza dei musulmani, in particolare dal richiamo del muezzin, e degli ebrei che si duole di non poter scacciare a causa della concessione di abitare entro le mura della citt\u00e0 fatta loro dall'imperatore Michele VIII Paleologo.\nUltimi anni e morte.\nNegli ultimi anni del suo patriarcato numerosi vescovi arseniti che si oppongono alla sua condotta vengono cacciati da Costantinopoli, ma anche da fuori citt\u00e0 riescono a far s\u00ec che Atanasio lasci il trono patriarcale. L'imperatore Andronico II si rende conto che l\u2019unico modo per riunire e riappacificare il clero \u00e8 estromettere il monaco dalla carica patriarcale; effettivamente, nell\u2019arco di un anno la comunit\u00e0 ecclesiastica sembra nuovamente coesa.\nNel settembre del 1309 Atanasio si dimette e si ritira definitivamente nel monastero dello Xerolophos. Trascorre i suoi ultimi anni nell'anonimato, motivo per cui non \u00e8 chiara la sua data di morte, che viene posta tra il 1310 e il 1323. La sua canonizzazione \u00e8 attestata a prima del 1368.\nSepoltura e reliquie.\nIl patriarca Atanasio viene inizialmente sepolto in un terreno umido all'interno del monastero dello Xerolophos. Tre anni dopo la sua morte, quando i suoi discepoli intendono costruire una tomba pi\u00f9 consona al patriarca, viene riesumato il corpo, che si presenta inaspettatamente intatto. I discepoli intendono questo come prova della santit\u00e0 di Atanasio e portano il corpo nella Chiesa del Cristo Salvatore, parte del complesso del monastero, come anche lasciato nelle ultime volont\u00e0 del patriarca. Alla fine del 1300 la presenza del corpo \u00e8 attestata dagli scritti del pellegrino russo Ignazio di Smolensk in cui riferisce di aver visitato il monastero di Atanasio e baciato le sue reliquie.\nSecondo alcuni studiosi, come Daniel Stiernon, Ekaterini Mitsiou e Thanasis Papazotos, il corpo del patriarca viene trasferito a Venezia dal mercante veneziano Domenico Zottarello nel 1454. Il corpo tuttavia viene scambiato per quello del santo e padre della Chiesa Atanasio di Alessandria, e venerato come tale nel monastero di Santa Croce prima, e nella chiesa di San Zaccaria poi. Nel 1973 papa Paolo VI ha consegnato al papa copto di Alessandria d'Egitto Shenouda III il corpo di Atanasio di Costantinopoli, che \u00e8 ora conservato nella cattedrale di San Marco a Il Cairo."}
{"id": "2627512", "revid": "729019", "url": "https://it.wikipedia.org/wiki?curid=2627512", "title": "Connersville", "text": "Connersville \u00e8 una citt\u00e0 degli Stati Uniti d'America, capoluogo della Contea di Fayette, nello Stato dell'Indiana.\nLa popolazione era di 15.411 abitanti nel censimento del 2000."}
{"id": "2627513", "revid": "33689", "url": "https://it.wikipedia.org/wiki?curid=2627513", "title": "Lingua caribe", "text": ""}
{"id": "2627521", "revid": "339392", "url": "https://it.wikipedia.org/wiki?curid=2627521", "title": "Caribales", "text": ""}
{"id": "2627524", "revid": "339392", "url": "https://it.wikipedia.org/wiki?curid=2627524", "title": "Sistema scolastico statunitense", "text": ""}
{"id": "2627525", "revid": "339392", "url": "https://it.wikipedia.org/wiki?curid=2627525", "title": "Kalinagos", "text": ""}
{"id": "2627526", "revid": "1543377", "url": "https://it.wikipedia.org/wiki?curid=2627526", "title": "Parco nazionale di Rokua", "text": "Il parco nazionale di Rokua (\"Rokuan kansallispuisto\" in finlandese) \u00e8 un parco nazionale della Finlandia, nella provincia di Oulu. \u00c8 stato istituito nel 1956 e occupa una superficie di 8,8 km\u00b2."}
{"id": "2627528", "revid": "1418004", "url": "https://it.wikipedia.org/wiki?curid=2627528", "title": "Luz Machado", "text": "pseudonimo: \u00c1gata Cruz) cofondatrice di C\u00edrculo Escritores de Venezuela e membro della Sociedad Bolivariana."}
{"id": "2627530", "revid": "35485", "url": "https://it.wikipedia.org/wiki?curid=2627530", "title": "\u00c1gata Cruz", "text": ""}
{"id": "2627532", "revid": "72811", "url": "https://it.wikipedia.org/wiki?curid=2627532", "title": "Sistema educativo svizzero", "text": ""}
{"id": "2627534", "revid": "296238", "url": "https://it.wikipedia.org/wiki?curid=2627534", "title": "Terre Haute (Indiana)", "text": ""}
{"id": "2627537", "revid": "46291", "url": "https://it.wikipedia.org/wiki?curid=2627537", "title": "Discoclymenia", "text": "Discoclymenia HYATT \u00e8 un genere di molluschi cefalopodi estinti appartenente alle ammoniti (sottoclasse Ammonoidea). Questo genere fa parte delle goniatiti, ammonoidi primitivi diffusi nell'era paleozoica, ed \u00e8 documentato nel Devoniano Superiore (Famenniano). \u00c8 una forma segnalata in Europa e Africa settentrionale, fino all'Asia centrale.\nDescrizione.\nConchiglia con avvolgimento planispirale, involuta, di forma discoidale, con ombelico molto stretto (puntiforme). Giro decisamente compresso. Ornamentazione assente. Ventre arrotondato e privo di solchi o carene. La sezione dei giri nell'adulto \u00e8 da sub-ovale a sub-triangolare, con fianchi tendenzialmente dritti e convergenti verso il ventre (l'angolo di convergenza \u00e8 diagnostico a livello specifico). Sutura goniatitica complessa, con lobi e selle angolosi; sei lobi principali di forma appuntita; lobo esterno semplice, non suddiviso da una sella; lobo laterale molto sviluppato; sella laterale articolata, con un lobo secondario; prima sella ombelicale marcatamente angolosa; seconda sella ombelicale molto sviluppata, che sul lato esterno d\u00e0 luogo ad una tipica e ben riconoscibile configurazione a \u201cvortice\u201d. Le dimensioni (diametro massimo) sono da centimetriche a decimetriche.\nDistribuzione.\nForma diffusa nei depositi di mare epicontinentale. Segnalata in Europa (Germania, Inghilterra, Polonia), Russia, Kazakistan, e in Africa settentrionale (Algeria e Marocco). Il genere comprende almeno quattro specie valide.\nHabitat.\nForma di profondit\u00e0 moderata, entro i limiti della piattaforma continentale. la morfologia compressa e il profilo idrodinamico sembrano indicare un nuotatore piuttosto veloce, con stile di vita nectonico, in contrasto con la forma globosa della maggior parte delle goniatiti contemporanee."}
{"id": "2627541", "revid": "767487", "url": "https://it.wikipedia.org/wiki?curid=2627541", "title": "The Particular Cowboys", "text": "The Particular Cowboys \u00e8 un cortometraggio muto del 1914, diretto e prodotto da Arthur Hotaling con Oliver Hardy. Fu presentato il 26 maggio 1914.\nTrama.\nAl ranch, Jake assume un nuovo cuoco ma i cowboy si lamentano della pessima qualit\u00e0 del cibo,\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio della lunghezza di 120 metri - usc\u00ec nelle sale cinematografiche USA il 26 maggio 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la commedia \"For Two Pins\"."}
{"id": "2627543", "revid": "1418004", "url": "https://it.wikipedia.org/wiki?curid=2627543", "title": "Hanni Ossott", "text": "Studi\u00f2 all'Universit\u00e0 Centrale del Venezuela, dove fu anche insegnante."}
{"id": "2627544", "revid": "106908", "url": "https://it.wikipedia.org/wiki?curid=2627544", "title": "Comitato Olimpico di Taiwan", "text": ""}
{"id": "2627546", "revid": "725642", "url": "https://it.wikipedia.org/wiki?curid=2627546", "title": "Storia delle religioni", "text": "La storia delle religioni \u00e8 la disciplina che indaga il tema delle religioni secondo il procedimento storico ovvero avvalendosi delle documentazioni storiche, archeologiche, filologiche, ma anche di ambito etnologico, antropologico, ermeneutico ed esegetico.\nTale documentazione viene usata dallo storico delle religioni nella consapevolezza che sta operando su contesti culturali e sociali assolutamente specifici o diacronici.\nStoria della nozione di \"religione\" nella cultura occidentale.\nLa nozione di \"religione\" nella cultura religiosa greca.\nIl termine che nella lingua greca moderna indica la \"religione\" \u00e8 \u03b8\u03c1\u03b7\u03c3\u03ba\u03b5\u03af\u03b1 (\"thr\u0113skeia\"). Tale termine origina da \u03b8\u03c1\u03b7\u03c3\u03ba\u03cc\u03c2 (\"thr\u0113skos\"; \"timore\", quindi \"timore di Dio\") a sua volta da \u03b8\u03c1\u03bf\u03ad\u03c9 (\"throe\u014d\", \"gridare\", \"spaventarsi\"). Nella cultura religiosa della Grecia antica non esisteva un termine che riassumesse quello che noi intendiamo oggi per \"religione\", tuttavia \"thr\u0113skeia\" possedeva un ruolo e un significato precisi: indicava la modalit\u00e0 formale con cui andava celebrato il culto a favore degli d\u00e8i. Scopo del culto religioso greco era infatti quello di mantenere la concordia con gli d\u00e8i, e non celebrare loro il culto significava provocarne l'ira, da qui il \"timore\" (\u03b8\u03c1\u03b7\u03c3\u03ba\u03cc\u03c2) che lo stesso culto provocava in quanto connesso con la dimensione del sacro.\nIl primo autore che riport\u00f2 usi e costumi religiosi di differenti popoli fu Erodoto (484 a.C.-425 a.C.) nella sua opera le \"Storie\" (\u1f38\u03c3\u03c4\u03bf\u03c1\u1f34\u03b1\u03b9 \"Istoriai\"). Erodoto fu motivato sia dal relativismo religioso sofistico, sia da un profondo interesse nei confronti delle culture \"barbare\".\nLa nozione di \"religione\" nella cultura religiosa romana.\nLa concezione romana di \"religione\" (\"religio\") corrisponde alla cura nei confronti dell'esecuzione del rito a favore degli d\u00e8i, rito che, per tradizione, va ripetuto finch\u00e9 non risulti correttamente eseguito. In questo senso i romani collegavano al termine di \"religione\" un senso di timore nei confronti della sfera del sacro, sfera propria del rito e quindi della religione stessa.\nIn un ambito pi\u00f9 aperto i romani accoglievano comunque tutti i riti che non contrastassero con il \"mos maiorum\" dei tradizionali riti religiosi, ovvero con il costume degli antenati. Quando nuovi riti, e quindi \"novae religiones\", venivano a contrastare con il \"mos maiorum\" questi venivano proibiti: fu il caso, ad esempio e di volta in volta, delle religioni ebraica, cristiana, manichea e dei riti \"bacchanalia\".\nLa prima definizione del termine \"religione\", ovvero del suo originario termine latino \"religio\", la dobbiamo a Cicerone (106 a.C.-43 a.C.) il quale nel \"De inventione\" cos\u00ec la esprime:\nCon l'epicureo Lucrezio (98 a.C.-55 a.C.) si affaccia una prima critica alla nozione di religione intesa qui come un elemento che sottomette l'uomo per mezzo della paura e da cui il filosofo deve liberarsi:\nLa nozione di \"religione\" nell'Occidente cristiano.\nLe prime comunit\u00e0 cristiane non utilizzano il termine \"religio\" per indicare le proprie credenze e pratiche religiose.\nCon il tempo, tuttavia, e diffusamente a partire dal IV secolo, il cristianesimo adotta tale termine nell'accezione indicata da Lattanzio, individuandone la sua unicit\u00e0 in quanto la \"religione\" \u00e8 l'\"unica\" via di salvezza per l'uomo.\nLa relazione tra \"religio\" cristiana e quelle dei culti o delle \"filosofie\" precedenti viene variamente interpretata dagli esegeti cristiani. Giustino (II secolo), ma anche Clemente Alessandrino e Origene, sostengono che partecipando tutti gli uomini al Verbo\" coloro che tra questi vissero secondo \"ragione\" erano comunque dei cristiani. Con Tertulliano (III secolo) la prospettiva cambia e le differenze tra il mondo \"antico\" e il mondo dopo la \"rivelazione\" cristiana vengono decisamente accentuate.\nCon Agostino d'Ippona (354-430), ma gi\u00e0 precedentemente con Basilio, Gregorio Nazianzeno e Gregorio di Nissa, il pensiero platonico rappresenta per i teologi cristiani un esempio della comprensibilit\u00e0 di cosa \u00e8 la vera \"religione\".\nRispetto ai significati del termine \"religione\" nel mondo cristiano, lo storico delle religioni svizzero Michel Despland osserva che:\nQuindi, se inizialmente il termine \"religione\" \u00e8 assegnato esclusivamente agli ordini religiosi, a partire dalla Francia il termine accoglie dapprima anche quei pellegrini o cavalieri che se ne mostrano degni attraverso il mantenimento dei loro voti, poi i mercanti onesti e gli sposi fedeli, allargando in questo modo il significato del termine all'intero mondo laicale che osserva con scrupolo i precetti della Chiesa.\nPer Tommaso d'Aquino (1225-1274) la religione \u00abpropriamente implica l'essere ordinati a Dio\u00bb (\"Summa theologiae\" II/II q.81, a I) ovvero, come la chiesa, essa riconduce \"in unum\" tutte le realt\u00e0 mondane.\nCon la Scolastica la \"religione\" viene quindi collocata tra le \"virt\u00f9 morali\" inserite nella \"giustizia\" in quanto essa rende a Dio l'onore e l'attenzione che gli sono \"dovuti\" esprimendosi con atti esteriori, come la liturgia o il voto, ed atti interiori, come la preghiera o la devozione.\nL'\"umanesimo\" e i primi studi comparativi delle religioni. Le Guerre di religione e il tramonto del termine come sinonimo di civilt\u00e0.\nCon l'\"umanesimo\" si avviano le prime indagini e le prime comparazioni tra i diversi credi religiosi.\nNiccol\u00f2 Cusano (1401-1464) pone, con la pubblicazione \"De pace fidei\" (1453), le prime basi per un dialogo confessionale tra diverse fedi.\nMarsilio Ficino (1433-1499), nelle sue opere del 1474 (\"Theologia platonica\" e \"Liber de christiana religione\") si accosta alla figura di Ges\u00f9 Cristo, personalit\u00e0 di altre fedi come Zarathustra, Mos\u00e8, Pitagora, Ermete Trismegisto e Proclo.\nGiovanni Pico della Mirandola (1463-1494) pubblica, nel 1486, il \"De omni re scibili\", propugnando la tesi che tutte le religioni intendono, nelle loro dottrine, convergere verso il cristianesimo.\nNel 1520 Johann Boehme (1485-1535) pubblica \"Omnium gentium mores, leges et ritus\" cercando di evitare, nelle sue analisi dei differenti popoli, il cristianocentrismo in voga all'epoca.\nMa \u00e8 nel 1548 con l'opera \"De deis gentium\" di Lilio Gregorio Giraldi (1479-1552) che appare la prima vera opera esegetica sui miti greci e su quelli egizi.\nLo studioso francese Henry Pinard de La Boullaye (1874\u20131958) nel suo \"L'\u00c9tude compar\u00e9e des religions\" (\"Lo studio comparato delle religioni\" 1929) osserva come a partire dal III secolo, e fino al XVIII secolo, furono diffuse cinque tesi sulle credenze religiose non cristiane:\nIn questo periodo, il termine \"religione\", assegnato al solo cristianesimo, diviene sinonimo di \"civilt\u00e0\".\nCon la Riforma protestante, a partire dal XVI secolo, il termine \"religione\" \u00e8 assegnato a due confessioni cristiane distinte, e solo con il XVII secolo l'ebraismo e l'isl\u0101m saranno considerati anch'essi \"religioni\".\nLe feroci \"Guerre di religione\" del XVI secolo provocano in Francia l'abbandono dell'idea che il termine \"religione\" possa essere sovrapponibile a quello di civilt\u00e0 e, a incominciare dal XVII secolo, alcuni intellettuali francesi avviano una critica serrata al valore stesso della religione.\n\"Razionalit\u00e0\" e \"religione\" nell'Occidente moderno: il disincanto del mondo.\nA partire dal XVII secolo, la Modernit\u00e0 attribuisce valore supremo alla razionalit\u00e0, affrontando con questo strumento conoscitivo anche l'alveo della religione che cos\u00ec viene sottoposto al suo esame.\nNel 1625 Huig van Groot (1583-1645) pubblica \"De iure belli ac pacis\" dove sostiene che uno stato che organizza la societ\u00e0 mediante il diritto pu\u00f2 essere fondato anche \"se Dio non esistesse\", offrendo, indirettamente, alle scienze la possibilit\u00e0 di fondarsi senza la legittimazione della religione.\nAutori come Galileo Galilei (1564-1642), Thomas Hobbes (1588-1679), Cartesio (1596-1650) e Pierre Gassendi (1592-1655), distinguono le \"scienze esatte\" (matematica, fisica e meccanica) dal resto del campo del sapere, individuando un preciso metodo di ricerca.\nCon il \"Tractatus theologico-politicus\" (1670), Baruch Spinoza (1632-1677) invita, per la prima volta, a rivedere la rivelazione biblica alla sola luce del \"lumen naturale\", ovvero liberandola dalle strutture miracolistiche.\nNel 1678 Richard Simon (1638-1712) pubblica \"Histoire critique du Vieux Testament\" (\"Storia critica del Vecchio Testamento\") dove per la prima volta la Bibbia viene esaminata da un punto di vista critico filologico.\nIn questo nuovo clima culturale Edward Herbert (1581-1648) \u00e8 il primo ad effettuare un'analisi comparata delle differenti religioni al di fuori di una prospettiva cristiana. Nel suo \"De religione gentilium\" (pubblicato postumo) rivaluta il \"paganesimo\" con i suoi riti e le sue dottrine all'interno di un monoteismo neoplatonico. Di fatto Herbert \u00e8 il fondatore del monoteismo deista, del tutto indipendente dalla lettura biblica, che influenzer\u00e0 poi le dottrine religiose illuministe.\nCon il gesuita Atanasio Kircher (1602-1680), appassionato studioso della lingua e della cultura egizia, si affaccia l'ipotesi che la cultura classica neoplatonica fosse ispirata direttamente da Dio e che le religioni non cristiane abbiano avuto origine dalla stessa Bibbia.\nPierre Bayle (1647-1706) pubblica nel 1696 il \"Dictionnaire Historique et Critique\" (\"Dizionario storico-critico\") dove condanna la superstizione e l'intolleranza presenti nelle confessioni religiose, proponendo una societ\u00e0 composta da \"atei virtuosi\" e quindi, di fatto, contraddicendo il luogo comune che voleva la \"religione\" a fondamento di qualsiasi vivere civile e associato.\nUn altro importante gesuita, Joseph-Fran\u00e7ois Lafitau (1681-1746), pubblica, nel 1724, uno dei primi studi comparati sulle religioni, il \"Moeurs des sauvage am\u00e9ricains\", dove ritiene di rilevare delle affinit\u00e0 tra le credenze dei nativi americani con le dottrine e le pratiche religiose greche.\nNel 1725, Giambattista Vico (1688-1744) con l'opera \"Scienza nuova\", affronta, tra gli altri argomenti, l'ambito dei miti che a sua detta consentono di penetrare nelle differenti culture umane. Vico ritiene anche che l'uomo non pu\u00f2 vivere senza avere un rapporto con il mito e con la religione.\nAll'Acad\u00e9mie des inscriptions et belles-lettres, fondata nel 1663 da Jean-Baptiste Colbert, autori come Antoine Banier (1673-1741), \u00c9tienne Fourmont (1683-1745), Nicolas Fr\u00e9ret (1688-1749), Michel Fourmont (1690-1746), avviano l'indagine comparata dei miti greci e orientali e lo studio della storia biblica.\nNel 1748 Montesquieu (1689-1755) pubblica \"L'esprit des lois\" dove sostiene che mirando all'equilibrio di una societ\u00e0 la \"religione\" pi\u00f9 \"vera\" pu\u00f2 anche risultare dannosa, a differenza di quella pi\u00f9 \"falsa\" che invece ottiene benefici effetti.\nAnche Charles de Brosses (1709-1777), nel suo \"Du culte des dieux f\u00e9tiches\" del 1760, ritiene di individuare delle analogie tra le pratiche religiose degli indigeni africani con quelle dei greci e degli egizi. De Brosses fu il primo a coniare il termine \"feticismo\" per indicare la pratica religiosa delle origini dell'umanit\u00e0, consistente nelle adorazioni di pietre, astri o animali praticate dai popoli primitivi, stadio precedente al politeismo. Lo storico e linguista francese affronta anche il tema della formazione del linguaggio e individua la necessit\u00e0 di estendere le ricerche in questi campi sia sul piano universale che su quello storico.\nE se da una parte autori come Gottfried Wilhelm von Leibniz (1645-1716) e Nicolas Malebranche (1638-1715), dopo l'analisi razionale, esaltano i valori religiosi, altri, come ad esempio John Locke (1632-1704) o Jean-Jacques Rousseau (1712-1778), utilizzano la \"ragione\" per spogliare la \"religione\" dei suoi contenuti non giustificabili razionalmente.\nAltri autori, come l'irlandese John Toland (1670-1722) o il francese Voltaire (1694-1778), sono propugnatori del \"deismo\", una proposta decisamente razionalista del credo religioso.\nAllo stesso tempo autori come Malebranche e Blaise Pascal (1632-1662) iniziano a trattare le \"scienze umane\" distinguendole da quelle divine.\nLinneo (1707-1778) e Georges-Louis Leclerc de Buffon (1707-1788) avviano le prime ricerche nel campo delle \"scienze naturali\" che, successivamente, con Charles Darwin (1809-1882), conquisteranno l'importante modello esplicativo dell'evoluzione delle specie per mezzo della selezione naturale.\nCon David Hume (1711-1776) vi \u00e8 un rifiuto dei contenuti razionali della religione, nell'insieme considerata un fenomeno del tutto irrazionale, nato dai timori propri dell'uomo nei confronti dell'universo. Partendo dal giudizio di \"irrazionalismo\" della religione, in Occidente, con ad esempio Julien Offray de La Mettrie (1709-1751) o Claude-Adrien Helv\u00e9tius (1715-1771), si affacciano le prime critiche radicali alla religione che conducono all'affermazione dell'ateismo.\nIn questo ambito, nel 1772, Paul Henri Thiry d'Holbach (1723-1789) giunge a sostenere che:\nImmanuel Kant (1724-1804) difende il diritto del filosofo di domandarsi in che modo la ragione comune possa vagliare la religione. In tal senso il filosofo tedesco ritiene che la religione possa essere utile al fine di raggiungere la ragione morale intesa come \"sommo bene\", in quanto fornisce il sentimento di \"dovere\" agli imperativi morali, non sufficiente in maniera incondizionata nel solo dovere morale, presentandoli come comandi di Dio.\nCon la fine del XVIII secolo sorge in Germania un movimento culturale che si oppone all'illuminismo (aufkl\u00e4rung), che prende il nome di \"romantisch\" (romanticismo) nella sua opposizione a \"klassisch\" (classicismo). Tale termine veniva adattato dall'analogo inglese \"romantic\" ove possedeva il significato di \"pittoresco\" riferito a un paesaggio, essendo in origine opposto come l'\"immaginario\" dei racconti \"romanzeschi\" a ci\u00f2 che \u00e8 \"reale\". In questo contesto di polarit\u00e0 delle idee, i romantici tedeschi intendono valorizzare ci\u00f2 che non \u00e8 razionale e classico, e che quindi si fonda su nozioni quali \"gef\u00fchl\" (sentimento), \"erinnerung\" (memoria), \"sehnsucht\" (struggimento).\nLa \"poesia\" viene cos\u00ec intesa come lingua materna dell'intera umanit\u00e0 (Johann Georg Hamann, 1730-1888).\nNel 1776 il teologo e filosofo tedesco Johann Gottfried Herder (1744-1803) pubblica l\"\u00c4lteste Urkunde des Menschengeschlechts\" (\"Il pi\u00f9 antico documento del genere umano\") dove analizzando il testo biblico della \"Genesi\", unitamente ai miti egizi e fenici, sostiene che questi ultimi non furono altro che il tentativo di leggere il divino nei fenomeni naturali, questo un tentativo comune nei popoli antichi. Non solo, Herder sostiene che la classificazione delle religioni non deve pi\u00f9 proseguire per mezzo della polarit\u00e0 verit\u00e0/errore, quanto piuttosto queste devono essere intese come opinioni umane di un dato particolare periodo storico e sociale. Al riguardo Giovanni Filoramo osserva:\nGeorg Wilhelm Friedrich Hegel (1770-1831) nelle \"Vorlesungen \u00fcber die Philosophie der Religion\" (1832; \"Lezioni sulla filosofia della religione\") intende portare a compimento quell'obiettivo proprio dell'idealismo tedesco di sostituire la religione con la filosofia, una filosofia \"salvifica\" che sostituisca la \"rappresentazione\" religiosa con la fatica del pensare. La religione, per Hegel, si pone quindi a met\u00e0 strada tra l'arte e la filosofia. \nGeorg Friedrich Creuzer (1771-1858) nell'opera \"Symbolik und Mythologie der alten V\u00f6lker, besonders der Griechen\" (\"Simbolismo e mitologia dei popoli antichi, soprattutto greci\") del 1812, sostiene che il \"simbolismo\" religioso \u00e8 frutto dello spirito umano, e quindi, per tramite di questo, si pu\u00f2 cogliere la natura unica di tutte le religioni antiche.\nFriedrich Schleiermacher (1768-1834) pubblica nel 1799 \"\u00dcber die Religion. Reden an die Gebildeten unter ihren Ver\u00e4chtern\", un'opera-caposaldo della successiva corrente di studi che vede il sentimento religioso come un dato strutturale della coscienza umana. In quest'opera del grande teologo tedesco, per la prima volta si legge il fenomeno religioso come quella capacit\u00e0 umana di \"intuire\" e \"sentire\" l'universo, una vera e propria caratteristica antropologica universale. \nAl riguardo Giovanni Filoramo osserva che tale interpretazione \u00e8:\nL'erudito Benjamin Constant (1767-1830), dal 1824 fino alla sua morte, pubblica cinque volumi (altri due usciranno dopo la sua scomparsa) sul \"De la religion consid\u00e9r\u00e9e dans sa source, ses formes et son d\u00e9veloppements\", opera incompiuta, in cui evidenzia come il sentimento e il vissuto religioso siano inerenti alla condizione umana, esprimendosi nei differenti modi che culture e i periodi storici consentono loro.\nCon la \"Philosophie der Mythologie \" (Filosofia della mitologia, 1842) Friedrich Wilhelm Joseph Schelling (1775-1854), riprende i lavori rinascimentali sulla mitologia, interpretando le credenze precristiane come un passaggio fondamentale per la rivelazione di Dio nella coscienza umana. Il contenuto dei miti \u00e8 dunque, secondo Schelling, profetico, una rivelazione divina che esprime delle verit\u00e0. Per tale ragione l'ermeneutica del mito non pu\u00f2 che essere di ambito religioso.\nAnche Edgar Quinet (1803-1867), ateo e liberale, nonch\u00e9 allievo di Victor Cousin (1792-1867), il primo studioso a creare una cattedra universitaria di Filosofia della religione, in \"Le g\u00e9nie des religions\", sostiene che le religioni possiedono una dato comune che corrisponde alla volont\u00e0 di sacralizzare la natura.\nJules Michelet (1798-1874) in \"Introductione all'historie universelle\" (1831) intende dimostrare come il succedersi delle differenti civilt\u00e0 altro non sia che il manifestarsi progressivo del pensiero divino.\nLe religioni e il XIX secolo: il \"positivismo\" e il \"materialismo\".\nA fronte del grande interesse nei confronti delle diverse tradizioni religiose espresso dagli intellettuali romantici, Karl Otfried M\u00fcller (1797-1840) con il suo \"Prolegomena zu einer wissenschaftlichen Mythologie\" (1825) sottolinea, per la prima volta, la necessit\u00e0 di sottoporre sia questo interesse, sia il grande materiale documentale via via raccolto dall'Oriente, a un rigoroso procedimento storico fondato sulla critica, sulla comparazione e sulla filologia.\nErnest Renan (1823-1892), discepolo di Edgar Quinet e famoso semitista e storico della cultura ebraica, in \"\u00c9tudes d'histoire religieuse\" (1857) ritiene che lo studio della \"storia delle religioni\" deve risultare privo della lettura teologica e, piuttosto, venire affrontato secondo i modelli di indagine proposti dal positivismo. Renan, da orientalista, eredita anche l'idea prettamente romantica dell'India come luogo di origine di tutte le religioni.\nNel XIX secolo giungono e si studiano in Europa testi come la \"Bhagavadg\u012bt\u0101\", i \"Veda\", l\"'Avesta\"; si fonda a Parigi, nel 1822, la \"Soci\u00e9t\u00e9 Asiatique\" che pubblica il \"Journal Asiatique\"; si avviano le discipline dell'egittologia, dell'orientalismo, dell'etnografia, ecc.\nIn questo quadro di primi studi vi \u00e8 chi anticipa il pericolo di una lettura con idee \"moderne\" del pensare antico, fatto che pu\u00f2 falsificare la ricerca storica e distorcerne i risultati. Fustel de Coulanges (1830-1889) nella \"La cit\u00e9 antique\" (1864), ove pone la religione a fondamento delle citt\u00e0 antiche, mette in guardia da questi pericoli, ricordando che lo storico deve studiare esclusivamente i documenti emersi senza alcuna valutazione fondata sui pregiudizi o sulle idee moderne.\nLudwig Feuerbach (1804-1872) in \"Das Wesen der Religion\" (\"L'essenza della religione\", 1845) sostiene che la religione origina dalla consapevolezza degli uomini di dipendere da ci\u00f2 che li circonda (la natura), \u00e8 quindi l'ipostatizzazione della stessa natura in ente soprannaturale a cui offrire devozione e chiedere protezione. Non \u00e8 Dio che crea la natura, quanto piuttosto la natura che spinge gli uomini a inventare Dio.\nAnche Karl Marx (1818-1883) nelle sue opere indica la \"religione\" come creata dall'uomo per sopportare il peso della sua infelicit\u00e0 generata da una societ\u00e0 fondata sullo sfruttamento (in particolar modo nella societ\u00e0 capitalistica). La religione \u00e8 quindi solo \"l'oppio dei popoli\". Eliminando la \"religione\" si costringono gli uomini a cercare, e quindi ottenere, una felicit\u00e0 reale al posto di una immaginaria.\nEdward Burnett Tylor (1832-1917), nel suo \"Primitive Culture\", edito nel 1871, eredita dal romanticismo la ricerca delle origini delle religioni che, tuttavia, non riscontra nel sentimento/intuizione dell'infinito, quanto piuttosto da una concezione evolutiva del credo religioso la quale procedendo dal pi\u00f9 \"semplice\" si sviluppa in termini di \"complessit\u00e0\".\nLo studioso olandese Cornelis Petrus Tiele (1830-1902) pu\u00f2 essere considerato come l'iniziatore della \"scienza delle religioni\". Egli infatti pubblica i primi veri e propri manuali di storia delle religioni: \"Vergelijkende geschiedenis van de egyptische en mesopotamische Godsdiensten\" (1872) e \"Geschiedenis van den godsdienst in de oudheid tot op Alexander den Groote\" (1876).\nSecondo Tiele tale disciplina dovrebbe essere denominata come \"ierologia\" (scienza del sacro) con due ambiti distinti:\nIl fenomeno religioso, per Tiele, \u00e8 universale e in quanto tale non pu\u00f2 avere origine storica quanto piuttosto psicologica. Esso consiste nel rapporto tra le \"potenze sovrumane\", in cui crede l'uomo, ed egli stesso."}
{"id": "2627557", "revid": "149466", "url": "https://it.wikipedia.org/wiki?curid=2627557", "title": "Pietro Alfonso", "text": ""}
{"id": "2627563", "revid": "767487", "url": "https://it.wikipedia.org/wiki?curid=2627563", "title": "Lidija Muhtarovna Jusupova", "text": "\u00c8 la coordinatrice dell'ufficio legale di \u00abMemorial\u00bb, associazione russa per la difesa dei diritti umani con sede a Mosca. Prima di assumere l'incarico, la Jusupova \u00e8 stata direttrice della sede cec\u00e9na di Memorial. \nBiografia.\nLidija Jusupova \u00e8 nata a Groznyj, capitale della Cecenia da genitori di lingua russa. Ha studiato Letteratura russa all'Istituto Karachaevo-Cherkeskij. Poi si \u00e8 iscritta alla Facolt\u00e0 di Giurisprudenza dell'Universit\u00e0 della Cecenia, con sede a Grozny. Successivamente ha iniziato la carriera accademica come insegnante nello stesso ateneo. Successivamente ha collaborato con l'Universit\u00e0 di Mosca con un contratto biennale.\nDurante la Prima guerra cecena (1994-1996) fu testimone della tragedia della guerra e soffr\u00ec la perdita di molte persone a lei vicine, tra cui amici, vicini di casa, colleghi e parenti. Nel 2000, durante il secondo conflitto ceceno, prese la decisione di dedicare totalmente la propria vita alla difesa dei diritti umani, utilizzando le proprie conoscenze in materia legale ed applicando l'esperienza personale maturata negli anni delle due guerre di Cecenia.\nInizi\u00f2 cos\u00ec a raccogliere testimonianze da parte delle vittime di violazioni dei diritti umani. Inoltre forn\u00ec ad esse assistenza legale contro i loro aguzzini e organizz\u00f2 conferenze stampa e campagne di stampa per far conoscere al resto del mondo i casi di violazione dei diritti umani di cui era venuta a conoscenza. Per tali episodi accus\u00f2 sia le truppe russe sia i ribelli ceceni. \nL'opinione pubblica mondiale non tard\u00f2 a riconoscere i meriti della sua attivit\u00e0. Amnesty International ha definito la Jusupova \u00abUna delle donne pi\u00f9 coraggiose d'Europa. Sia Lidija Jusupova che Memorial sono stati candidati al Premio Nobel per la Pace. Nel 2004 la Jusupova ha vinto il premio \u00abMartin Ennals\u00bb per i difensori dei diritti umani. L'anno seguente \u00e8 stata insignita del Premio \u00abThorolf Rafto\u00bb.\nNel corso del 2006 la Jusupova \u00e8 sopravvissuta a due attentati. \nIl 7 ottobre dello stesso anno fu assassinata la giornalista Anna Politkovskaja, sua stretta collaboratrice. La morte le fu annunciata mentre rispondeva in diretta alle domande di una giornalista radiofonica. La Jusupova non trattenne un lacerante grido di dolore. Secondo la Federazione Internazionale dei Diritti Umani, la Jusupova ha ricevuto nuovamente minacce di morte appena cinque giorni dopo, il 12 ottobre 2006."}
{"id": "2627564", "revid": "290948", "url": "https://it.wikipedia.org/wiki?curid=2627564", "title": "Scissione radicalica", "text": ""}
{"id": "2627565", "revid": "290948", "url": "https://it.wikipedia.org/wiki?curid=2627565", "title": "Scissione ionica", "text": ""}
{"id": "2627568", "revid": "110157", "url": "https://it.wikipedia.org/wiki?curid=2627568", "title": "Major League Baseball 1998", "text": "L'All-Star Game si \u00e8 giocato il 7 luglio al Coors Field di Denver, Colorado ed \u00e8 stato vinto dalla selezione dell'American League per 13-8.\nLe World Series si sono svolte tra il 17 e il 21 ottobre e sono state vinte dai New York Yankees, per 4 partite a 0 sui San Diego Padres.\nPost Season.\nDivision Series.\nAmerican League\nNational League\nLeague Championship Series.\nAmerican League\nNational League"}
{"id": "2627569", "revid": "33689", "url": "https://it.wikipedia.org/wiki?curid=2627569", "title": "Lingue caribe", "text": ""}
{"id": "2627572", "revid": "767487", "url": "https://it.wikipedia.org/wiki?curid=2627572", "title": "Transylmania", "text": "Transylmania \u00e8 un film commedia del 2009, diretto da David Hillenbrand e Scott Hillenbrand. \u00c8 un sequel di \"Dorm Daze - un college di svitati\" e \"Dorm Daze 2\", ma a differenza del secondo capitolo, uscito direttamente in DVD, \"Transylmania\" \u00e8 stato distribuito nelle sale americane a partire dal 4 dicembre 2009.\nTrama.\nUn gruppo di studenti universitari americani parte per una gita in Romania e pi\u00f9 precisamente in Transilvania, presso la \"Razvan University\". Qui succeder\u00e0 praticamente di tutto e scopriranno che il college \u00e8 infestato da vampiri.\nProduzione.\nLe riprese del film si sono svolte interamente in Romania nel 2007. Dopo varie proiezioni di prova in alcune sale americane sono state girate ulteriori scene nel corso del 2008, tra queste quella della parodia di \"Twilight\". Inizialmente il film doveva essere distribuito in DVD col titolo \"Dorm Daze 3\" ma la casa di produzione ha poi scelto una distribuzione nelle sale."}
{"id": "2627574", "revid": "3732", "url": "https://it.wikipedia.org/wiki?curid=2627574", "title": "Lidija Jusupova", "text": ""}
{"id": "2627575", "revid": "3732", "url": "https://it.wikipedia.org/wiki?curid=2627575", "title": "Lidia Yusupova", "text": ""}
{"id": "2627576", "revid": "3732", "url": "https://it.wikipedia.org/wiki?curid=2627576", "title": "Lida Yusupova", "text": ""}
{"id": "2627579", "revid": "125020475", "url": "https://it.wikipedia.org/wiki?curid=2627579", "title": "Hans Krebs", "text": "Biografia.\nAncora giovanissimo, nel 1914 si arruol\u00f2 volontario nell'Esercito imperiale tedesco, prendendo parte alla Prima guerra mondiale. Durante il conflitto fu promosso sottotenente e assegnato al 78\u00ba Reggimento fanteria, dove svolse anche il ruolo di comandante di compagnia.\nI meriti riscossi sul campo, lo portarono alla fine della guerra ad essere uno dei 4.000 ufficiali della Reichswehr, le ricostituite forze armate della Repubblica di Weimar. Promosso Leutnant (tenente) nel 1925, Krebs inizi\u00f2 una brillante carriera che lo port\u00f2 a svolgere importanti ruoli negli Stati maggiori di alcune unit\u00e0 combattenti e nello Stato Maggiore generale tedesco.\nLa carriera militare.\nTra il 1933 e il 1935, Krebs divenne aiuto dell'addetto militare tedesco a Mosca. In questa sede ebbe modo non solo di imparare la lingua russa, ma soprattutto riusc\u00ec ad entrare in contatto con le pi\u00f9 alte gerarchie politiche e militari sovietiche. Alla fine del suo incarico, Krebs torn\u00f2 in patria, dove fu assegnato allo Stato Maggiore della 24\u00aa Divisione fanteria. Dopo la promozione a Major (maggiore) nel 1937 ritorn\u00f2 a Zossen, presso la sede dello Stato Maggiore generale, per dirigerne l'undicesima sezione. Nel 1939 fu promosso al grado di Oberstleutnant (tenente colonnello) e nominato Capo di Stato Maggiore del VII Corpo d'armata. Solo un anno pi\u00f9 tardi fu promosso ancora al grado di Oberst (colonnello).\nNel marzo del 1941, a pochi mesi dall'avvio dell'Operazione Barbarossa, Krebs fu inviato nuovamente a Mosca quale addetto militare presso l'ambasciata tedesca. L'esperienza precedentemente svolta nella capitale sovietica e le buone relazioni con i vertici sovietici facevano di Krebs l'uomo ideale per mascherare agli occhi dei sovietici le reali intenzioni di Hitler. Seppure Stalin in persona avesse dimostrato stima e amicizia per Krebs (\u00abnoi due dobbiamo rimanere amici qualsiasi cosa succeda\u00bb arriv\u00f2 a dirgli il dittatore sovietico), i pi\u00f9 alti comandanti russi rimasero sempre dubbiosi delle buone intenzioni dell'ufficiale tedesco. Ritenuto generalmente un opportunista di cui non potersi fidare, Krebs si guadagn\u00f2 il soprannome di \u00abl'uomo che ti fa sembrare bianco il nero\u00bb. Allo scoppio della guerra sul fronte orientale, Krebs torn\u00f2 nuovamente in patria prima di essere riassegnato.\nNel gennaio 1942 fu nominato Capo di Stato Maggiore della IX Armata, operante sul fronte orientale. Quest'unit\u00e0 era stata pesantemente travolta dalla controffensiva sovietica dell'inverno 1941, che aveva determinato il fallimento dell'Operazione Tifone: l'assalto tedesco su Mosca.\nLa IX Armata si trovava a difendere la difficile posizione nel saliente di Rzhev, attaccata sui fianchi da due fronti sovietici che miravano a circondarla. L'Alto comando tedesco scelse cos\u00ec una riorganizzazione complessiva di quest'unit\u00e0: al suo comando fu nominato il Generaloberst (colonnello generale) Walter Model, mentre Krebs ne fu nominato Capo di Stato maggiore.\nSotto la direzione di Model, abilissimo tattico della difesa, la IX Armata riusc\u00ec a respingere gli assalti sovietici e a resistere nei cruenti scontri che ne seguirono. Grazie al prestigio ottenuto nella vittoriosa difesa del saliente di Rzhev, Krebs fu dapprima nominato Generalmajor (maggiore generale) e poi, nel marzo del 1943, capo di Stato Maggiore dell'intero Gruppo d'armate Centro. Poco dopo la sua nuova assegnazione, fu nuovamente promosso al grado di Generalleutnant (tenente generale).\nPromosso General der Infanterie nell'agosto del 1944, un mese dopo Krebs fu trasferito sul fronte occidentale, dove assunse il ruolo di capo di Stato maggiore del Gruppo d'armate B. In quest'incarico ritorn\u00f2 agli ordini di Model, con l'obiettivo di arrestare l'avanzata delle truppe alleate verso la Germania.\nIl 17 febbraio 1945 Krebs fu richiamato a Zossen, presso lo Stato maggiore generale dell'Esercito (OKH). Assunse l'incarico di Capo del gruppo di comando dello stato maggiore generale dell'Esercito in sostituzione del Generalleutnant (tenente generale) Walther Wenck, cui fu affidato il comando dell'Operazione Solstizio. In questa posizione, ebbe modo di collaborare direttamente con il Capo di stato maggiore generale dell'Esercito Heinz Guderian e di entrare in contatto diretto con Hitler.\nQuando Guderian fu allontanato dal suo incarico a causa dei ripetuti contrasti con Hitler sulla conduzione della guerra, Krebs fu nominato nuovo capo di Stato Maggiore generale dell'Esercito. Il carattere remissivo e conciliante di Krebs influ\u00ec molto sulla sua nomina da parte del F\u00fchrer: dopo anni di contrasti con i vertici militari, Hitler era infatti stanco di veder discutere i propri ordini e voleva avere al suo fianco un semplice esecutore.\nLa caduta di Berlino.\nKrebs ebbe poco tempo per rimanere al vertice dell'esercito tedesco: tra la sua nomina, avvenuta il 1\u00ba aprile 1945, e la caduta di Berlino pass\u00f2 appena un mese. La situazione militare era gi\u00e0 disperata per i tedeschi nell'aprile 1945: gli Alleati avevano sfondato le linee difensive sul Reno e si dirigevano velocemente verso l'Elba; i sovietici erano sul punto di lanciare la loro offensiva finale contro la capitale del Terzo Reich. La situazione complessiva non era certo migliorata dalle continue interferenze di Hitler in campo militare: con i suoi ordini ormai totalmente slegati da una lucida visione della realt\u00e0, il F\u00fchrer rendeva solo pi\u00f9 complessa ogni operazione di difesa.\nCome Capo di stato maggiore dell'Esercito, Krebs ebbe modo di essere uno dei pi\u00f9 assidui occupanti del F\u00fchrerbunker nelle fasi finali della guerra. Proprio da l\u00ec, il 28 aprile successivo, chiam\u00f2 il feldmaresciallo Wilhelm Keitel per comunicargli la difficolt\u00e0 della situazione a Berlino, informandolo che senza rinforzi o rifornimenti la citt\u00e0 sarebbe caduta in sole 48 ore. Solo il giorno dopo, per\u00f2, il generale Alfred Jodl comunic\u00f2 a Krebs che nessuna unit\u00e0 tedesca era pi\u00f9 in grado di spezzare l'accerchiamento di Berlino: con questa comunicazione di fatto spar\u00ec ogni residua speranza di salvezza per gli assediati.\nSempre il 28 aprile, Krebs partecip\u00f2 alla corte marziale che condann\u00f2 a morte in contumacia il \"Reichsf\u00fchrer\" delle SS Heinrich Himmler; Himmler infatti aveva cercato di avviare una trattativa segreta con gli Alleati per giungere alla resa delle forze armate tedesche, in palese contrasto con la volont\u00e0 del F\u00fchrer di continuare gli scontri a oltranza. Il 29 aprile Krebs fu testimone, assieme a Joseph Goebbels, Martin Bormann e il generale Wilhelm Burgdorf, del testamento politico di Hitler; solo un giorno dopo il F\u00fchrer si suicid\u00f2, lasciando senza guida i superstiti del F\u00fchrerbunker.\nGi\u00e0 la sera del 30 aprile si svolse nel F\u00fchrerbunker una riunione tra i notabili sopravvissuti, nella quale fu stabilito di avviare trattative con i sovietici per giungere ad una resa: Krebs fu incaricato di raggiungere il comando del generale sovietico Vasilij Ivanovi\u010d \u010cujkov per esporre le condizioni tedesche per la resa. Alle prime ore del 1\u00ba maggio, Krebs comunic\u00f2 al comando sovietico la morte di Hitler e la richiesta tedesca di una pace che garantisse \u00abcondizioni soddisfacenti alle nazioni che avevano sofferto pi\u00f9 di tutte la guerra\u00bb.\nOvviamente i russi non avevano alcuna intenzione n\u00e9 interesse a trattare con i tedeschi, imponendo loro una resa incondizionata che fu accettata dal comando tedesco a Berlino dopo il suicidio di Goebbels. Dopo la capitolazione, Krebs sapeva che lo avrebbe atteso una dura prigionia presso qualche campo sovietico; cos\u00ec decise di togliersi la vita: il 1\u00ba maggio 1945 Krebs mor\u00ec suicida sparandosi alla testa nel F\u00fchrerbunker."}
{"id": "2627590", "revid": "15756", "url": "https://it.wikipedia.org/wiki?curid=2627590", "title": "Postismo", "text": "Nell'ambito dell'avanguardia della letteratura spagnola, il postismo \u00e8 un movimento marginale \u2014 piuttosto che un gruppo \u2014, il cui nome \u00e8 la contrazione di \"post-surrealismo\" (come si pu\u00f2 leggere nel \"secondo manifesto\", apparso in \"La Estafeta Literaria\", numero speciale del 1946 e firmato da Eduardo Chicharro Briones, Carlos Edmundo de Ory e Silvano Sernesi), ma che all'inizio stava a significare \"l'\"ismo\" che viene dopo tutti gli \"ismi\"\", come si pu\u00f2 vedere pi\u00f9 sotto. Con tale denominazione si voleva indicare che questo movimento veniva a essere la sintesi di tutte le avanguardie letterarie precedenti.\nElenco degli autori.\nIn Spagna, insieme al catalano \"Dau al Set\", fu l'unico movimento che assunse le avanguardie europee dopo la guerra civile. Fu sviluppato soprattutto da Carlos Edmundo de Ory (1923-2010) e Eduardo Chicharro Briones (1905-1964), e in esso figurarono durante un certo periodo di tempo scrittori come Francisco Nieva (1924-2016 ), \u00c1ngel Crespo (1926-1995), Gloria Fuertes (1917-1998), Antonio Fern\u00e1ndez Molina (1927-2005), Fernando Arrabal (1932- ), Gabino-Alejandro Carriedo (1923-1981), Jos\u00e9 Fern\u00e1ndez-Arroyo (1928- ), F\u00e9lix Casanova de Ayala (1915-1990), Federico Muelas (1910-1974), Jes\u00fas Juan Garc\u00e9s (1917-1983) o Carlos de la Rica (1929-1997).\nOrigini.\nIl postismo nasce a Madrid nel 1945 e prosegue la sua attivit\u00e0 fino al 1950. La pubblicazione del \"Terzo Manifesto del Postismo\" (1947) segna probabilmente l'inizio di una tendenza matura per l'incomprensione letteraria e la chiusura ideologica. Le influenze pi\u00f9 chiare provengono dalle avanguardie letterarie francesi: il dadaismo, dal quale si scinde il surrealismo; Silvano Sernesi ricevette a Roma una forte influenza futurista da Marinetti. Il cubismo letterario non gli era sconosciuto: i postisti iniziano da esso come da un punto superato: vogliono arrivare dove si esaurirono i tre movimenti citati, e la poesia sociale. Il movimento fu definito da Carlos Edmundo de Ory come \"follia controllata\" di fronte alla \"scrittura automatica\" surrealista.\nLa tradizione nella quale attinge il postismo \u00e8 profonda; la sua posizione anticanonica e \"contraffattuale\" paradossalmente getta radici nella ingegnosit\u00e0 verbale del barocco e i pastiches gaudenti delle satire ottocentesche, passando per l'aspetto strambo, festivo e burlesco, di scrittori del novecento come Ros de Olano e Miguel de los Santos \u00c1lvarez, per allacciarsi con il cosiddetto esperpento di Valle Incl\u00e1n, la fabbrica gregueriesca di Ram\u00f3n G\u00f3mez de la Serna e dunque dalle avanguardie, con l'assurdo e lo humor surreale dei suoi discepoli Tono, Miguel Mihura, Carlos Arniches, Enrique Jardiel Poncela e di coloro che scrivevavo sulle riviste come \"Bertoldo\", \"La Ametralladora\" e \"La Codorniz\". \nManifesti e riviste.\nIl postismo cre\u00f2 quattro manifesti. Il primo venne pubblicato nella rivista \"Postismo\", n\u00fam. 1, Madrid 1945. Il secondo apparve in un numero straordinario di \"La Estafeta literaria\" di Madrid, nel 1946. Il terzo venne pubblicato da \"El Minuto\", supplemento di \"La Hora\", num. 1, segunda \u00e9poca, Madrid, 1947; questi tre manifesti furono trascritti da F\u00e9lix Grande in Carlos Edmundo de Ory, \"Puesta 1945\u20111969\" (Barcellona, Edhasa, 1970). Il quarto e ultimo apparve insieme agli altri in un'edizione di Gonzalo Armero: Eduardo Chicharro, \"M\u00fasica Celestial y otros poemas\" (Madrid: Semanarios y Ediciones, 1974). Le pubblicazioni principali di questa estetica sono il menzionato \"Postismo\" e \"La Cerbatana\", suffragate da Silvano Sernesi, e \"El P\u00e1jaro de Paja\" e \"Jueves Postista\", supplemento del diario \"Lanza\" di \"Ciudad Real\".\nPoetica.\nIl postismo ebbe ripercussioni nelle arti plastiche e nella letteratura, reagendo in quest'ultima contro le correnti contemporanee che D\u00e1maso Alonso defin\u00ec come poesia sradicata e poesia radicata. Si tratta di una corrente che pretende di sintetizzare le estetiche dell'avanguardia prebellica in una specie di neo-dadaismo germinale e come tale respinge tutto ci\u00f2 che \u00e8 dogmatismo o imposizione. I suoi principi possono ridursi secondo Jos\u00e9 Manuel Polo Bernab\u00e9 a questi cinque:\nQuesti principi si trovano allusi nel primo \"Manifesto\";\nCarlos Edmundo de Ory defin\u00ec il postismo nel 1946 come \"follia inventata\", e Eduardo Chicharro, come \"culto dell'esagerazione\". Si trattava, in definitiva, della liquidazione delle avanguardie. Altro postista celebre, Gabino-Alejandro Carriedo, lo definiva nel 1949 come \"uno stato d'animo, un modo di essere, un aspetto dell'arte e della naturalezza [...] \u00c8 la sensazione pura sfruttata in modo scientifico e consapevole. Postismo \u00e8 il godimento intimo degli dei\".\nCentro di diffusione.\nI centri di diffusione del postismo si localizzarono fondamentalmente a Madrid e nella Ciudad Real (molti poeti manceghi aderirono al movimento; \u00c1ngel Crespo, Francisco Nieva, Antonio Fern\u00e1ndez Molina e Jos\u00e9 Fern\u00e1ndez-Arroyo, cos\u00ec come i conquensi Carlos de la Rica e Federico Muelas), e in questo luogo si ebbero alcune pubblicazioni fondamentali del movimento, come \"El P\u00e1jaro de Paja\" e \"Jueves Postista\").\nEvoluzione.\nNella sua opera \"No es un sue\u00f1o (Diario: 1954-2006)\", Jos\u00e9 Fern\u00e1ndez-Arroyo descrive il postismo in questi termini:\nSecondo Jaume Pont, \"El p\u00e1jaro de paja\", \"Deucali\u00f3n\" e \"Do\u00f1a Endrina\", per mano di Carriedo, Crespo e Fern\u00e1ndez Molina, incoraggiarono nelle loro pagine l'eredit\u00e0 postista, allo stesso modo del primo teatro di Fernando Arrabal (\"Pic-nic\", \"El cementerio de autom\u00f3viles\"...) o, anche pi\u00f9 chiaramente , del \"Teatro furioso\", del \"Teatro di farsa e calamit\u00e0\" e del \"Teatro di cronaca e stampa\" di Francisco Nieva, \"maggiore esponente di assimilazione diretta e indiretta delle tesi postiste nel campo teatrale: stampe carnevalesche, irrazionalit\u00e0 che sublima criticamente il grottesco, simbiosi plastica delle diverse forme d'arte, humor rabbonito e, in modo rilevante, una funzionalit\u00e0 teatrale della parola che potenzia le tre chiavi magiche tante volte ventilate da Chicharro, Ory e Sernesi nei loro manifesti: l'assurdo, la follia e lo sproposito\" (J. Pont, \"Postismo, l'incantesimo della parola\", in \"El Cultural\", supplemento di \"El Mundo\", 27/06/1999).\nDerivazioni del postismo possono trovarsi successivamente in Jos\u00e9 Luis Castillejo, Juan Eduardo Cirlot, la poesia visuale e il gruppo Zaj. Un tentativo di rivitalizzare l'estetica del postismo fu condotto da Carlos de la Rica, il quale stimol\u00f2 il neopostismo attraverso il gruppo poetico di \u00abLa Camama\u00bb primeggiato da Jos\u00e9 del Saz Orozo, Manuel San Mart\u00edn, Carlos Asorey e Luis Lloret, favoriti per mezzo della sua modesta casa editrice \u00abEl Toro de Barro\u00bb, fondata nel 1965 e di una certa valenza negli anni ottanta."}
{"id": "2627591", "revid": "287204", "url": "https://it.wikipedia.org/wiki?curid=2627591", "title": "Quadri (disambigua)", "text": ""}
{"id": "2627594", "revid": "767487", "url": "https://it.wikipedia.org/wiki?curid=2627594", "title": "Steve Lewis", "text": "Biografia.\nNato a Los Angeles, Steve Lewis frequenta \"l'American High School\" a Fremont, California dove si diploma nel 1987, iscrivendosi successivamente all'Universit\u00e0 della California di Los Angeles.\nSi mette in luce nel panorama internazionale dell'atletica leggera nel 1988, a soli 19 anni, vincendo l'oro olimpico a Seul sui 400 m piani con il tempo di 43\"87, nuovo record mondiale juniores della specialit\u00e0 (ad 1 centesimo dall'ex primato mondiale assoluto stabilito da Lee Evans e battuto da Butch Reynolds un mese prima dei Giochi olimpici), davanti al connazionale e favorito della vigilia Reynolds; la vittoria nella gara individuale viene bissata dalla conquista del titolo con la staffetta 4\u00d7400 metri, dove la squadra statunitense eguaglia il record mondiale con 2'56\"16.\nNel 1992, ai Giochi olimpici di Barcellona, Lewis non riesce a bissare il titolo vinto sui 400 m piani ottenuto quattro anni prima, dovendosi accontentare della medaglia d'argento. Vince nuovamente l'oro con la squadra statunitense nella prova della staffetta 4\u00d7400 m, battendo il record mondiale con 2'55\"74.\nIl resto della carriera agonistica \u00e8 purtroppo condizionato da molteplici infortuni che ne precludono la competitivit\u00e0 negli eventi internazionali. Nel 2004 viene introdotto nella \"UCLA Hall of Fame\"."}
{"id": "2627595", "revid": "287204", "url": "https://it.wikipedia.org/wiki?curid=2627595", "title": "Coppa del Brasile 2008", "text": "La Coppa del Brasile 2008 (ufficialmente in portoghese Copa do Brasil 2008) \u00e8 stata la 20\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNei primi due turni (primo turno e sedicesimi di finale) se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno.\nPartecipanti.\n54 squadre ammesse tramite piazzamenti nelle competizioni statali, 10 tramite Ranking CBF.\nFlamengo (3\u00b0 nel Ranking CBF 2007 e vincitore del Campionato Carioca 2007), San Paolo (5\u00b0 e 3\u00b0 nel Campionato Paulista 2007), Cruzeiro (9\u00b0 e 2\u00b0 nel Campionato Mineiro 2007), Santos (10\u00b0 e vincitore del Campionato Paulista 2007) e Fluminense (11\u00b0 e detentore del trofeo) esclusi per la partecipazione alla Coppa Libertadores 2008.\nCompetizioni statali.\nSquadre ammesse per il miglior piazzamento nei campionati o nelle coppe statali:\nRanking.\nSquadre ammesse per il miglior piazzamento nel Ranking CBF 2007:\nRisultati.\nPrimo turno.\n\"Andata 13, 14 e 27 febbraio 2008, ritorno 27, 5 e 6 marzo 2008.\"\nSedicesimi di finale.\n\"Andata 19, 20 marzo e 2 aprile 2008, ritorno 2, 3 e 9 aprile 2008.\"\nOttavi di finale.\n\"Andata 16, 23 e 24 aprile 2008, ritorno 23 e 30 aprile 2008.\"\nQuarti di finale.\n\"Andata 6, 7 e 8 maggio 2008, ritorno 13 e 14 maggio 2008.\"\nSemifinali.\n\"Andata 21 maggio 2008, ritorno 28 maggio 2008.\"\nFinale.\nRitorno.\nSport vincitore della Coppa del Brasile 2008 e qualificato per la Coppa Libertadores 2009."}
{"id": "2627618", "revid": "290948", "url": "https://it.wikipedia.org/wiki?curid=2627618", "title": "SO3", "text": ""}
{"id": "2627622", "revid": "36426", "url": "https://it.wikipedia.org/wiki?curid=2627622", "title": "Corporazioni medievali", "text": ""}
{"id": "2627626", "revid": "767487", "url": "https://it.wikipedia.org/wiki?curid=2627626", "title": "Arsenale (film)", "text": "Arsenale () \u00e8 un film del 1929 scritto e diretto da Aleksandr Petrovi\u010d Dov\u017eenko.\n\u00c8 stato prodotto per commemorare l'insurrezione degli operai dell'arsenale di Kiev contro il governo nazionalista ucraino nel gennaio 1918.\nNel 1929 \u00e8 stato indicato tra i migliori film stranieri dell'anno dal National Board of Review of Motion Pictures."}
{"id": "2627629", "revid": "1431409", "url": "https://it.wikipedia.org/wiki?curid=2627629", "title": "Carlos Zambrano (calciatore)", "text": "Carriera.\nClub.\nZambrano ha iniziato a giocare nelle squadre giovanili dello Sport Boys ed Academia Deportiva Cantolao prima di trasferirsi nel 2006 in Germania allo .Inizialmente gioca nella seconda squadra dello Schalke 04 per poi passare alla prima con cui totalizza 16 presenze. Nel 2010 viene ceduto in prestito al St. Pauli, dove milita fino al 2012 collezionando 30 presenze e facendo anche il suo primo gol in Germania. \nEintracht.\nNel 2012 viene ceduto a titolo definitivo all'Eintracht Francoforte per 1.2 milioni di euro, dove totalizza 100 presenze.\nRubin Kazan'.\nIl 5 luglio 2016 viene comprato dal Rubin Kazan', lasciando la Bundesliga dopo 137 presenze e 1 gol.\nNazionale.\nEsordisce in nazionale maggiore il 26 marzo 2008 nella partita vinta 3-1 contro la contribuendo alla vittoria con un gol al debutto.\nStatistiche.\nPresenze e reti nei club.\n\"Statistiche aggiornate al 5 luglio 2016.\""}
{"id": "2627660", "revid": "287204", "url": "https://it.wikipedia.org/wiki?curid=2627660", "title": "VdB 63", "text": "vdB 63 \u00e8 una piccola nebulosa a riflessione visibile nella costellazione di Orione.\nLa sua posizione \u00e8 individuabile circa un grado ad est di 56 Orionis, di magnitudine 4,76; si tratta di un debolissimo filamento nebuloso che circonda una stella di nona magnitudine, a nordest dell'Anello di Barnard. Questa stella ha classe spettrale K e imprime alla nube un colore arancione; le misurazioni della parallasse indicano un errore di misurazione notevole, pertanto la sua distanza non \u00e8 ben nota, alla pari della sua massa effettiva."}
{"id": "2627661", "revid": "729019", "url": "https://it.wikipedia.org/wiki?curid=2627661", "title": "Magma (etichetta discografica)", "text": "La Magma \u00e8 stata una etichetta discografica italiana, attiva negli anni settanta.\nStoria della Magma.\nLa Magma venne fondata nel 1973 dai fratelli Aldo e Vittorio De Scalzi, quest'ultimo storico componente dei New Trolls, in parallelo con l'apertura del loro studio di registrazione, lo Studio G di Genova.\nOltre che pubblicare i dischi dei gruppi di De Scalzi, l'etichetta tent\u00f2 di lanciare anche giovani musicisti, per lo pi\u00f9 esponenti del rock progressivo o del jazz rock (ma anche cantautori come il piemontese Piero Montanaro), e pubblic\u00f2 anche dischi di artisti affermati come i Latte e miele.\nLa distribuzione venne curata dalla Dischi Ricordi per i primi tre anni, passando poi alla Fonit Cetra; la Magma aveva inoltre una sottoetichetta, la Grog, specializzata in musica sperimentale.\nI dischi pubblicati.\nLa datazione \u00e8 basata sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, fa fede la numerazione del catalogo; se esistente, \u00e8 riportato oltre all'anno, il mese e il giorno (quest'ultimo dato si trova, a volte, stampato sul vinile).\nLa numerazione cambia, sia per i 33 che per i 45 giri, con il cambio di distribuzione."}
{"id": "2627662", "revid": "80598", "url": "https://it.wikipedia.org/wiki?curid=2627662", "title": "Johnny dei Tritons", "text": ""}
{"id": "2627663", "revid": "404338", "url": "https://it.wikipedia.org/wiki?curid=2627663", "title": "Sostanza nera di S\u00f6mmering", "text": ""}
{"id": "2627664", "revid": "404338", "url": "https://it.wikipedia.org/wiki?curid=2627664", "title": "Via nigro-striatale", "text": ""}
{"id": "2627665", "revid": "404338", "url": "https://it.wikipedia.org/wiki?curid=2627665", "title": "Nigro-striatale", "text": ""}
{"id": "2627667", "revid": "287204", "url": "https://it.wikipedia.org/wiki?curid=2627667", "title": "VdB 64", "text": "vdB 64 \u00e8 una nebulosa a riflessione visibile nella costellazione della Lepre.\nLa sua posizione si individua con facilit\u00e0, a circa 20 primi d'arco in direzione ENE rispetto alla stella , di magnitudine 3,71; la nube appare come una macchia di gas azzurrognolo che circonda sul lato nord una stella di magnitudine 10,68 e sul lato sud un piccolo ammasso aperto di stelle giovani. La distanza \u00e8 stimata sui 425\u00a0parsec (1386 anni luce) e viene cos\u00ec a trovarsi fisicamente sul bordo della superbolla nota come Bolla di Eridano, generata da esplosioni di supernovae e dal forte vento stellare combinato delle stelle pi\u00f9 massicce dell'associazione OB Orion\u00a0OB1b, le cui pareti pi\u00f9 prossime al sistema solare si trovano in direzione della costellazione di Eridano.\nL'espansione di questa superbolla ha causato l'innesco di fenomeni di formazione stellare in tutte le nubi circostanti, a causa della pressione esercitata su queste nubi; vdB\u00a064 contiene infatti 7 stelle di pre-sequenza principale, di cui 4 sono stelle\u00a0T\u00a0Tauri, segno che i fenomeni di formazione stellare sono stati attivi in un passato astronomicamente recente. La nube \u00e8 circondata inoltre da tenui filamenti di gas rilevabili nella banda dell'H\u03b1."}
{"id": "2627674", "revid": "28592", "url": "https://it.wikipedia.org/wiki?curid=2627674", "title": "Conservatorio di Pescara", "text": ""}
{"id": "2627680", "revid": "27560619", "url": "https://it.wikipedia.org/wiki?curid=2627680", "title": "Vanuatuani", "text": ""}
{"id": "2627681", "revid": "27560625", "url": "https://it.wikipedia.org/wiki?curid=2627681", "title": "Vanuatuane", "text": ""}
{"id": "2627682", "revid": "122246", "url": "https://it.wikipedia.org/wiki?curid=2627682", "title": "Nazionale di pallavolo maschile della Georgia", "text": "La nazionale di pallavolo maschile della Georgia \u00e8 una squadra europea composta dai migliori giocatori di pallavolo della Georgia ed \u00e8 posta sotto l'egida della Federazione pallavolistica della Georgia."}
{"id": "2627687", "revid": "1573940", "url": "https://it.wikipedia.org/wiki?curid=2627687", "title": "Nazionale di pallavolo maschile di Malta", "text": "La nazionale di pallavolo maschile di Malta \u00e8 una squadra europea composta dai migliori giocatori di pallavolo di Malta ed \u00e8 posta sotto l'egida della Federazione pallavolistica di Malta."}
{"id": "2627688", "revid": "1812137", "url": "https://it.wikipedia.org/wiki?curid=2627688", "title": "Schwabing", "text": "Schwabing \u00e8 un quartiere di Monaco di Baviera situato a nord del centro storico. Divenne famoso come quartiere degli artisti durante la fine del secolo XIX avendo avuto una massima concentrazione di pittori, scrittori, musicisti e rivoluzionari. Grazie alla vicinanza di una universit\u00e0 e di una accademia di belle arti, molto aperte alle avanguardie, Schwabing divenne per una decina di anni uno dei centri artistici mondiali.\nPosizione.\nSchwabing viene delimitato a sud dal quartiere di Maxvorstadt, a est dal quartiere di Lehel, a ovest dal quartiere di Neuhausen ed a Nord dal quartiere di Milbertshofen.\nStemma.\nIn campo azzurro dodici spighe di grano d'oro, gli steli legati da un nastro d'argento.\nStoria.\nIl paese di Schwabing viene gi\u00e0 citato nell'anno 782 ed \u00e8 perci\u00f2 pi\u00f9 antico di Monaco di Baviera, che fu fondata nel 1158. Probabilmente il nome di Schwabing deriva da uno svevo (Svapo) che qui prende dimora. Il suo discendente don\u00f2 in seguito i terreni al monastero di Sch\u00e4ftlarn. Pi\u00f9 tardi qui fu costruita una piccola fortezza.\nNel 1886 Schwabing fu elevato al rango di citt\u00e0 e nel 1890 divenne un quartiere di Monaco.\nSchwabing ed il periodo d'oro (1880-1920).\nCon il trasloco dell'Universit\u00e0 Ludwig Maximilian di Monaco da Landshut e con l'apertura della Accademia delle belle arti di Monaco di Baviera tramite i regnanti bavaresi, Monaco divenne un centro intellettuale di grande importanza. Artisti e scrittori da tutto il mondo vennero a studiare e a stabilirsi a Monaco. \nSchwabing visse il boom edilizio nella seconda met\u00e0 dell'Ottocento ed essendo vicina alle istituzioni scolastiche diventa presto il quartiere degli artisti. Apriranno innumerevoli locali e le mansarde ospiteranno enormi atelier.\nA Schwabing abitarono i pittori Franz von Stuck, Ernst Ludwig Kirchner, Lovis Corinth, Paul Klee, Wassily Kandinsky, Alexej Jawlensky, Gabriele M\u00fcnter, Marianne von Werefkin, Franz Marc, Giorgio De Chirico, Alberto Savinio, Alexander Kanoldt, Heinrich Campendonk, August Macke, Frank Eugene Smith, Franz von Defregger, Maximilian Dasio, Karl Wilhelm Diefenbach, Julius Diez, Wilhelm von Diez, Alfred Kubin,\nHermann Kaulbach, Friedrich August von Kaulbach Wilhelm von Kaulbach,\nA Schwabing abitarono gli scultori Bernhard Bleeker, Hermann Obrist, Elisabet NeyWilhelm H\u00fcsgen,\nA Schwabing abitarono i caricaturisti/disegnatori/illustratori/grafici Olaf Gulbransson, Eduard Th\u00f6ny, Heinrich Lautensack, Thomas Theodor Heine, Paul Renner, Angelo Jank, Valentin Zietara, Julius Diez, Max Eschle, Emil Preetorius, Max Schwarzer, Franz Paul Glass.\nA Schwabing abitarono gli attori/ballerini Alexander Sacharoff, Clara Ziegler.\nA Schwabing abitarono gli scrittori Ludwig Ganghofer, Michael Georg Conrad, Heinrich Mann, Thomas Mann, Oskar Panizza, Rudolf Alexander Schr\u00f6der, Otto Julius Bierbaum, Alfred Walter Heymel, Friedrich Huch, Kurt Friedrich-Freksa conosciuto come Friedrich Freksa), Alexander Moritz Frey, Norbert Jacques, Ricarda Huch, Frank Wedekind, Ernst von Wolzogen, Gustav Meyrink, Rainer Maria Rilke, Isolde Kurz, Ludwig Thoma, Josef Ruederer, Max Halbe, Edgar Steiger, Annette Kolb, Stefan George, Karl Wolfskehl, Ludwig Klages, Franz Hessel, Roda Roda, Rolf von Hoerschelmann, Ina Seidel, Helene B\u00f6hlau, Gabriele Reuter, Oscar A. H. Schmitz, Christian Morgenstern, Max Dauthendey, Heinrich Lautensack, Mechtilde Lichnowsky, Fanny Reventlow, Lion Feuchtwanger, Leonhard Frank, Joachim Ringelnatz, Lena Christ, Claire Goll, Oskar Maria Graf, Hugo Ball, Hermann Kesten, Eduard von Keyserling, Muhammad Iqbal, Henrik Ibsen, Franz Blei, Helene B\u00f6hlau, otto falckenberg, Theodor Lessing, Kurt Martens, Carl Muth, Ernst Penzoldt, Alexander Roda-Roda, Arthur Kutscher, Erich K\u00e4stner,\nA Schwabing abitarono i rivoluzionari Lenin e Krupskaja, Leo Trotzki, Erich M\u00fchsam, Ernst Toller, Eugen Levine, Julius Martow, Pavel Aksel'rod, Georgij Valentinovi\u010d Plechanov, Vera Zasuli\u010d, Georg Strasser, Julian Marchlewski, Parvus\nA Schwabing abitarono i politici Gregor Strasser,\nA Schwabing abitarono i criminali Adolf Hitler, Alfred Rosenberg, Ernst R\u00f6hm,\nA Schwabing abitarono i compositori Karl Amadeus Hartmann, Ludwig Thuille, Joseph Gabriel Rheinberger, Max Reger, Hermann Wolfgang von Waltershausen\nA schwabing abitarono gli scienziati Werner Heisenberg, Jonathan Zenneck, Wilhelm Wien,\nArnold Sommerfeld,\nA Schwabing abitarono i dirigenti Felix Mottl\nA Schwabing abitarono gli architetti Friedrich von Thiersch,\nA Schwabing abitarono gli orientalisti Fritz Hommel,\nA Schwabing abitarono psicoanalisti Otto Gross"}
{"id": "2627689", "revid": "135224", "url": "https://it.wikipedia.org/wiki?curid=2627689", "title": "Nazionale di pallavolo maschile della Scozia", "text": "La nazionale di pallavolo maschile della Scozia \u00e8 una squadra europea composta dai migliori giocatori di pallavolo della Scozia ed \u00e8 posta sotto l'egida della Scozia."}
{"id": "2627690", "revid": "149485", "url": "https://it.wikipedia.org/wiki?curid=2627690", "title": "Giovanni Casale", "text": "Giovanni Casale pu\u00f2 riferirsi a:"}
{"id": "2627693", "revid": "1269275", "url": "https://it.wikipedia.org/wiki?curid=2627693", "title": "Albo d'oro del campionato uruguaiano di calcio", "text": "La pagina elenca l'albo d'oro dei vincitori, i secondi classificati e, ove disponibili, i capocannonieri delle singole stagioni della prima divisione del campionato uruguaiano di calcio dal 1900 a oggi.\nAlbo d'oro.\nEpoca amatoriale.\nPer l'intera epoca amatoriale, fu scelta, quale formula, il \"formato europeo\", cio\u00e8 il girone all'italiana, con partite di andata e ritorno tra tutte le squadre partecipanti.\n\"Liga Uruguaya\".\nDal campionato del 1914 il CURCC cambia il nome in Pe\u00f1arol (vedi sotto).\n\"Asociaci\u00f3n Uruguaya de Foot-ball\".\nIl campionato del 1925 venne interrotto per l'intervento del governo uruguaiano teso a ripristinare una sola federazione calcistica dell'Uruguay.\nNel 1922, infatti, il Pe\u00f1arol e il Central erano stati espulsi dall'AUF dopo la 16\u00aa giornata del campionato, in quanto avevano trasgredito al divieto, da parte della stessa, di disputare amichevoli contro i club argentini che avessero aderito alla \"Asociaci\u00f3n Amateurs de Football\", una federazione nata dalla disaffiliazione di 15 societ\u00e0 dalla \"Asociaci\u00f3n Argentina de Football\" (antenata dell'attuale \"Asociaci\u00f3n del F\u00fatbol Argentino\"). Nonostante il divieto, Pe\u00f1arol e Central avevano affrontato in amichevole rispettivamente il Racing Club e l'Independiente, due dei club confluiti nella \"Asociaci\u00f3n Amateurs de Football\". In risposta all'espulsione, il Pe\u00f1arol e il Central, insieme ad altri 30 club uruguaiani, istituirono anch'essi una nuova federazione calcistica, la \"Federaci\u00f3n Uruguaya de Foot-ball\" (FUF).\nQuesta organizz\u00f2 due campionati \"paralleli\" a quello ufficiale, vinti il primo dall'Atl\u00e9tico Wanderers (1923) e il secondo dal Pe\u00f1arol (1924).\nNel 1925 il governo soppresse la FUF e restitu\u00ec all'AUF il ruolo di unica federcalcio uruguaiana.\n\"Federaci\u00f3n Uruguaya de Foot-ball\".\nLa \"Federaci\u00f3n Uruguaya de Foot-ball\" fu istituita nel 1923 da 32 club dissidenti, ideata dal Pe\u00f1arol e dal Central, che erano stati espulsi dall'AUF durante il campionato del 1922.\nI due campionati del 1923 e del 1924 si dispuratono contemporaneamente a quelli organizzati negli stessi anni dall'AUF. I due titoli non sono riconosciuti dall'AUF.\nL'Atl\u00e9tico Wanderers era la squadra del torneo FUF dei Montevideo Wanderers, club che dunque tenne due selezioni in entrambi i campionati. La societ\u00e0 bianconera disput\u00f2 invece con il nome tradizionale i campionati AUF del 1923 e del 1924.\n\"Consejo Provisorio\".\nDopo il ritorno del calcio uruguaiano sotto l'egida della sola AUF, i vertici di questa e della soppressa FUF si fusero in un \"Consejo Provisorio\". Questo organizz\u00f2 un torneo di prima divisione composto da 10 squadre, 9 di quelle squadre che avevano disputato l'ultimo suo campionato e il Pe\u00f1arol, campione uscente FUF. Le rimanenti squadre AUF e quelle provenienti dal campionato FUF furono invece inserite nella Divisional Intermedia, da cui furono promosse le prime 10 classificate.\nAnche il campionato del 1926, in quanto organizzato come torneo di transizione, non \u00e8 riconosciuto dall'AUF.\nEpoca professionistica.\nFormato europeo.\nFino al 1993, l'AUF (nel frattempo ribattezzata \"Asociaci\u00f3n Uruguaya de F\u00fatbol\") conferm\u00f2 il formato europeo, consistente in un girone all'italiana con partite di andata e ritorno.\nFormato sudamericano.\nPer \"formato sudamericano\" si intende la formula adottata dal 1994 al 2002 (salvo il biennio 1997-1998) e strutturata nel sistema dei campionati di \"Apertura\" e \"Clausura\". Il campione nazionale era determinato dalla finale tra le due squadre vincitrici dell\"'Apertura\" e del \"Clausura\". Se una squadra vinceva entrambi i tornei, si laureava automaticamente campione nazionale.\nFormato sudamericano 1997-1998.\nNel 1997 fu previsto che il vincitore del torneo di \"Apertura\" dovesse disputare una semifinale contro la squadra che nella classifica aggregata tra \"Apertura\" e \"Clausura\" risultava con pi\u00f9 punti. La vincente avrebbe giocato la finale con il vincitore del torneo di \"Clausura\", da cui sarebbe uscito il campione nazionale.\nNuovo formato sudamericano entro un unico anno solare.\nNel 2003 l'AUF ha modificato la formula: la squadra vincitrice della semifinale tra il campione del torneo di \"Apertura\" e il campione del \"Clausura\" deve vedersela contro la squadra che, sommati i punti ottenuti nei due tornei, risulta prima nella classifica aggregata. La vincitrice della finale \u00e8 campione nazionale.\n\"Torneo Uruguay Especial\".\nNel 2005 l'AUF decise l'adozione del calendario europeo (da agosto a giugno) strutturato tra due anni solari, a partire da agosto dello stesso anno. Nella prima parte dell'anno, dunque, si disput\u00f2 un torneo speciale (ma comunque valido come campionato) con girone di sola andata e vittoria al primo classificato.\n\"Campeonato Uruguayo Especial \".\nNel 2016 l'AUF ha organizzato un altro torneo di transizione, il secondo dopo quello del 2005, a seguito di una nuova modifica dei calendari nazionali che ha sancito il ritorno al formato corrispondente ad un unico anno solare a partire dalla stagione 2017. Il campionato si \u00e8 svolto nel secondo semestre dell'anno 2016 con il formato del girone all'italiana con sole gare di andata, la squadra con pi\u00f9 punti al termine del torneo \u00e8 stata dichiarata campione nazionale.\nClassifica delle vittorie.\nTotale.\nLa controversia sui titoli nazionali.\nCirca il computo dei titoli del Pe\u00f1arol esiste un'annosa controversia tra questa societ\u00e0 e i grandi rivali del Nacional, o meglio tra i rispettivi tifosi. I sostenitori del Nacional asseriscono infatti che CURCC e Pe\u00f1arol siano da considerarsi due societ\u00e0 distinte e che pertanto il numero dei campionati da esse vinti andrebbe conteggiato separatamente. In tal modo il Pe\u00f1arol potrebbe vantare solo 48 (e non 53) titoli nazionali.\nNel 1913 la sezione sportiva della \"Central Uruguay Railway\" (CUR), la compagnia ferroviaria britannica cui apparteneva il CURCC, ricevette la proposta di cambiare il nome del club in CURCC Pe\u00f1arol, in riferimento al sobborgo montevideano di Pe\u00f1arol, sede di un importante nodo ferroviario e principale centro di attivit\u00e0 della CUR; sempre qui avevano sede lo stadio e risiedeva la maggior parte dei tifosi. L'assemblea respinse la proposta, in quanto la compagnia non intendeva associare il proprio nome a quello di un sobborgo che, all'epoca, soffriva di una pessima fama.\nDi fronte al rifiuto della CUR e dopo una petizione da parte dei tifosi, la sezione calcistica si distacc\u00f2 dalla CUR il 13 dicembre 1913, mantenendo il nome CURCC Pe\u00f1arol e continuando a militare nel campionato uruguaiano al posto della vecchia squadra subordinata alla CUR. Il 12 marzo 1914 la neonata societ\u00e0 si ribattezz\u00f2 \"Club Atl\u00e9tico Pe\u00f1arol\" e sia l'AUF che il governo uruguaiano (Ministero dell'Interno) riconobbero il Pe\u00f1arol quale continuazione del CURCC.\nSecondo la ricostruzione ufficiale data dal Pe\u00f1arol, la societ\u00e0 nata nel 1913 dovrebbe essere vista come una prosecuzione dal punto di vista giuridico di quella preesistente, sulla base del fatto che il CURCC Pe\u00f1arol prese il posto del CURCC nel campionato nazionale e, soprattutto, dato il riconoscimento compiuto dalla Federazione calcistica e dal governo nel 1914.\nI sostenitori del Nacional ritengono invece che quella nata nel 1913 fosse una societ\u00e0 nuova, anche dal punto di vista giuridico, cos\u00ec che il mero collegamento alla vecchia denominazione CURCC e il fatto che la relativa squadra prese il posto della precedente nel campionato nazionale non sarebbero elementi sufficienti a configurarla come una sua prosecuzione. Soprattutto, viene fatto notare che fino al 1915 continu\u00f2 ad esistere una sezione calcistica della CUR, contemporaneamente a quando il Pe\u00f1arol giocava i suoi primi campionati: ci\u00f2 sarebbe sufficiente ad evidenziare l'erroneit\u00e0 dei riconoscimenti ufficiali della Federazione calcistica e del governo del 1914.\nIl Pe\u00f1arol ribatte tuttavia che la squadra esistita fino al 1915 presso la CUR era formata, in realt\u00e0, solo da alcuni dipendenti della societ\u00e0 ferroviaria che disputavano occasionalmente partite di calcio a mero scopo ricreativo.\nIn passato, la controversia riguardava anche quale squadra dovesse considerarsi \"el Decano\" del calcio uruguaiano. Da un lato, il CURCC era stato fondato il 28 settembre 1891 e, come detto, si era trasformato in Pe\u00f1arol il 13 dicembre 1913; dall'altro, il Nacional era nato il 14 maggio 1899. Dal 1976, tuttavia, la questione di quale tra i due club fosse il pi\u00f9 antico dell'Uruguay pass\u00f2 in secondo piano: quell'anno, infatti, l'Albion, fondato il 1\u00ba giugno 1891, ma ritiratosi dall'attivit\u00e0 calcistica nel 1909, si riaffili\u00f2 all'AUF, riconquistando il \"titolo\" di \"Decano\"."}
{"id": "2627695", "revid": "287204", "url": "https://it.wikipedia.org/wiki?curid=2627695", "title": "De Oude Meerdijk", "text": "Il De Oude Meerdijk \u00e8 lo stadio di casa della squadra professionistica di calcio olandese FC Emmen. Si trova nella periferia della citt\u00e0, appena fuori dal distretto di Emmen Angelslo Meerdijk in un parco commerciale. Aperto il 27 agosto 1977 era stato dotato di tribune elevate in piedi e negli altri lati. L'FC Emmen giocava all'epoca nel campionato dilettanti (FC Emmen ader\u00ec nel 1985 al campionato professionale di Eerste Divisie). A quel tempo lo stadio aveva una capacit\u00e0 di 12.000 spettatori. Il primo match che \u00e8 stato giocato in questo stadio fu contro i dilettanti del \"VV Emmen\" che vinse alla fine 3-1 davanti a una folla di 6.000 spettatori. In una partita di play-off contro l' nel 1990 si ebbe il record di 12.000 spettatori allo stadio. \u00c8 stato ristrutturato 4 volte (1994, 1996, 1997 e 2001) ed ora ha solo 8.600 posti a sedere.\nLo stadio ha avuto diverse denominazioni nel corso degli anni: Meerdijk Stadion (1977\u20132001); Univ\u00e9 Stadion (2001\u20132013); JENS Vesting (2013-2017)."}
{"id": "2627701", "revid": "96758", "url": "https://it.wikipedia.org/wiki?curid=2627701", "title": "Fortuna Sittard Stadion", "text": "Il Fortuna Stadion \u00e8 la sede della squadra di calcio olandese Fortuna Sittard, attualmente in Eerste Divisie. Lo stadio si trova nella citt\u00e0 di Sittard in Limburgo e ha una capienza di 12.500 spettatori. Fino al 2008 \u00e8 stato chiamato \"Wagner &amp; Partners Stadion\".\n\u00c8 stato inaugurato nel novembre 1999 con il duello tra la Fortuna Sittard e l'. Sotto lo stadio vi \u00e8 un parcheggio con 800 posti auto. Tra gli stand e il campo vi \u00e8 uno stretto canale. Nello stadio vi sono anche sale riunioni, dove avvengono incontri di lavoro e si possono svolgere ricevimenti, cene e feste. Il secondo piano \u00e8 riservato agli gli sponsor del club. Al terzo piano vi sono lussuosamente attrezzati unit\u00e0 di business. A causa di problemi finanziari dello stadio non \u00e8 pi\u00f9 di propriet\u00e0 della Fortuna, ma di un'azienda privata."}
{"id": "2627708", "revid": "767487", "url": "https://it.wikipedia.org/wiki?curid=2627708", "title": "Un corpo caldo per l'inferno", "text": "Un corpo caldo per l'inferno \u00e8 un film del 1969 diretto da Franco Montemurro.\nTrama.\nCharles, dopo aver rapinato una gioielleria, viene trovato morto da Marcel Mauriac, il ricettatore cui si era rivolto per piazzare la merce.\nIl resto della banda, certo che a ucciderlo sia stato lui per impadronirsi dei gioielli, gli tende la trappola."}
{"id": "2627709", "revid": "33689", "url": "https://it.wikipedia.org/wiki?curid=2627709", "title": "Linguaggio Bliss", "text": "Il linguaggio Bliss o linguaggio iconico Bliss, anche detto in inglese Blissymbolics o Blissymbol, \u00e8 una lingua ausiliaria internazionale interamente basata su simboli ideografici e pittografici.\n\u00c8 una lingua pianificata che fu concepita come linguaggio sotto forma di disegni e composto da un determinato numero di simboli base, ciascuno dei quali rappresenta un concetto che di volta in volta pu\u00f2 essere combinato con altri simboli al fine di rappresentare in forma grafica nuovi concetti.\nIl Bliss non corrisponde ad alcuna lingua parlata in particolare e a nessuno dei suoi simboli \u00e8 associata una pronuncia.\nStoria.\nFu pianificata dall'austriaco Charles K. Bliss (1897-1985) dopo la seconda guerra mondiale.\nBliss volle creare una lingua ausiliaria internazionale semplice da imparare e che facilitasse la comunicazione tra persone che non parlano la stessa lingua.\nL'autore si ispir\u00f2 ai caratteri cinesi (i quali, per l'esattezza, sono in massima parte logogrammi piuttosto che ideogrammi) che ebbe modo di studiare durante il suo soggiorno in Cina, nel Ghetto di Shanghai, ove ripar\u00f2 in qualit\u00e0 di rifugiato in fuga dalle persecuzioni antisemite naziste.\nNel 1949 pubblic\u00f2 il testo \"Semantography\" (\"semantografia\"), nel quale espose i fondamenti del sistema ideografico che concep\u00ec.\nL'idea di Charles K. Bliss di proporre la sua lingua pianificata come lingua internazionale non ebbe molta fortuna. Tuttavia a partire dal 1960 il Bliss trov\u00f2 una interessante, utile quanto inattesa applicazione, quale metodo di comunicazione utilizzabile da persone con difficolt\u00e0 motorie o altre disabilit\u00e0 che impediscano o riducano loro la possibilit\u00e0 di comunicazione per mezzo della parola pronunciabile o foneticamente scrivibile.\nTerapisti e professionisti che hanno avuto modo di utilizzare questo linguaggio, asseriscono che chi ha imparato e padroneggiato il Bliss ha trovato poi minori difficolt\u00e0 nell'imparare a leggere e scrivere le ortografie tradizionali di lingue parlate rispetto a chi invece non conosceva il Bliss precedentemente.\nLa questione \u00e8 tuttavia oggetto di dibattito tra gli studiosi.\nAlcuni linguisti come John DeFrancis, autore di \"The Chinese Language\" (1984), e J. Marshall Unger hanno argomentato che un linguaggio scritto esclusivamente basato su ideogrammi come il Bliss allo stato attuale delle nostre conoscenze non sia mai esistito tra le lingue naturali.\nCome accennato in precedenza infatti, la lingua cinese standard scritta (come pure alcune sue varianti dialettali scritte o i kanji giapponesi), pur basandosi su simboli piuttosto che su fonemi alfabetici o sillabici, conosce in realt\u00e0 soltanto il 5% circa di ideogrammi o pittogrammi puri, vale a dire simboli grafici indicanti soltanto un'idea, un concetto o un oggetto concreto ma del tutto privi di altri riferimenti come ad esempio il suono della pronuncia della parola che indica quel medesimo concetto o cosa nella lingua parlata.\nPi\u00f9 in dettaglio va detto che la lingua cinese scritta \u00e8 in realt\u00e0 composta s\u00ec di pittogrammi che indicano rappresentazioni grafiche della realt\u00e0, di ideogrammi propriamente detti (sia semplici che composti), di fonogrammi (cio\u00e8 prestiti fonetici per cui un carattere viene scritto in modo uguale a un altro che possegga lo stesso suono nella lingua parlata), ma anche e soprattutto di composti forma/suono, ove invece si usa un ideogramma solo come radicale per definire la classe semantica di appartenenza del carattere intero e un'altra parte del carattere stesso per indicare il suono della parola, suggerendo quindi la sua reale pronuncia fonetica.\nUn fenomeno simile \u00e8 riscontrabile anche nei geroglifici egizi.\nIl Bliss, non conoscendo alcuna relazione con i suoni (scritti o pronunciati) che nelle lingue naturali o artificiali indicano oggetti o concetti astratti, si pu\u00f2 quindi definire come la prima lingua scritta integralmente pitto-ideografica.\nIl Bissymbolics Communication International (BCI) \u00e8 un gruppo di persone di diverse nazioni che agisce in qualit\u00e0 di autorit\u00e0 nella standardizzazione del linguaggio Bliss oltre che nella cura di eventuali sviluppi ed estensioni di questa lingua grafica.\nIl BCI coordina l'utilizzo del linguaggio Bliss dal 1971 e ha ottenuto licenza e copyright a mezzo di accordi legali con l'autore Charles K. Bliss nel 1975 e nel 1982. Il Bliss consiste di circa 900 simboli di base.\nUn esempio di frase in Blissymbolics:\n\"Io voglio andare al cinema.\""}
{"id": "2627712", "revid": "767487", "url": "https://it.wikipedia.org/wiki?curid=2627712", "title": "Tutto sul rosso", "text": "Tutto sul rosso \u00e8 un film del 1968 diretto da Aldo Florio.\nTrama.\nUn astuto attivista organizza, con l'aiuto dei suoi complici, ad una bisca clandestina dotata di una roulette truccata che frutta quattrini a palate. Tra i tre, scoppia una rissa che mina alla base l'illecito sodalizio. Alla crisi del trio malavitoso si aggiunge l'ostilit\u00e0 del racket del gioco d'azzardo a cui l'attivit\u00e0 della bisca d\u00e0 sempre pi\u00f9 fastidio."}
{"id": "2627716", "revid": "110157", "url": "https://it.wikipedia.org/wiki?curid=2627716", "title": "Aguadas", "text": "Aguadas \u00e8 un comune della Colombia facente parte del dipartimento di Caldas.\nIl centro abitato venne fondato da Narciso Estrada, Jos\u00e9 Antonio Villegas, Jos\u00e9\nRafael Trujillo, Jos\u00e9 Antonio P\u00e9rez e Jos\u00e9 Salvador Isaza nel 1808, mentre l'istituzione del comune \u00e8 del 1814."}
{"id": "2627718", "revid": "404338", "url": "https://it.wikipedia.org/wiki?curid=2627718", "title": "Patologico", "text": ""}
{"id": "2627719", "revid": "111364946", "url": "https://it.wikipedia.org/wiki?curid=2627719", "title": "Aldo Florio", "text": ""}
{"id": "2627721", "revid": "1543377", "url": "https://it.wikipedia.org/wiki?curid=2627721", "title": "Victor Barna", "text": "\u00c8 l'atleta che ha vinto il maggior numero di medaglie d'oro ai campionati mondiali di tennis tavolo, ventidue.\nBiografia.\nDi origine ebraica, per sfuggire all'antisemitismo fu costretto a cambiare il suo nome \"Gy\u0151z\u0151 Braun\" in \"Victor Baran\" e sul finire di carriera gareggi\u00f2 per i colori dell'Inghilterra. \u00c8 stato anche presidente della Federazione Internazionale Tennis Tavolo.\nA soli 24 anni, nel 1935, un grave incidente stradale avvenuto in Francia compromise definitivamente la sua carriera. Gli fu inserita una placca di platino nel braccio con il quale giocava, e torn\u00f2 cos\u00ec a gareggiare, ma non ottenne pi\u00f9 gli stessi risultati. \nA parte le 5 medaglie conquistate con la squadra ungherese, riusc\u00ec da quel momento a vincere solamente un altro titolo mondiale nel 1939 in doppio con l'austriaco Richard Bergmann, gareggiando entrambi con i colori inglesi."}
{"id": "2627724", "revid": "404338", "url": "https://it.wikipedia.org/wiki?curid=2627724", "title": "Ulcerazione", "text": ""}
{"id": "2627725", "revid": "110157", "url": "https://it.wikipedia.org/wiki?curid=2627725", "title": "Anserma", "text": "Anserma \u00e8 un comune della Colombia facente parte del dipartimento di Caldas.\nIl centro abitato venne fondato da Jorge Robledo nel 1539, mentre l'istituzione del comune \u00e8 del 7 dicembre 1882."}
{"id": "2627733", "revid": "124123", "url": "https://it.wikipedia.org/wiki?curid=2627733", "title": "Achille Guzzardella", "text": "Biografia.\nSi \u00e8 laureato in architettura presso il Politecnico di Milano nel 1979 concludendo parallelamente nello stesso anno il corso serale di scultura della Scuola Artefici di Brera. Nel 1984 si diploma in architettura presso l'Accademia di Belle Arti di Brera, nel corso di scultura.\nTra gli anni '80 e '90 temi della sua arte scultorea e pittorica sono stati quelli cosiddetti: \"\"I Pomoni Amanti\" , \"Acque e Fondali\", \"Uomini Soli e Fantasmini\"\". Alternando i suoi lavori di scultura a quelli di pittura realizza alcune opere incisorie, prediligendo la tecnica della punta secca. I temi pi\u00f9 trattati sono quelli a carattere mitologico e sacro e di carattere introspettivo e surreale. Negli ultimi anni il suo lavoro assume un carattere fortemente espressionista.\nHa partecipato a numerose mostre collettive. La sua prima mostra personale \u00e8 del 1981, tenutasi presso la Galleria Valentini, a Milano, alla quale sono seguite la mostra antologica nel 1996 presso il Museo civico di Crema, la mostra personale del 1997 presso il Civico Museo Archeologico di Milano e la mostra antologica nel 1998 presso il comune di Rimini.\nDopo la sua prima mostra personale e dopo alcune mostre collettive, comincia ad instaurare legami di conoscenza od amicizia con personalit\u00e0 dell'arte e della cultura italiana, alcune delle quali verranno da lui ritratte nel corso degli anni Ottanta e Novanta. Dopo una lunga carriera \u00e8 andato in pensione dal Liceo artistico di Brera a Milano.\nScrive sulla pagina dell'arte della rivista on-line \"CorriereBit.com\", e sulla rivista \"Arte e Fede.com\""}
{"id": "2627742", "revid": "1543377", "url": "https://it.wikipedia.org/wiki?curid=2627742", "title": "L'infinito (album Luca Napolitano)", "text": "L'infinito \u00e8 il primo album studio del cantautore italiano Luca Napolitano, pubblicato il 23 ottobre 2009 dalla Warner Music.\nIl disco, composto da 11 tracce, registrate tra giugno e ottobre 2009, \u00e8 stato anticipato dal singolo \"L'infinito\" (scritto da Andrea Amati e Fabio Vaccaro), uscito in radio il 9 ottobre 2009. Il lavoro \u00e8 stato prodotto e arrangiato da Nicol\u00f2 Fragile.\nNapolitano ha scritto 2 degli inediti presenti nell'album: \"Dimenticarmi di te\" e \"Mi manchi adesso\".\nIl tema principale che unisce tutti i brani dell'album \u00e8 l'amore."}
{"id": "2627744", "revid": "1094968", "url": "https://it.wikipedia.org/wiki?curid=2627744", "title": "Padola (torrente)", "text": "Il Padola \u00e8 un corso d'acqua a carattere torrentizio della Provincia di Belluno che nasce a nord-est del passo di Monte Croce di Comelico in territorio altoatesino.\nScorre dapprima in direzione sud-ovest per poi, a valle del suddetto passo, puntare decisamente in direzione sud-est, fino a Santo Stefano di Cadore, dove confluisce nel Piave a quota 900\u00a0m.s.l.m.\nPrincipali affluenti sono i torrenti Risena (affluente di destra lungo 4,88\u00a0km, sfocia nel Padola a monte dell'omonimo paese) e Digon (pi\u00f9 importante, lungo 11,40\u00a0km, confluisce da sinistra presso Gera).\nIl cidolo.\nA valle dell'abitato di Padola vi \u00e8 costruita una \"stua\", ovvero uno sbarramento artificiale atto a raccogliere il legname che veniva fatto defluire dalle zone dell'Alto Piave verso valle (in particolare Venezia). Si hanno notizie di quest'opera gi\u00e0 a partire dal 1521; originariamente era costruito in legno, nel 1818/19 venne ricostruito in pietra.\nQuesta \"stua\" \u00e8 probabilmente la pi\u00f9 antica sorta nel bacino del Piave, sicuramente la pi\u00f9 longeva e l'unica ancora esistente.\nUn altro cidolo, di maggiore importanza, si trovava a Perarolo di Cadore, luogo strategico in quanto situato alla confluenza del Boite nel Piave (luogo dunque dove convergeva tutto il legname proveniente dall'Ampezzo, dalla val Boite, dal Centro Cadore, dalla val d'Ansiei e dal Comelico)."}
{"id": "2627749", "revid": "22475", "url": "https://it.wikipedia.org/wiki?curid=2627749", "title": "Generation Kill", "text": "Generation Kill \u00e8 un libro di Evan Wright pubblicato per la prima volta nel 2004.\nIl testo racconta le esperienze irachene di Wright in qualit\u00e0 di giornalista di \"Rolling Stone\" affiancato al primo battaglione di ricognizione del Corpo dei Marines degli Stati Uniti durante i primi mesi dell'invasione dell'Iraq del 2003.\nDal libro \u00e8 stata tratta una miniserie omonima in sette episodi prodotta da HBO Films."}
{"id": "2627751", "revid": "287204", "url": "https://it.wikipedia.org/wiki?curid=2627751", "title": "L'infinito (album)", "text": ""}
{"id": "2627763", "revid": "400694", "url": "https://it.wikipedia.org/wiki?curid=2627763", "title": "Inneres Auge - Il tutto \u00e8 pi\u00f9 della somma delle sue parti", "text": "Inneres Auge - Il tutto \u00e8 pi\u00f9 della somma delle sue parti \u00e8 il ventisettesimo album musicale in studio di Franco Battiato, pubblicato nel 2009 con etichetta Universal. L'album \u00e8 composto da due inediti, una cover e nuove versioni di brani editi precedentemente. \"Tibet\", presente nella versione digitale di \"Fleurs 2\", viene qui pubblicata per la prima volta su supporto fisico. La canzone in siciliano, \"'U cuntu\" \u00e8 stata una delle cinque finaliste al Premio Mogol 2010.\nTitolo.\nIn un'intervista , alla domanda: \"Che significa \u201cInneres Auge\u201d?\", Battiato ha risposto:"}
{"id": "2627765", "revid": "228587", "url": "https://it.wikipedia.org/wiki?curid=2627765", "title": "Building the Church", "text": ""}
{"id": "2627766", "revid": "287204", "url": "https://it.wikipedia.org/wiki?curid=2627766", "title": "VdB 158", "text": "vdB 158 \u00e8 una nebulosa a riflessione visibile nella costellazione di Andromeda.\nLa sua posizione si individua circa due gradi a nord di , una stella di magnitudine 3,81; si tratta della parte illuminata di una lunga nube di gas e polveri oscure che si estende in senso nordest-sudovest, nota come GAL\u00a0110-13, la cui forma allungata sarebbe il risultato della collisione fra due nubi molecolari, da cui \u00e8 derivata una compressione che ha provocato dei fenomeni di formazione stellare al suo interno.\nLa nube \u00e8 illuminata da due nane bianco-azzurre di classe spettrale B9V, catalogate come HD\u00a0222046 e HD\u00a0222086, cui se ne aggiunge una terza di classe B8V, HD\u00a0222142, la principale responsabile della luce ricevuta dalla nube; queste tre stelle mostrano un moto proprio comune, indicando che si tratta di un gruppo di stelle fisicamente legate fra di loro e che hanno un'origine comune. Inoltre la loro distanza di circa 400\u00a0parsec (1435 anni luce), le pone nella stessa regione di Lacerta OB1, un'associazione OB la cui stella pi\u00f9 brillante \u00e8 la 10 Lacertae. Questi fenomeni di formazione stellare potrebbero anche essere stati favoriti dall'esplosione di una supernova generata da uno dei membri pi\u00f9 massicci dell'associazione Lac\u00a0OB1, oltre che dall'azione del vento stellare delle componenti pi\u00f9 massicce del sistema, che hanno contribuito anche a modellare la nube GAL\u00a0110-13; l'evento dell'esplosione della supernova sarebbe confermato anche dalla presenza di alcune stelle fuggitive osservate nei dintorni dell'associazione."}
{"id": "2627768", "revid": "1543377", "url": "https://it.wikipedia.org/wiki?curid=2627768", "title": "China (Vangelis)", "text": "China \u00e8 il settimo album in studio del musicista greco Vangelis, pubblicato nel 1979 dalla Polydor.\nIl disco.\n\"China\", quattordicesima uscita discografica (se si comprendono anche \"Hypothesis\" e \"The Dragon\"), come intuibile dal titolo stesso, \u00e8 un concept album sull'omonima nazione ed \u00e8 caratterizzato da sonorit\u00e0 molto influenzate dalla musica tradizionale del paese.\nOltre a sintetizzatori, drum machines, pianoforte elettrico (con cui \u00e8 interamente eseguito \"The Tao of Love\") e acustico (soprattutto in \"The Long March\", \"The Plum Blossom\" e \"Himalaya\"), la strumentazione comprende anche vari flauti e strumenti a corda di tradizione cinese. All'album collaborano il violinista Michel Ripoche (in \"The Plum Blossom\") e gli artisti locali Yeung Hak-Fun and Koon Fook Man (voci in \"The Little Fete\").\nL'album fu composto durante un periodo molto attivo della carriera di Vangelis, durante il quale egli esplor\u00f2 stili accomunati da sonorit\u00e0 elettro-acustiche. Per la realizzazione di quest'album ampli\u00f2 la gamma di suoni dei sintetizzatori, al fine di ottenere uno stile sonoro completamente ispirato alla musica cinese.\nAltri elementi d'ispirazione sono stati la letteratura cinese (\"The Little Fete\" \u00e8 un poema risalente all'VIII secolo a.C., scritto dal poeta cinese Li Bai e tradotto da J. C. Cooper) e la storia rivoluzionaria della Repubblica Popolare Cinese (\"The Long March\")."}
{"id": "2627769", "revid": "727854", "url": "https://it.wikipedia.org/wiki?curid=2627769", "title": "Panela", "text": "La panela (nota anche, nei vari idiomi latinoamericani, con i nomi di atado dulce, chancaca, empanizao, panocha, papel\u00f3n, piloncillo, rapadura o raspadura) \u00e8 un preparato alimentare ottenuto dal succo della canna da zucchero (il cosiddetto \"guarapo\"), sottoposto a ebollizione a temperature elevate ed evaporazione; se ne ricava una melassa viscosa che viene poi versata in piccoli stampi (generalmente rettangolari, ma talvolta anche tondeggianti) in cui la si lascia essiccare. Il risultato sono delle zollette solide di saccarosio e fruttosio, contenenti anche calcio, ferro, fosforo e acido ascorbico. In altre parole, si tratta di zucchero di canna non raffinato (che conserva quindi tutte le sostanze originarie), del tipo zucchero marrone (o \"brown sugar\").\nDescrizione.\nDerrata alimentare tipica dei paesi dell'America Latina, dove viene utilizzata sia direttamente come cibo che come dolcificante, la panela ha anche propriet\u00e0 terapeutiche (trattamenti della pelle, contro le infezioni o i raffreddori). Il maggior produttore mondiale \u00e8 la Colombia, ma \u00e8 particolarmente diffusa anche in Ecuador, Guatemala, Messico, Panama, Per\u00f9, Cile, Venezuela e Bolivia. In India e Pakistan vi sono alimenti simili: lo jaggery ad esempio, o anche il gur."}
{"id": "2627770", "revid": "1468869", "url": "https://it.wikipedia.org/wiki?curid=2627770", "title": "Raspadura", "text": ""}
{"id": "2627772", "revid": "1305772", "url": "https://it.wikipedia.org/wiki?curid=2627772", "title": "L'infinito (disambigua)", "text": ""}
{"id": "2627773", "revid": "1543377", "url": "https://it.wikipedia.org/wiki?curid=2627773", "title": "Calle de Alcal\u00e1", "text": "La Calle de Alcal\u00e1 \u00e8 una delle principali arterie di Madrid, sia per il traffico sia per le attivit\u00e0 commerciali.\nPercorso.\nLa via \u00e8 la strada pi\u00f9 lunga di tutta la citt\u00e0 e si estende per 10,5 km dal centro in direzione est-nordest.\nComincia dalla Puerta del Sol, teorico km 0 di tutte le strade della Spagna e nel suo tratto iniziale attraversa molti dei punti emblematici di Madrid come la Plaza de la Independencia, dove sorge la Puerta de Alcal\u00e1, e la Plaza de Cibeles con la famosa fontana della dea. La strada termina il suo percorso \"centrico\" attraversando la M-30, il primo anello della circonvallazione di Madrid, all'altezza della famosa \"plaza de toros\" de Las Ventas.\nIn un secondo tratto attraversa i distretti di Ciudad Lineal e San Blas. \nL'arteria \u00e8 principalmente residenziale, anche se in questo tratto ha comunque grande importanza il piccolo commercio, specie nel settore della moda, e vi \u00e8 un centro commerciale, (Alcal\u00e1 Norte) all'incrocio tra Calle Arturo Soria e Calle de los Hermanos Garc\u00eda Noblejas. La Calle Alcal\u00e1 termina a Ciudad Pegaso (San Blas), in corrispondenza del \"Nudo de Eisenhower\", dove si incrociano la A-2 (\"Carretera de Barcelona\") e la M-14 (chiamata anche \"Avenida de la Hispanidad\" o \"Carretera del Aeropuerto\").\nStoria.\nLa Calle de Alcal\u00e1 \u00e8 una delle pi\u00f9 antiche di Madrid e la sua nascita fu spontanea, in quanto la Madrid dell'epoca si caratterizz\u00f2 per la mancanza di qualsiasi pianificazione urbanistica. \nIl suo tracciato sorge al principio del XV secolo da un'antica strada che nasceva dalla Puerta del Sol, l'allora limite occidentale di Madrid. La carreggiata conduceva a est, ad Alcal\u00e1 de Henares e fino all'Aragona. Inizialmente ricevette il nome di \"calle de los Olivares\", per via dell'uliveto che attraversava e dal quale era fiancheggiata.\nQuando la regina Isabella I ordin\u00f2 di tagliare gli alberi di ulivo del Paese per ovviare al maleodorante odore che da essi proveniva, la strada perse la sua antica denominazione.\nMan mano che la popolazione della citt\u00e0 cresceva, e specialmente dopo che Madrid divenne capitale della Spagna nel XVI secolo, i suoi marciapiedi si popolarono di ville dell'aristocrazia e di conventi, trasformando l'antica strada in parte della citt\u00e0."}
{"id": "2627775", "revid": "254059", "url": "https://it.wikipedia.org/wiki?curid=2627775", "title": "Sonna (Veneto)", "text": "Il fiume Sonna \u00e8 un corso d'acqua a carattere torrentizio che nasce a Feltre a quota 270\u00a0m.s.l.m. dalla confluenza dei torrenti Stizzon e Colmeda e sfocia a quota 203\u00a0m.s.l.m. nel Piave, dopo un corso di 7,56\u00a0km (tale lunghezza raggiunge per\u00f2 i 25\u00a0km qualora venga calcolata dalla sorgente dello Stizzon, che dei due \u00e8 il ramo sorgentifero pi\u00f9 lungo)."}
{"id": "2627778", "revid": "287204", "url": "https://it.wikipedia.org/wiki?curid=2627778", "title": "L'infinito (Luca Napolitano)", "text": ""}
{"id": "2627785", "revid": "1543377", "url": "https://it.wikipedia.org/wiki?curid=2627785", "title": "SIL Open Font License", "text": "La SIL Open Font License \u00e8 una licenza libera e open source progettata per i font dall'organizzazione SIL International (Summer Institute of Linguistics, Istituto estivo di linguistica) per l'utilizzo di alcuni dei loro caratteri Unicode.\nLa licenza \u00e8 considerata libera dalla Free Software Foundation.\nTermini.\nLa Open Font License \u00e8 una licenza software libera e permette l'utilizzo, la modifica e la libera distribuzione dei font (finch\u00e9 rimangono licenziati con la Open Font License). Il detentore dei diritti pu\u00f2 comunque dichiarare il nome del font come \"Reserved Font Name\" (nome di font riservato), che le versioni modificate di quel font non potranno usare.\nLa licenza consente che il font venga usato in ogni tipo di documento, con qualunque termine di licenza, ma richiede che i fonts siano inclusi in un software per essere venduti.\nIncompatibilit\u00e0 GPL.\nLa Open Font License \u00e8 incompatibile con la licenza GPL a causa del debole permesso d'autore (copyleft). Anche senza questo fattore, sarebbe comunque GPL-incompatibile per via dei \"Reserved Font Names\" (Nomi di Font Riservati) e la possibilit\u00e0 di vendita dei fonts se inclusi in un software, considerati \"ulteriori restrizioni\" secondo la sezione 10 della GPL."}
{"id": "2627786", "revid": "287204", "url": "https://it.wikipedia.org/wiki?curid=2627786", "title": "Ram\u00f3n de la Fuente", "text": "Carriera.\nClub.\nAttaccante basco, debutt\u00f2 nel 1924 con il Barakaldo, venendo acquistato due stagioni pi\u00f9 tardi dall'Athletic Bilbao.\nDopo un primo anno in cui non riusc\u00ec a calcare il campo in nessun'occasione, a partire dal 1926-1927 venne costantemente utilizzato sia nel campionato regionale che in coppa del Re.\nDurante il Primera Divisi\u00f3n 1928-1929 (Spagna), prima edizione della storia, fu vice-capocannoniere del torneo, alle spalle di Paco Bienzobas.\nCon questa maglia divenne un punto di riferimento dell'attacco, accanto a Gorostiza, Iraragorri, Bata e Unamuno, totalizzando 211 presenze (96 in campionato) e realizzando 64 gol, conquistando tre scudetti e quattro Coppe del Re.\nConcluse la carriera nella stagione 1934-1935 all'.\nMor\u00ec nel 1973 a 65 anni di et\u00e0.\nNazionale.\n\u00c8 stato convocato con la nazionale spagnola in 8 occasioni Il suo debutto come un giocatore \u00e8 stato il 17 aprile 1927 nella partita Spagna-Svizzera 1-0.\nHa inoltre partecipato al Campionato mondiale di calcio 1934."}
{"id": "2627789", "revid": "1632387", "url": "https://it.wikipedia.org/wiki?curid=2627789", "title": "Videografia di David Bowie", "text": "La videografia di David Bowie comprende 71 videoclip promozionali, pi\u00f9 4 video di altri artisti a cui ha partecipato, 15 video album o compilation pubblicati in VHS, DVD e 18 apparizioni come ospite in video di altri artisti. \nDa sempre riconosciuto come uno dei pionieri del video musicale, gi\u00e0 nel 1969 Bowie aveva al suo attivo un numero di promo sufficiente a mettere insieme un lungometraggio, prima ancora di avere ottenuto il suo primo successo da classifica con un singolo. Il risultato fu \"Love You Till Tuesday\", rimasto inedito fino al 1984, seguito dalla serie di videoclip promozionali del periodo Ziggy Stardust girati da Mick Rock, tra i quali in seguito Lester Bangs avrebbe identificato \"John, I'm Only Dancing\" come \u00abil preciso momento in cui \u00e8 nata la concezione moderna di video musicale\u00bb, circa tre anni prima di \"Bohemian Rhapsody\" dei Queen. \nTra la fine degli anni settanta e i primi anni ottanta, cos\u00ec come altri artisti quali Blondie, Village People e Michael Jackson che usavano il videoclip come parte del procedimento per ottenere successi da classifica, Bowie lanci\u00f2 \"Boys Keep Swinging\", \"D.J.\", \"Look Back in Anger\" e \"Ashes to Ashes\", coi quali contribu\u00ec a definire i parametri della nuova forma d'arte. Creazioni pi\u00f9 recenti come \"The Hearts Filthy Lesson\", \"Little Wonder\" e \"Survive\" hanno confermato che Bowie continua a esplorare i confini del video musicale. Nel muovo millennio collaborazioni con registi come Floria Sigismondi e Johan Renck ed attori hollywoodiani come Gary Oldman e Tilda Swinton hanno portato i videoclip di Bowie ad avvicinarsi a veri cortometraggi cinematografici."}
{"id": "2627808", "revid": "729019", "url": "https://it.wikipedia.org/wiki?curid=2627808", "title": "Navas (metropolitana di Barcellona)", "text": "Navas (anticamente Navas de Tolosa) \u00e8 una stazione della Linea 1 della Metropolitana di Barcellona, situata sotto la Avinguda Meridiana nel distretto di Sant Andreu.\nLa stazione \u00e8 stata inaugurata nel 1953, faceva allora parte del \"Ferrocarril Metropolitano Trasversal\", e si chiamava \"Navas de Tolosa\". Nel 1982 con la riorganizzazione delle linee la stazione pass\u00f2 a servire l'allora nuova L1 e cambi\u00f2 la denominazione nell'attuale \"Navas\".\nIl 21 febbraio 2007 un venditore sordo della lotteria ONCE \u00e8 morto in questa stazione, per essere stato spinto sulle rotaie."}
{"id": "2627809", "revid": "1982", "url": "https://it.wikipedia.org/wiki?curid=2627809", "title": "Radio Koper Capodistria", "text": ""}
{"id": "2627810", "revid": "486946", "url": "https://it.wikipedia.org/wiki?curid=2627810", "title": "De Vijverberg", "text": ""}
{"id": "2627818", "revid": "1793900", "url": "https://it.wikipedia.org/wiki?curid=2627818", "title": "Haarlem Stadion", "text": "L'Haarlem Stadion \u00e8 uno stadio di calcio, che viene utilizzato principalmente per le partite del club calcistico HFC Haarlem.\nDopo vari ampliamenti e ristrutturazioni ora ha una capacit\u00e0 di 3.442 spettatori. Le tribune sul lato corto non vengono utilizzate. Lo stand principale che \u00e8 la tribuna Kick Smit che ha una capacit\u00e0 di 2.250, i posti a sedere in tribuna nord sono 644 e nella sud 548."}
{"id": "2627819", "revid": "182193", "url": "https://it.wikipedia.org/wiki?curid=2627819", "title": "Pisa Calcio", "text": ""}
{"id": "2627829", "revid": "200568", "url": "https://it.wikipedia.org/wiki?curid=2627829", "title": "John C. Slater", "text": ""}
{"id": "2627831", "revid": "33751", "url": "https://it.wikipedia.org/wiki?curid=2627831", "title": "Stadio De Braak", "text": "Lo Stadio De Braak () \u00e8 uno stadio di calcio di Helmond, che \u00e8 utilizzato soprattutto per le partite dell'Helmond Sport.\nLo stadio ha una capienza di 4.200 spettatori e ha 400 posti riservati ai tifosi ospiti. Lo stadio ha tre stand: i due lati lunghi e un lato corto. D'altra parte vi sono dei palazzi abitati. Gli abitanti di queste case sono spesso sui loro balconi per assistere alla partita.\nNello stadio il 15 gennaio 2008 si gioc\u00f2 la KNVB beker tra SV Deurne - (0-4) e, in questa occasione, lo stadio ebbe il tutto esaurito."}
{"id": "2627846", "revid": "123348712", "url": "https://it.wikipedia.org/wiki?curid=2627846", "title": "Ubaldo Gandolfi", "text": "Biografia.\nNato a San Matteo della Decima, all'et\u00e0 di diciassette anni fu ammesso all'Accademia Clementina, dove fu allievo di Ercole Graziani, Felice Torelli ed Ercole Lelli. Proveniva da una grande famiglia di prolifici artisti, tra i quali anche i suoi figli Giovanni Battista e Ubaldo Lorenzo, come anche il fratello Gaetano e i nipoti Mauro, Democrito e Clementina.\nIl lavoro di Ubaldo Gandolfi si estende fra il Barocco e il Neoclassico, e richiama specificamente lo stile di Ludovico Carracci. Egli complet\u00f2, fra il 1770 e il 1775, una serie di tele di tema mitologico per il Palazzo Marescalchi di Bologna, due delle quali si trovano ora nel Museum of North Carolina."}
{"id": "2627849", "revid": "729019", "url": "https://it.wikipedia.org/wiki?curid=2627849", "title": "Aeroporto Internazionale di Damasco", "text": "L'Aeroporto Internazionale di Damasco \u00e8 un aeroporto situato nei pressi di Damasco capitale della Siria.\nSviluppi futuri.\nLo stato siriano ha affermato che non appena la Guerra civile siriana cesser\u00e0 ed il turismo influenzer\u00e0 ancora di pi\u00f9 la citt\u00e0, l'aeroporto verr\u00e0 ampliato ulteriormente a 2 terminal e offrir\u00e0 ancora pi\u00f9 servizi.\nDati tecnici.\nL'Aeroporto \u00e8 provvisto di tre ristoranti, due duty-free, vari negozi di souvenir ed abbigliamento ed offre servizi bancomat, ambulanza, ristorante e sale relax.\nHa un solo terminal e due piste lunghe circa 3.600 metri ognuna, con superficie in asfalto.\nIncidenti.\n\u2022 Il 24 aprile 1954, lo SNCASE Languedoc SU-AHZ di Misr Air stava partendo dall'aeroporto quando il carrello di dritta \u00e8 crollato improvvisamente.\n\u2022 Il 10 novembre del 1970, un Douglas DC-3 di Saudia partito da Amman e diretto a Riyadh in Arabia Saudita, \u00e8 stato dirottato e deviato verso Damasco, per motivi sconosciuti.\n\u2022 Il 20 agosto del 1975, il volo \u010cSA 540 si \u00e8 schiantato durante l'atterraggio all'aeroporto internazionale di Damasco. Dei 128 passeggeri e membri dell'equipaggio a bordo si sono rinvenuti solo due sopravvissuti."}
{"id": "2627850", "revid": "297059", "url": "https://it.wikipedia.org/wiki?curid=2627850", "title": "Damascus International Airport", "text": ""}
{"id": "2627852", "revid": "110157", "url": "https://it.wikipedia.org/wiki?curid=2627852", "title": "De Geusselt", "text": "Il Geusselt \u00e8 lo stadio di calcio dell'MVV di Maastricht. Lo stadio si trova nello stesso parco \"De Geusselt\" dello Stadionplein a nord di Maastricht e prende il nome dal vicino Castello di Geusselt.\nInizialmente l'MVV giocava allo stadio di Boschpoort, finch\u00e9 nel 1961 il club si trasfer\u00ec al Geusselt. Lo stadio aveva originariamente 18.000 posti, ma, dopo una completa ristrutturazione negli anni '80, la capienza si ridusse a 10.000.\nNei primi anni 80 c'erano progetti per un nuovo stadio nel quartiere di Randwyck. Se il piano fosse stato attuato, l'intero stadio sarebbe stato abbandonato. Il piano fall\u00ec e cos\u00ec si decise di rilanciare il Geusselt. La pista di cenere fu rimossa, il campo \u00e8 stato ruotato di un quarto di giro(ora sorge sulle colline) e il numero di posti fu ridotto.\nNel derby contro il Fortuna Sittard vi si registra solitamente il tutto esaurito."}
{"id": "2627853", "revid": "125078285", "url": "https://it.wikipedia.org/wiki?curid=2627853", "title": "Disco 4", "text": "Disco 4 \u00e8 il quarto album di remix del gruppo musicale britannico Pet Shop Boys, pubblicato l'8 ottobre 2007 dalla Parlophone.\nIl disco.\nRispetto ai tre precedenti album di remix pubblicati dal gruppo tra il 1986 e il 2003, \"Disco 4\" si differenzia per il contenuto: infatti si tratta di una raccolta di remix firmati Pet Shop Boys in poca parte di brani del duo stesso (\"Integral\" e \"I'm with Stupid\") e per buona parte di brani di altri artisti.\nPer promuovere il disco, i Pet Shop Boys remixarono il loro brano \"Integral\" (contenuto nel loro precedente album \"Fundamental\") e lo pubblicarono come singolo solo per via digitale. Il brano ottenne un enorme successo nel mondo digitale (arriv\u00f2 alla posizione numero 3 nella \"classifica dei singoli scaricati dal web\") e successivamente entr\u00f2 nella classifica britannica al 197\u00ba posto.\nAccoglienza.\n\"Disco 4\" ha ricevuto pareri perlopi\u00f9 positivi: David Jeffries di AllMusic ha dato all'album 3 stelle su 5 commentando \u00ab\"Disco 4\" si focalizza sui Pet Shop Boys non tanto come \"artisti\" quanto come remixer...e quando remixano, i Pet Shop Boys fanno che il sound di ogni artista sia pi\u00f9 'Pet Shop Boys'. L'album offre ai fan nuove esperienze rispetto ai precedenti capitoli.\u00bb Attraverso la voce di Rebecca Nicholson, NME assegna 6/10 all'album dichiarando \u00abdopo 26 anni, sono ancora i migliori remixer\u00bb. Inoltre aggiunge \u00ab\"Disco 4\" celebra il loro potere aderente su brani di altri artisti ... ma la compilation \u00e8 di troppi generi differenti per coesistere insieme\u00bb. Di stampo positivo sono i giudizi di Record Collector (4 stelle su 5) e di Rockfeedback (anch'esso 4 su 5). Quest'ultimo, attraverso Tom Hocknell, commenta che \"l'album lavora incredibilmente bene\" e che i Pet Shop Boys hanno reso ogni traccia remixata molto migliore della originale. Anche Virgin assegna 4 stelle su 5 a \"Disco 4\" descrivendolo come una \u00abcollezione di remix da parte di una delle istituzioni pi\u00f9 fine della musica pop\u00bb. Oltre a ci\u00f2 il critico Matt O'Leary aggiunge che \u00abda sempre si ammirano i Pet Shop Boys per la loro capacit\u00e0 di realizzare lavori che come sonorit\u00e0 sono pressoch\u00e9 simili a quelle anteriori di 10 anni. La punta di diamante dell'album sono i remix di \"Hallo Spaceboy\", \"Walking on Thin Ice\" e l'autoprodotto \"I'm with Stupid\"\u00bb."}
{"id": "2627856", "revid": "729019", "url": "https://it.wikipedia.org/wiki?curid=2627856", "title": "Myasishchev M-57", "text": "Myasishchev M-57 \u00e8 il progetto di un bombardiere strategico supersonico portato avanti dall'OKB-23 Myasishchev a partire dal 1959. Il lavoro relativo a questa macchina venne interrotto nei primissimi anni sessanta, ed il velivolo rimase sulla carta.\nStoria.\nSviluppo.\nL'ufficio tecnico di Vladimir Michajlovi\u010d Mjasi\u0161\u010dev inizi\u00f2 a lavorare ad un aereo da bombardamento supersonico in grado di lanciare missili da crociera a partire dal luglio 1959. I lavori relativi al nuovo velivolo vennero affidati a L. Selyakova, che realizz\u00f2 un progetto preliminare di quello che prese poi il nome di Myasishchev M-57. Questo aereo incorporava anche alcune delle soluzioni che erano state ideate per il bombardiere Myasishchev M-56, anch'esso progettato dall'OKB-23 e rimasto sulla carta.\nIl primo volo era stato previsto per il 1963, ovvero quattro anni dopo l'inizio delle attivit\u00e0 progettuali. Tuttavia, questo programma, come praticamente tutti quelli di Mjasi\u0161\u010dev, venne cancellato nei primissimi anni sessanta, in seguito alla chiusura del suo OKB.\nDescrizione tecnica.\nProbabilmente, furono valutate diverse configurazioni del Myasishchev M-57. Il progetto finale comunque prevedeva un velivolo a sei motori che utilizzava la formula dell'ala volante a delta, con doppia deriva. La superficie alare era piuttosto vasta, e raggiungeva i 400 metri quadrati. Tra le ipotesi valutate, ce ne fu anche una con alette canard. Dal punto di vista estetico, comunque, il risultato finale era piuttosto simile all'A-57 progettato da Roberto Oros di Bartini (anche questo mai realizzato).\nIl peso al decollo era stato stimato essere compreso tra le 220 e le 240 tonnellate, delle quali 137 costituite da carburante. L'equipaggio era di tre elementi.\nLa propulsione avrebbe dovuto essere assicurata da sei turbogetti, che nel progetto definitivo erano stati sistemati tra le due derive di coda. Inizialmente, si pens\u00f2 di utilizzare degli NK-11, ma infine si opt\u00f2 per altrettanti VK-15M. Questi avevano una potenza compresa tra i 25.000 ed i 26.000 kgf, ed avrebbero dovuto spingere l'M-57 alla velocit\u00e0 di crociera di 3.200 km/h. L'autonomia stimata raggiungeva i 17.200\u00a0km (aumentata di 1.000\u00a0km rispetto al progetto preliminare). La tangenza massima era nell'ordine dei 26.000 metri. La tangenza operativa effettiva invece era inizialmente di 24.000 metri, poi aumentati a 25.000 nel progetto finale.\nL'armamento avrebbe dovuto essere costituito da missili da crociera in grado di trasportare una testata nucleare, con una gittata di 500-1.000\u00a0km. Si decise di utilizzare dei missili aria superficie AS-4 Kitchen (russo: Kh-22), all'epoca in fase di sviluppo. L'M-57 sarebbe stato in grado di trasportarne due, con un carico bellico complessivo che quindi sfiorava le 12 tonnellate."}
{"id": "2627860", "revid": "1428919", "url": "https://it.wikipedia.org/wiki?curid=2627860", "title": "Gatti molto speciali", "text": "Gatti molto speciali \u00e8 un breve romanzo di Doris Lessing, una \"short-story\". La scrittrice racconta la sua esperienza con i gatti, esperienza iniziata in Africa, e tuttora vissuta dall'autrice in Inghilterra.\nStile narrativo.\nI gatti assumono caratteristiche tipiche di esseri umani. Lessing ne descrive gli amori e le paure, e riesce a farlo come se stesse parlando di persone; riesce ad entrare nella psicologia delle sue bestiole, regalando al lettore un romanzo leggero, a tratti divertente e a tratti malinconico, in quanto Lessing descrive anche le disavventure vissute dai suoi gatti.\nEdizioni.\nIl titolo originale \u00e8 \"Particularly Cats\", ed \u00e8 stato pubblicato in lingua originale nel 1967.\nLa prima edizione italiana risale al 1990, ma \u00e8 stata seguita da numerose ristampe, l'ultima risale al 2008 ed \u00e8 stata pubblicata da Feltrinelli.\nNote.\nL'edizione italiana, oltre al racconto del 1967, contiene un racconto scritto nel 1989, il quale ha come protagonista un gatto di nome Rufus. Infine vi \u00e8 un ritratto di poche pagine scritto dalla traduttrice, ossia M. A. Saracino."}
{"id": "2627861", "revid": "486946", "url": "https://it.wikipedia.org/wiki?curid=2627861", "title": "Istituto Sardo Organizzazione Lavoro Artigianale", "text": ""}
{"id": "2627868", "revid": "110157", "url": "https://it.wikipedia.org/wiki?curid=2627868", "title": "Falk\u00f6ping", "text": "Falk\u00f6ping \u00e8 una citt\u00e0 della Svezia capoluogo dell'omonimo comune, conta 15.824 abitanti e si trova nella contea di V\u00e4stra G\u00f6taland.\nGeografia fisica.\nLa citt\u00e0 si trova dove la linea ferroviaria occidentale (\"V\u00e4stra Stambanan\") tra Stoccolma e G\u00f6teborg incontra la linea ferroviaria da N\u00e4ssj\u00f6, via J\u00f6nk\u00f6ping, per Falk\u00f6ping. La citt\u00e0 non \u00e8 mai stato un centro industriale importante, assumendo la funzione di centro servizi per il territorio rurale circostante, noto come \"Falbygden\", ora incluso nel territorio del comune di Falk\u00f6ping.\nStoria.\nLa citt\u00e0 di Falk\u00f6ping emerse per importanza nel corso del XV secolo, ma gi\u00e0 nel XII secolo era un'importante meta di pellegrinaggio per la sua la chiesa dedicata a Sant'Olaf (\"Sankt Olof\"). La citt\u00e0 perse progressivamente di importanza durante il XVI secolo e fu rasa al suolo dai danesi danese durante la Guerra nordica dei sette anni, tuttavia la citt\u00e0 sopravvisse come una delle pi\u00f9 piccole citt\u00e0 del regno."}
{"id": "2627873", "revid": "767487", "url": "https://it.wikipedia.org/wiki?curid=2627873", "title": "Leonardo Cilaurren", "text": "Carriera.\nClub.\nCresciuto nelle giovanili dell'Arenas Club de Getxo, debutt\u00f2 con la prima squadra nella Primera Divisi\u00f3n spagnola durante la stagione 1929-1930.\nAl termine del campionato 1932-33 passa all'Athletic Bilbao, con cui vince immediatamente la Coppa del Re. Con i baschi disput\u00f2 5 stagioni, totalizzando 105 presenze (49 in campionato), vincendo due campionati ed altrettante Coppe di Spagna.\nAllo scoppio della Guerra civile spagnola, nel 1936, i campionati vennero sospesi e lui gioc\u00f2 con la nazionale dei paesi baschi in un tour europeo volto a raccogliere fondi per i rifugiati baschi, nonch\u00e9 svolgere propaganda a favore del governo basco e della Repubblica. \nQuando la citt\u00e0 di Bilbao cadde nelle mani di Franco, la selezione basca continu\u00f2 il tour in America.\nIn Messico disput\u00f2 la Major League 1938-39, con il nome di Club Deportivo Euzkadi. Al termine della stagione la selezione basca venne sciolta, ma Cilaurren decise di non rientrare in Spagna, anche a causa dell'avversione al neonato regime che ne impossibilitava il rientro in patria.\nNel 1939 unitamente a Gregorio Blasco si trasfer\u00ec in Argentina firmando per il River Plate, e due anni pi\u00f9 tardi al Penarol in Uruguay. In breve pass\u00f2 al Real Club Espana in Messico, con cui rimase fino al 1945 vincendo numerosi trofei.\nNazionale.\n\u00c8 stato convocato con la Nazionale spagnola in 14 occasioni. Il suo debutto risale al 9 dicembre 1931 nella partita Inghilterra-Spagna 7-1.\nHa inoltre partecipato al Campionato mondiale di calcio 1934."}
{"id": "2627882", "revid": "1555966", "url": "https://it.wikipedia.org/wiki?curid=2627882", "title": "Le stagioni del nostro amore (album)", "text": "Le stagioni del nostro amore \u00e8 una compilation del cantautore italiano Franco Battiato, pubblicata nel 2003 dalla Universal Music.\nIl secondo CD, curato da Franco Zanetti, contiene una selezione di canzoni registrate dal cantante nella seconda met\u00e0 degli anni sessanta. Sempre sul secondo disco sono presenti tre tracce video tratte da \"L'imboscata Live Tour 1997\", all'epoca non ancora pubblicato in DVD: \"La stagione dell'amore\", \"E ti vengo a cercare\" e \"Stranizza d'amuri\".\nNonostante nel libretto \"\u00c8 l'amore\" sia indicata con la dicitura \"versione con archi\", si tratta della versione originale su 45 giri e non di quella effettivamente con archi pubblicata nella precedente raccolta \"Franco Battiato\" del 1982.\n\"Bella ragazza\" e \"Gente\" sono invece nelle versioni alternative pubblicate sulla raccolta \"Franco Battiato\". La prima delle due presenta per\u00f2 una dissolvenza che ne accorcia il finale di qualche secondo."}
{"id": "2627883", "revid": "287204", "url": "https://it.wikipedia.org/wiki?curid=2627883", "title": "Yanmar Stadion", "text": "Lo Yanmar Stadion \u00e8 la casa della squadra di calcio dei Paesi Bassi Almere City. Lo stadio ha preso il nome da uno degli sponsor principali del club di Almere.\nLa costruzione dello stadio avvenne nell'agosto 2005 e fu completato poco prima dell'apertura della nuova stagione di calcio e il debutto nel calcio professionistico per l'Almere City.\nLo stadio, che \u00e8 parte dello Fanny Blankers-Koen Sports Park di Almere, pu\u00f2 ospitare 4501 spettatori ed \u00e8 lo stadio pi\u00f9 piccolo nel calcio professionistico olandese.\nChiamato inizialmente Mitsubishi Forkliftstadion, nella stagione 2013-2014 ha assunto il nome di Almere City Stadion, per poi diventare Yanmar Stadion dal 2015.\nFootball americano.\nNel 2017 vi si sono giocate le finali dei campionati olandesi di football americano."}
{"id": "2627891", "revid": "767487", "url": "https://it.wikipedia.org/wiki?curid=2627891", "title": "Karin moglie vogliosa", "text": "Karin moglie vogliosa \u00e8 un film pornografico del 1986 diretto da Giorgio Grand con Karin Schubert. Negli Stati Uniti noto come \"The Desirous Wife\", \u00e8 uscito nelle sale italiane il 13 agosto.\nIl tema principale del film \u00e8 il ricatto sessuale: un fotografo disinibito, infatti, viene colto, da un marito, mentre compie atti libidinosi con la propria moglie. Da questa iniziale vicenda, nella pellicola si susseguono una serie di intrighi sessuali, senza che la sceneggiatura appaia mai ben definita."}
{"id": "2627898", "revid": "287204", "url": "https://it.wikipedia.org/wiki?curid=2627898", "title": "Frans Heesen Stadion", "text": "L'Heesen Yachts Stadion \u00e8 lo stadio dell'Oss FC situato a Oss, ha una capacit\u00e0 totale di 4.700 spettatori ed \u00e8 soprannominato \"The Bue\".\nLo stadio \u00e8 costituito da tre settori, mentre, dietro ad una delle porte, non vi \u00e8 nessun impianto. La costruzione dello stadio ha avuto il via grazie al progetto \"Talent Campus Oss\". Lo stadio era conosciuto come \"TOP Oss Stadion\", ma dall'Eerste Divisie 2008-2009 venne rinominato \"Heesen Yachts Stadium\" per il suo sponsor: l'Heesen Yachts."}
{"id": "2627899", "revid": "26415", "url": "https://it.wikipedia.org/wiki?curid=2627899", "title": "Museo diffuso Castello d'Alceste", "text": ""}
{"id": "2627901", "revid": "729019", "url": "https://it.wikipedia.org/wiki?curid=2627901", "title": "Isola Awaji", "text": "L' \u00e8 un'isola della Prefettura di Hy\u014dgo, facente parte dell'arcipelago giapponese. Ha un'area di 592,17\u00a0km\u00b2 e una popolazione di 157.000 abitanti (2005).\nGeografia.\nAwaji \u00e8 situata tra l'isola di Honshu alla quale \u00e8 collegata tramite il ponte di Akashi Kaiky\u014d, il ponte sospeso pi\u00f9 lungo del mondo, e l'isola di Shikoku dalla quale \u00e8 separata dallo stretto di Naruto attraversato dal ponte \u014cnaruto. A nord-est si affaccia sulla baia di Osaka, a sud-est sul canale di Kii e a ovest su , una parte del mare interno di Seto. L'isola \u00e8 sulla linea della faglia di Nojima, una faglia attiva che fu la causa del grande terremoto di Kobe del 17 gennaio 1995.\nAmministrativamente l'isola \u00e8 parte della Prefettura di Hy\u014dgo ed \u00e8 divisa in tre citt\u00e0: Awaji, Sumoto e Minamiawaji. La parte settentrionale dell'isola dista circa 50\u00a0km da Osaka.\nNel 2002 vi \u00e8 stato inaugurato il parco nazionale , che ospita oltre 300 variet\u00e0 di fiori, tra cui 600.000 tulipani e muscari."}
{"id": "2627902", "revid": "287204", "url": "https://it.wikipedia.org/wiki?curid=2627902", "title": "Croce Rossa del Manciuku\u00f2", "text": "La Societ\u00e0 della Croce Rossa del Manciuku\u00f2 fu la societ\u00e0 nazionale di Croce Rossa del Manciuku\u00f2 (\u6e80\u5dde\u56fd in cinese), uno stato fantoccio creato dal Giappone ed esistito dal 1932 al 1945 nella regione dell'attuale Manciuria.\nStoria.\nAl termine della guerra russo-giapponese, la regione della Manciuria era controllata dal Giappone, che nel 1932 sostenne la nascita del Regno del Manchuku\u00f2, governato dal deposto imperatore cinese Puyi. Gli aiuti del paese egemone includevano anche il campo sanitario, i cui servizi per i primi anni furono garantiti dalla Croce Rossa giapponese.\nLa Croce Rossa del Manciuku\u00f2 venne fondata il 15 ottobre 1938, e prese in consegna tutti gli ospedali e gli equipaggiamenti impiegati fino ad allora sul territorio dalla Societ\u00e0 giapponese della Croce Rossa.\nL'Associazione esistette fino al 1945, anno in cui il paese venne invaso dall'Unione Sovietica ed annesso alla Cina."}
{"id": "2627904", "revid": "203463", "url": "https://it.wikipedia.org/wiki?curid=2627904", "title": "Ponte a sospensione", "text": ""}
{"id": "2627909", "revid": "599013", "url": "https://it.wikipedia.org/wiki?curid=2627909", "title": "Henri Anier", "text": "Biografia.\nAnche suo fratello minore Hannes \u00e8 un calciatore.\nCarriera.\nAnier ha disputato sei partite di qualificazione al campionato europeo di calcio Under-21 2011, segnando una rete contro la ."}
{"id": "2627911", "revid": "24099", "url": "https://it.wikipedia.org/wiki?curid=2627911", "title": "Val di Greve", "text": ""}
{"id": "2627920", "revid": "27563669", "url": "https://it.wikipedia.org/wiki?curid=2627920", "title": "Papa Ratti", "text": ""}
{"id": "2627938", "revid": "729019", "url": "https://it.wikipedia.org/wiki?curid=2627938", "title": "La Sagrera (metropolitana di Barcellona)", "text": "La stazione di La Sagrera detta anche Sagrera-Meridiana, precedentemente chiamata solo \"Sagrera\", \u00e8 una stazione di interscambio ferroviario e della metropolitana di Barcellona che presta servizio alle linee L1, L5, L9 Nord e L10 della metropolitana cittadina. La stazione \u00e8 situata nel quartiere che d\u00e0 il nome al distretto di Sant Andreu, sotto l'Avinguda Meridiana.\nInaugurata nel 1954 per servire l'allora \"Metro Trasversal\", (poi divenuto L1), venne ampliata nel 1959 per il primo tratto dell'allora Linea II, (oggi L5). L'allungamento della Linea V nel 1970 da \"Diagonal\" a \"Sagrera\" fece arrivare in questa stazione anche l'allora Linea V.\nNel 1982 con la riorganizzazione delle linee, la stazione pass\u00f2 a servire le \"nuove\" linee L1 ed L5. A partire dal 2010, \u00e8 il capolinea della Tratta IV delle linee L9 e L10.\nNel 2011, \u00e8 stata aperta al servizio anche la stazione delle Rodalies de Catalunya, rendendo cos\u00ec la stazione un nodo di interscambio, che si affianca alla stazione dell'alta velocit\u00e0 Sagrera-TAV ancora in fase di completamento."}
{"id": "2627939", "revid": "647919", "url": "https://it.wikipedia.org/wiki?curid=2627939", "title": "Objective C++", "text": ""}
{"id": "2627943", "revid": "436907", "url": "https://it.wikipedia.org/wiki?curid=2627943", "title": "Muscle Museum EP", "text": "Muscle Museum EP \u00e8 il secondo EP del gruppo musicale britannico Muse, pubblicato l'11 gennaio 1999 dalla Dangerous Records.\nIl disco.\nContiene e porta il titolo dell'omonimo brano successivamente divenuto il terzo singolo estratto dall'album di debutto \"Showbiz\", pubblicato nel 1999. Tra le altre tracce \u00e8 presente anche \"Instant Messenger\", una prima versione di \"Pink Ego Box\" (b-side del singolo di \"Muscle Museum\").\nPrima della pubblicazione definitiva dell'EP furono realizzate alcune copie promozionali presso lo studio di registrazione Sawmills Studio di Dennis Smith. Come per l'EP precedente del 1998, \"Muscle Museum EP\" venne anch'esso pubblicato in 999 copie numerate, oltre ad alcune copie prive di numerazione distribuite alle stazioni radio, ai giornali e durante i primi concerti del gruppo.\nMatthew Bellamy consegn\u00f2 personalmente una copia dell'EP alla stazione radio britannica BBC Radio 1 chiedendo che venisse consegnata al DJ Steve Lamacq che lavorava anche come critico musicale per la rivista musicale britannica NME. Pochi mesi dopo, la BBC Radio 1 trasmise alcuni brani dell'EP durante il programma di Lamacq lanciando i Muse nella classifica indie dopo che il gruppo distribu\u00ec l'album per la vendita nei negozi."}
{"id": "2627944", "revid": "92723", "url": "https://it.wikipedia.org/wiki?curid=2627944", "title": "Premi promozionali attribuiti dalla FOM", "text": "La Formula One Management annualmente attribuisce alcuni premi legati alla promozione delle gare di Formula 1. Tre sono i premi attualmente attribuiti: il \"Race Promoter's Trophy\", che viene dato ai promotori del gran premio meglio organizzato, e l\"'ASN Trophy\" (conosciuto anche come \"Bernie Ecclestone Trophy\") attribuito all'organizzazione sportiva i cui piloti hanno conquistato pi\u00f9 punti iridati nel corso della stagione. Il \"Race Promoter's Trophy\", trofeo nato nel 1975, veniva inizialmente attribuito dalla Formula One Constructors Association (FOCA) col nome di \"FOCA Award\"; il \"Television Trophy\", viene attribuito alla miglior produzione televisiva di un gran premio. Nel 2007, essendo quasi tutti i gran premi prodotti dalla stessa FOM, il premio non venne attribuito. Dal 2008 \u00e8 stato reintrodotto.\nTelevision Trophy.\nIl trofeo viene assegnato alla miglior produzione televisiva dell'anno:\nASN Trophy.\nIl trofeo viene assegnato all'organizzazione sportiva i cui piloti segnano pi\u00f9 punti:"}
{"id": "2627945", "revid": "62004", "url": "https://it.wikipedia.org/wiki?curid=2627945", "title": "Cofidis, Le Cr\u00e9dit par T\u00e9l\u00e9phone", "text": ""}
{"id": "2627947", "revid": "287204", "url": "https://it.wikipedia.org/wiki?curid=2627947", "title": "ATP German Open 1989", "text": "Il German Open 1989 \u00e8 stato un torneo di tennis giocato sulla terra rossa. \u00c8 stata l'82\u00aa edizione del \"Torneo di Amburgo\", che fa parte del Nabisco Grand Prix 1989. Si \u00e8 giocato al Rothenbaum Tennis Center di Amburgo in Germania, dall'8 al 14 maggio 1989.\nCampioni.\nSingolare.\n Ivan Lendl ha battuto in finale Horst Skoff, 6-4, 6-1, 6-3\nDoppio.\n Emilio S\u00e1nchez / Javier S\u00e1nchez hanno battuto in finale Boris Becker / Eric Jelen, 6-4, 6-1"}
{"id": "2627954", "revid": "38120", "url": "https://it.wikipedia.org/wiki?curid=2627954", "title": "Gaia (re)", "text": ""}
{"id": "2627956", "revid": "1543377", "url": "https://it.wikipedia.org/wiki?curid=2627956", "title": "Cabralzinho", "text": "Carriera.\nGiocatore.\nCabralzinho gioc\u00f2 per Santos, S\u00e3o Bento, Fluminense, Palmeiras e Bangu, con un'esperienza negli Stati Uniti d'America con gli Houston Stars.\nNell'estate 1967 con il disput\u00f2 il campionato nordamericano organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Il Bangu rappresent\u00f2 gli , che concluse la Western Division al quarto posto finale.\nAllenatore.\nInizi\u00f2 ad allenare nel 1979, allenando tra gli altri il Santos nel 1995 e lo Al-Zamalek in Egitto tra il 2002 ed il 2003 e tra il 2004 ed il 2005. Mentre allenava lo Zamalek rifiut\u00f2 offerte di lavoro dell'Al-Ahly e della Nazionale di calcio dell'Egitto.\nHa poi allenato l'Esp\u00e9rance in Tunisia dal maggio al novembre 2008 ed aveva gi\u00e0 allenato il club africano nel 2007; nel settembre 2009 \u00e8 stato assunto dall'Al-Ittihad Al-Sakndary.\nNel gennaio 2014 \u00e8 stato nominato nuovo allenatore del Syrianska, neoretrocesso nella seconda serie svedese, ma dopo sole tre settimane di precampionato lascia l'incarico per motivi personali."}
{"id": "2627957", "revid": "109431923", "url": "https://it.wikipedia.org/wiki?curid=2627957", "title": "Gala (re)", "text": "Biografia.\nNel 213 a.C., durante il corso della seconda guerra punica, quando Siface si alle\u00f2 con i Romani contro i Cartaginesi, Gala aveva un figlio di ventisette anni, Massinissa, di una tale indole che gi\u00e0 da allora appariva che avrebbe ampliato i domini del regno di suo padre. I Cartaginesi informarono Gala del fatto che, i Romani e Siface avrebbero potuto, ora che erano alleati, combattere insieme sia in Spagna, sia in Africa, con grave danno per tutte le altre genti africane. Era necessario, pertanto, contrastare questa crescente potenza su entrambi i fronti. Fu facile persuadere Gala a inviare un esercito, poich\u00e9 il figlio Massinissa insisteva a chiedere quella guerra. Poco dopo, infatti, Siface fu sconfitto in una grande battaglia in Africa, dai Cartaginesi e dalle truppe guidate dal giovane Massinissa. Si dice che caddero ben 30.000 uomini.\nMor\u00ec nel 207 a.C., quando Massinissa con la cavalleria numida era impegnato in Spagna contro Scipione Africano. Secondo il costume numida gli succedette il fratello Esalce."}
{"id": "2627962", "revid": "179980", "url": "https://it.wikipedia.org/wiki?curid=2627962", "title": "Carlos Alberto Ferreira Cabral", "text": ""}
{"id": "2627964", "revid": "767487", "url": "https://it.wikipedia.org/wiki?curid=2627964", "title": "HMS Falmouth (1910)", "text": "La HMS \"Falmouth\", settima nave da guerra britannica a portare questo nome, \u00e8 stata un incrociatore leggero classe Town, tipo \"Weymouth\", della Royal Navy. Venne impostata nei cantieri William Beardmore and Company il 21 febbraio 1910, varata il 20 settembre successivo ed entr\u00f2 in servizio nel settembre 1911.\nServizio.\nDurante la prima guerra mondiale partecip\u00f2 a tutte le pi\u00f9 importanti battaglie navali. All'inizio del conflitto venne assegnata al 5\u00ba Squadrone Incrociatori operativo nell'Atlantico. Nell'agosto 1914 la \"Falmouth\" affond\u00f2 4 mercantili tedeschi per poi venire riassegnata al 1\u00ba Squadrone Incrociatori leggeri della \"Grand Fleet\". Il 28 agosto partecip\u00f2 alla Battaglia di Helgoland ed il 24 gennaio 1915 alla battaglia di Dogger Bank.\nEra ancora assegnata allo stesso squadrone quando partecip\u00f2 tra il 31 maggio ed il 1\u00ba giugno 1916 alla battaglia dello Jutland. Circa due mesi dopo, il 19 agosto, venne colpita da un siluro lanciato dal sommergibile tedesco U-66 e successivamente affondata dall'U-63. Il relitto si trova in circa 15 metri di acqua in posizione ."}
{"id": "2627971", "revid": "599013", "url": "https://it.wikipedia.org/wiki?curid=2627971", "title": "Giuseppe Filippa", "text": "Carriera di atleta.\nFilippa fu uno dei pi\u00f9 forti e celebri pallonisti dello scorso secolo: atleta potente, agile, non alto ma estremamente preciso nei colpi. Era popolarissimo col soprannome \"Ghindo\" poich\u00e9 sua mamma gli aveva insegnato l'esclamazione \"Ah, Ghindo\" onde evitare di urlare qualche bestemmia nella frenes\u00eca delle competizioni agonistiche quindi il campione spesso usava tale espressione. Inizi\u00f2 la carriera praticando pallapugno e quando a 17 anni esord\u00ec nello storico sferisterio Alessandro Mermet era scalzo, essendo di modesta condizione economica, ma poi solitamente calzava un paio di speciali pantofole chiuse diverse da un piede all'altro per foggia e colore nonch\u00e9 indossava una maglietta di cotonaccio chiusa da un cordoncino e pantaloni di tela d'Africa: dunque aveva un abbigliamento non proprio classico e usuale ma era talmente bravo che s\u00f9bito il pubblico lo acclam\u00f2 riconoscendo le sue rare qualit\u00e0 atletiche. Dopo aver vinto tutti i maggiori tornei di pallone elastico confermandosi come migliore battitore, si dedic\u00f2 al pallone col bracciale nel 1903 quando fu ingaggiato da una squadra di Torino: qui in una sola stagione realizz\u00f2 ben 22 volate consecutive dal trampolino. Dal 1904 gareggi\u00f2 in una squadra di Milano poi dal 1906 in un'altra di Firenze e dal 1914 in un'altra ancora di Roma. Dal 1909 gli fu dedicata una famosa canzone dialettale, composta dai suoi estimatori, che iniziava cos\u00ec: \"pompa Ghindo, daje d'oeili a to balon daje forsa o grand campiun.\" Le atletiche gesta di questo celeberrimo campione hanno lasciato nel ricordo dei tifosi un alone di leggenda.\nBiografia.\nUna volta ritiratosi dall'agonismo professionale nel 1915, grazie alla sua fama nel 1928 fu nominato rappresentante nei sindacati fascisti poi divent\u00f2 ufficiale di stato civile e conciliatore. Diresse pure l'ufficio postale di Cravanzana e nel 1938 ne divenne podest\u00e0. Sperper\u00f2 una notevole cifra guadagnata nelle tante partite a causa delle sue generosit\u00e0 e ingenuit\u00e0. La sua morte avvenne in tragiche circostanze poich\u00e9 fu condannato per collaborazionismo essendo tradito dalla consorte, che fece la delatrice dicendo dove si nascondeva quind\u00ec fin\u00ec la sua esistenza nella galera di Susa. Nel 2008 il consiglio comunale del suo paese natale gli dedic\u00f2 una piazza ma la \"deputazione subalpina di storia patria\" contest\u00f2 trasmettendo il parere alla competente prefettura che ha inoltrato la segnalazione al municipio."}
{"id": "2627972", "revid": "1232412", "url": "https://it.wikipedia.org/wiki?curid=2627972", "title": "Discografia di Cristina D'Avena", "text": "Questa voce comprende la discografia della cantante italiana Cristina D'Avena. \nL'eventuale valore presente nella cella indica il numero di unit\u00e0 presenti in quel formato: se non vi \u00e8 nulla, se ne sottintende una sola."}
{"id": "2627983", "revid": "125408206", "url": "https://it.wikipedia.org/wiki?curid=2627983", "title": "Niall McGinn", "text": "Carriera.\nNazionale.\nViene convocato per gli Europei 2016 in Francia."}
{"id": "2627988", "revid": "1494169", "url": "https://it.wikipedia.org/wiki?curid=2627988", "title": "USS Salt Lake City", "text": "Due unit\u00e0 della United States Navy sono state battezzate USS \"Salt Lake City\", in onore dell'omonima citt\u00e0 dello Utah."}
{"id": "2627995", "revid": "287204", "url": "https://it.wikipedia.org/wiki?curid=2627995", "title": "VdB 157", "text": "vdB 157 \u00e8 una nebulosa a riflessione visibile nella costellazione di Cefeo.\nLa sua posizione si individua nella parte settentrionale della costellazione, circa a met\u00e0 strada sulla congiungente le stelle e Alrai; si tratta di una nube di gas che si estende attorno a una stella di classe spettrale B9V, catalogata come HD\u00a0217903, una stella bianco-azzurra di sequenza principale situata nella regione Cepheus\u00a0R2, in corrispondenza del Cepheus Flare. Dalla sua parallasse, pari a 2,72\u00b10,62\u00a0mas si deduce una distanza di circa 368\u00a0parsec (pari a 1198 anni\u00a0luce). La nube \u00e8 composta da polveri fredde situate lontano dalla superficie della stella, ed emettono radiazione infrarossa, captata dall'IRAS."}
{"id": "2627996", "revid": "149466", "url": "https://it.wikipedia.org/wiki?curid=2627996", "title": "Abraham Ben Ezra", "text": ""}
{"id": "2627997", "revid": "26415", "url": "https://it.wikipedia.org/wiki?curid=2627997", "title": "Museo diffuso", "text": ""}
{"id": "2628004", "revid": "767487", "url": "https://it.wikipedia.org/wiki?curid=2628004", "title": "Una vita venduta", "text": "Una vita venduta \u00e8 un film del 1976, diretto dal regista Aldo Florio, con colonna sonora composta da Ennio Morricone.\nIl film, ispirato al racconto \"L'antimonio\", dello scrittore Leonardo Sciascia, \u00e8 ambientato nel contesto della guerra civile spagnola, ed \u00e8 l'unico film italiano prodotto dopo il 1945 sull'argomento.\nTrama.\nDurante la guerra civile spagnola, due soldati italiani, i siciliani Michele e Luigi, membri della divisione fascista \"Dio lo vuole\" del Corpo Truppe Volontarie italiano si conoscono a Malaga. Diversi d'animo, i due sono stati anche guidati da ragioni assai diverse nell'arruolarsi: Michele, che ha scelto la vita militare per sfuggire alla povert\u00e0 e non tornare a lavorare alla miniera di zolfo, e combattendo intende mettere da parte i soldi per l'acquisto di un campicello da coltivare; Luigi, invece, aspira soltanto a trovare il modo di raggiungere gli Stati Uniti d'America ove risiede la sua famiglia.\nMentre nel corso della guerra Michele apre gli occhi sugli orrori dello scontro fratricida e recupera un minimo di coscienza, Luigi passa dall'opportunismo al collaborazionismo."}
{"id": "2628006", "revid": "1543377", "url": "https://it.wikipedia.org/wiki?curid=2628006", "title": "Gustavo Modena", "text": "Al suo nome molte citt\u00e0, fra cui Milano, Roma, Genova, Torino Padova e Firenze hanno intitolato strade, piazze e teatri. Un busto che lo raffigura, opera dello scultore Carlo Lorenzetti, \u00e8 collocato sulla cima del Gianicolo, a Roma; un altro, opera di Leonardo Bistolfi, sul lato est dell'aiuola Balbo a Torino. Una statua dell'attore, sempre di Lorenzetti, \u00e8 esposta anche nei giardini di Venezia, sua citt\u00e0 natale.\nGenova, Vaiano, Palmanova e Trento gli hanno intitolato un teatro; nel capoluogo ligure il teatro \u00e8 situato nell'omonima piazza del quartiere di Sampierdarena.\nIntese l'attivit\u00e0 teatrale come mezzo di elevazione e liberazione morale dell'individuo. \u00c8 considerato uno dei migliori attori della prima met\u00e0 del XIX secolo.\nBiografia.\nConosciuto per la sua recitazione assolutamente naturale, era figlio d'arte. Nacque infatti da Giacomo Modena, di Mori, di professione sarto, e da Maria Luisa Lancetti, attrice. Inizi\u00f2 a recitare sotto la guida del padre.\nLaureatosi in giurisprudenza a Bologna nel 1821, prefer\u00ec rinunciare alla carriera forense privilegiando l'attivit\u00e0 di attore teatrale. Maestro di Tommaso Salvini ed Ernesto Rossi, debutt\u00f2 in teatro nel 1824 recitando il ruolo di David nella tragedia \"Saul\" di Vittorio Alfieri.\nRimase fortemente scosso dai tumulti del 1821 e in uno scontro con la polizia rimase gravemente ferito. Radicato nella sua fede patriottica, partecip\u00f2 ai moti risorgimentali del 1831 e ader\u00ec alla Giovine Italia di Giuseppe Mazzini. In conseguenza del suo impegno politico al pari di Mazzini fu costretto, con la moglie ginevrina Giulia Calame, a riparare in esilio, dapprima in Svizzera e Belgio (Bruges), quindi in Inghilterra dove si trov\u00f2 a svolgere i pi\u00f9 svariati mestieri.\nA Londra ebbe modo comunque di suscitare ammirazione per l'abilit\u00e0 declamatoria dei versi della \"Divina Commedia\" (spettacolo \"Lectura Dantis\").\nNel 1839, fatto ritorno nel Regno Lombardo-Veneto, costitu\u00ec una propria compagnia con cui inizi\u00f2 una tourn\u00e9e di sette anni in diversi stati della futura Italia ai quali gli era consentito di accedere. Terminata la tourn\u00e9e si dedic\u00f2 prettamente alla politica limitando l'attivit\u00e0 teatrale. Dopo le sconfitte del 1848-1849, si ritir\u00f2 in Piemonte. Visse anche in Liguria.\nGustavo Modena fece parte della Massoneria, ed in suo onore fu intitolata un'importante loggia della capitale, nell'obbedienza di Piazza del Ges\u00f9.\nCos\u00ec descrisse il suo credo artistico: \u00ab\"L'arte per l'arte sola \u00e8 cosa vuota di senso; e precipuo scopo del teatro \u00e8 l'aprire gli occhi ai ciechi estirpando pregiudizi e superstizioni\"\u00bb. Parlando delle ragioni che lo avevano condotto a portare sulla scena il Maometto di Voltaire aggiunse: \u00ab\"Molto sar\u00e0 ottenuto se gli spettatori, pi\u00f9 che sentire, saranno indotti a pensare\"\u00bb."}
{"id": "2628013", "revid": "474175", "url": "https://it.wikipedia.org/wiki?curid=2628013", "title": "Massacro di F\u00e2nt\u00e2na Alb\u0103", "text": "Il massacro di F\u00e2nt\u00e2na Alb\u0103 (\"fontana bianca\") ebbe luogo il 1\u00ba aprile 1941, quando un numero imprecisato tra i 2.000 ed i 3.000 rumeni dei villaggi della valle del Siret tentarono di fuggire dall'Unione Sovietica in Romania dopo modifiche dei confini imposte dal governo di Mosca a quello di Bucarest a seguito del patto Molotov-Ribbentrop.\nSituazione storica.\nNel 1940, la Romania fu costretta a consegnare all'Unione Sovietica territori popolati da 3 milioni di abitanti, in maggioranza di etnia romena, dopo l'ultimatum dato dal governo di Mosca a quello di Bucarest nel giugno dello stesso anno. La cessione territoriale imposta comprendeva la Bessarabia, che l'URSS si annesse con il consenso della Germania nazista sulla base dei protocolli segreti firmati nel patto Molotov-Ribbentrop) del 23 agosto 1939, ma anche la Bucovina settentrionale, che in tali protocolli non era menzionata.\nDurante l'avanzata in territorio romeno, l'Armata Rossa e l'NKVD non rispettarono i tempi concordati tra i governi di Mosca e di Bucarest e, spalleggiate da partigiani infiltrati in precedenza, aprirono il fuoco contro le truppe romene in marcia verso il nuovo confine causando numerose vittime. Interi reparti romeni vennero accerchiati dalle forze sovietiche, catturati e internati.\nMolte famiglie vennero colte di sorpresa dal rapido succedersi degli eventi e si trovarono divise dai nuovi confini. In questa situazione molti cercarono di riunirsi con le famiglie in Romania, attraversando la frontiera legalmente o illegalmente. A questa situazione le autorit\u00e0 sovietiche risposero in due modi: da un lato fu rafforzato il pattugliamento delle frontiere; dall'altro furono compilati elenchi di famiglie che avevano parenti in Romania. I membri di queste famiglie furono dichiarati traditori della patria e deportati ai lavori forzati.\nI fatti.\nIl 1\u00ba aprile 1941 un folto gruppo di persone provenienti da diversi villaggi lungo la valle del Siret (P\u0103tr\u0103u\u021bii-de-Sus, P\u0103tr\u0103u\u021bii-de-Jos, Cupca, Corce\u0219ti, Suceveni), recante la bandiera bianca e insegne religiose (icone, croci ed altro), form\u00f2 una colonna di circa 3.000 persone pacifiche e disarmate, che si incammin\u00f2 verso il nuovo confine sovietico-rumeno.\nNella radura di Varni\u021ba, a circa 3\u00a0km dalla frontiera rumena, le guardie di confine sovietiche che erano in agguato nella foresta aprirono il fuoco su di loro incessantemente con delle mitragliatrici. I sopravvissuti furono inseguiti dalle guardie a cavallo e massacrati a colpi di sciabola. I feriti furono legati alle code dei cavalli e fatti trascinare.\nI corpi delle vittime, di cui alcuni ancora vivi, vennero sepolti in cinque grandi fosse comuni preparate precedentemente con un lavoro ininterrotto di due giorni e due notti. Alcuni dei fuggitivi poi, furono arrestati dalla NKVD di Hlyboka (Rajon) e dopo essere stati torturati, furono portati al cimitero ebraico in quella citt\u00e0 e gettati vivi in una fossa comune, su cui \u00e8 stata versata calce viva.\nIl numero esatto delle vittime non \u00e8 certo e probabilmente non si verr\u00e0 mai a sapere. Secondo i dati archiviati dalle autorit\u00e0 sovietiche, solo venti persone furono uccise nel tentativo di attraversare il confine, tra cui anziani, donne e bambini. Altre liste, compilate successivamente e riguardanti esclusivamente la popolazione di sei villaggi, riportano i nomi di 44 persone decedute nella strage. Altre stime di testimoni locali danno invece un numero compreso tra 200 e oltre 2.000 vittime uccise da armi da fuoco, altre ferite e poi uccise a colpi di spada o di vanga oppure sepolti vivi. Una stima obiettiva limita il numero dei morti ad alcune centinaia.\nConseguenze.\nIl massacro innesc\u00f2 una serie di operazioni di repressione contro l'etnia rumena. Nella notte tra il 12 e il 13 giugno 1941, oltre 13000 rumeni vennero prelevati dalle loro case e deportati in Siberia e Kazakistan. Pochi sono sopravvissuti.\nIl massacro \u00e8 stato considerato un tab\u00f9 fino agli anni Novanta, ogni riferimento o ricordo era vietato dalle autorit\u00e0 sovietiche prima e da quelle ucraine poi. Solo dal 2000 le autorit\u00e0 ucraine, anche a seguito di richieste dall'Europa, hanno permesso una cerimonia di commemorazione delle vittime e l'erezione di un sacrario."}
{"id": "2628014", "revid": "125731824", "url": "https://it.wikipedia.org/wiki?curid=2628014", "title": "Trevi (azienda)", "text": "Trevi S.p.A. \u00e8 un'azienda italiana specializzata nelle fondazioni speciali e consolidamenti di terreni; dal 2019, dopo cinque anni di dissesto finanziario, \u00e8 in regime di concordato.\nLa societ\u00e0 fa parte, insieme a Soilmec del Gruppo Trevi, gruppo internazionale operante nell'ingegneria del sottosuolo e nella progettazione e produzione di macchinari e attrezzature specialistiche nel settore dell\u2019ingegneria del sottosuolo.\nLa Holding Trevi - Finanziaria Industriale S.p.A. \u00e8 quotata alla Borsa di Milano dal 1999, segmento Standard (TFI.MI, ISIN: IT0001351383).\nStoria.\nPali Trevisani.\nDavide Trevisani fonda a Cesena nel 1957, l'Impresa Palificazioni Trevisani Geom. Davide specializzata nella realizzazione di pali trivellati per scavare pozzi a bassa profondit\u00e0.\nGianluigi Trevisani, fratello di Davide, entra nell'azienda nel 1962 per meglio sviluppare la presenza del gruppo all'estero; nello stesso anno viene brevettata la prima attrezzatura semovente per l'esecuzione di pali battuti e nel 1967 viene progettato e brevettato il primo impianto rotary a tre rulli per lo scavo di pali trivellati di grande diametro. Il 1967 \u00e8 anche la data della prima grossa commessa estera: la realizzazione delle fondazioni dell'Apapa Road a Lagos, in Nigeria.\nPer diversificare le attivit\u00e0, nel 1969 venne fondata la Soilmec S.p.A., un'azienda specializzata nella progettazione, produzione e commercializzazione di attrezzature e impianti per le fondazioni profonde. Il primo nucleo produttivo \u00e8 costituito da due capannoni su 6 ettari di terreno a Pievesestina di Cesena: uno per la Pali Trevisani, uno per Soilmec. Nel 2013 la societ\u00e0 \u00e8 organizzata in dieci stabilimenti produttivi: a Cesena, Forl\u00ec e Asolo in Italia e Fort Worth, Houston, San Paolo, Voluntari, Dubai, Mumbai e Shanghai nel mondo, con una rete di filiali, agenti e distributori presente in pi\u00f9 di 90 paesi sparsi nel mondo.\nNel 1971 viene fondata la Pilotes Trevi in Argentina, nel 1973 si costituisce la Tecnosol S.p.A. con sede a Roma, specializzata in indagini geognostiche e nella ricerca idrica e nel 1975 si acquisisce il contratto per i pali di fondazione della centrale termoelettrica di Porto Tolle.\nNel 1977 viene costruita la Trevi Foundations Nigeria Ltd, che inizia i lavori di fondazione del Third Mainland Bridge a Lagos. Sempre nel periodo 1977-1980 vengono acquisiti i lavori per il porto di Bandar Abbas in Iran e del porto commerciale di Gioia Tauro in Italia, nonch\u00e9 i lavori di perforazione ed iniezione per i \"cut-off\" delle dighe di Alicura in Argentina e del Khao Laem in Thailandia.\nNel periodo 1980-1985 sono costituite: Trevi Hong Kong (1980), Trevi Foundations Philippines (1981) e Italthai-Trevi Company Ltd. in Thailandia (1982).\nTrevi S.p.A..\nNel 1983 Pali Trevisani diventa \"TREVI S.p.A\", a causa dell'avvenuta diversificazione tecnologica nel campo della piccola e grande perforazione.\nNel 1992 l'azienda realizza la Diga di Ertan in Cina.\nNel 1994 vengono eseguiti i lavori di fondazione del ponte Vasco de Gama a Lisbona in Portogallo, un ponte lungo 18\u00a0km. A questi lavori si affiancano commesse di valore storico e culturale: nel 1995 iniziano i lavori di consolidamento della Torre pendente di Pisa. L'anno seguente, in Egitto, Trevi partecipa alla costruzione della nuova Biblioteca di Alessandria d'Egitto, ed al difficile consolidamento di antiche moschee datate dal 1000 al 1500 d.C.\nNel 1997 la Trevi intensifica la propria presenza negli Stati Uniti acquisendo la Icos, azienda del mercato Nord-Americano lavorando quindi nei progetti del Big Dig a Boston, Four Season Hotel di Miami, numerose dighe americane e il nuovo World Trade Center di New York.\nGruppo Trevi.\nNel 1999 il Gruppo Trevi si espande nel Medio Oriente e acquisita la Swissboring Piling Overseas Corporation operante dal 1973 nella zona degli Emirati Arabi Uniti, Qatar, Oman, Bahrain e Kuwait.\nGli ultimi anni sono collegati all'impegno nella messa a punto di attrezzature e tecnologie utilizzate in numerose gallerie in Italia e all'estero e con la firma di contratti di cessione di tecnologie in Giappone.\nLo sviluppo rimane costante, sostenuto da commesse che arrivano dalla Nuova Zelanda, dalla Nigeria, dagli Stati Uniti, dal Medio Oriente ed Europa.\nNel 2012 Trevi, attraverso la propria controllata Treviicos, completa il diaframma di protezione in calcestruzzo della diga di Wolf Creek, all'interno del progetto di consolidamento della diga sul fiume Cumberland in Kentucky, commissionato dall'USACE (Genio Militare delle Forze Armate degli Stati Uniti).\nEntra CDP Equity.\nAlla fine del 2014 CDP Equity, la Cassa Depositi e Prestiti controllata per l'80% dal Ministero dell'economia italiano, entra, attraverso il Fondo Strategico Italiano (FSI), nel Gruppo Trevi acquisendo il 16,8% del capitale con un investimento di 101 milioni di euro. Nello stesso periodo il fondo Polaris Capital Management raddoppia al 10% la propria partecipazione nella Trevi dal precedente 5%.\nNel 2016 il Gruppo Trevi si aggiudica il contratto per i lavori di riparazione della diga di Mosul, in Iraq, per un valore di 273 milioni di euro. La sicurezza dei 450 tecnici e personale della Trevi impegnati nei lavori anche per tutto il 2017, \u00e8 garantita da un contingente militare italiano.\nNel marzo 2017 muore a Istanbul un operaio 45enne della Soilmec impegnato in un cantiere della societ\u00e0. Nel gennaio 2021 quattro dirigenti sono stati rinviati a giudizio per omicidio colposo, mentre la societ\u00e0 \u00e8 chiamata in causa per un illecito amministrativo da reato secondo il decreto legislativo 230/2001.\nLa crisi.\nNel dicembre 2017, dopo il crollo del titolo in Borsa a 0,26 euro (ha perso il 73% su base annua), il cda nomina Sergio Iasi responsabile della ristrutturazione del gruppo.\nDopo un tentativo finito in niente nell'estate 2018 con Bain Capital Credit e avere toccato in ottobre l'apice della crisi con la mancata presentazione semestrale e un indebitamento bancario attorno ai 700 milioni di euro, il gruppo decide un aumento di capitale da 130 milioni sottoscritto pro quota dai due principali investitori (Cassa Depositi e il fondo Polaris Capital Management), la conversione di crediti in azioni ordinarie da parte delle 42 banche esposte con Trevi Costruzioni fino a 310 milioni, la vendita della divisione Oil&amp;Gas agli indiani di Meil Group per 140 milioni in modo da rimborsare in parte gli istituti di credito.\nNell'aprile 2019, dopo l'emergere di divergenze tra la famiglia Trevisani e le banche sul piano di ristrutturazione elaborato da Sergio Iasi, il tribunale di Forl\u00ec-Cesena ha accettato la richiesta presentata da Holding Trevi di concordato preventivo con prosecuzione dell'attivit\u00e0. Dopo un braccio di ferro protrattosi per alcuni mesi e l'approvazione dei bilanci del 2017 (perdita consolidata di 432 milioni) e del 2018 (perdita di 143 milioni), il 30 settembre 2019 la famiglia Trevisani fa un passo indietro in occasione del rinnovo del cda lasciando la gestione: presidente viene eletto Luca D'Agnese, indicato da Cassa Depositi e Prestiti, amministratore delegato Giuseppe Caselli, ingegnere meccanico della Saipem. Nel board entrano due esponenti della famiglia Trevisani, Cesare e Stefano, con il 32% destinato a diluirsi con l'aumento di capitale di 130 milioni previsto entro la fine dell'anno.\nNel dicembre 2019 la controllata Soilmec cede l'intera quota di maggioranza, l'80%, della societ\u00e0 Usa Watson, acquisita nel 2009. Il prezzo, utilizzato per finanziare il capitale circolare del Gruppo Trevi che ha un indebitamento aumentato a 750 milioni di euro, \u00e8 stato di 2,5 milioni di dollari.\nNel gennaio 2020 la Corte di appello di Bologna, ribaltando la decisione del tribunale di Forl\u00ec, ha omologato l'accordo di ristrutturazione del debito che consente al Gruppo Trevi di sopravvivere.\nNel giugno 2020 l'amministratore delegato espresso da CDP Giuseppe Caselli dichiara che \"dopo il rafforzamento patrimoniale ora possiamo finalmente pensare al prossimo futuro e impegnarci sul rilancio industriale\u201d, tuttavia la semestrale a giugno 2021 evidenzia una perdita nei primi sei mesi del 2021 di - \u20ac 29,249 milioni di euro, con una diminuzione del -9% dei ricavi e del -42% dell'EBITDA Ricorrente rispetto all'anno precedente.\nUna nota stampa della societ\u00e0 del 22 dicembre 2021 comunica una nuova richiesta di modifica del piano di ristrutturazione (la terza proroga dall'inizio del concordato): \n\"Trevi - Finanziaria Industriale S.p.A. informa che, in data odierna, nel contesto delle interlocuzioni avviate per la revisione dell\u2019Accordo di Ristrutturazione sottoscritto il 5 agosto 2019, sono state illustrate alle banche finanziatrici del Gruppo Trevifin le linee guida di una possibile nuova manovra finanziaria che prevedono, tra l\u2019altro,\" \n\"(i) un rafforzamento patrimoniale da realizzare mediante un aumento di capitale per cassa da Euro 20 milioni e una conversione in capitale di Euro 60 milioni di credito bancario,\" \n\"(ii) il riscadenzamento del rimborso delle linee di credito a medio-lungo termine fino al 2026, con connessa modifica dei relativi parametri finanziari, e\" \n\"(iii) l\u2019estensione al 2026 della scadenza del prestito obbligazionario 2021-2024.\" \n\"Unitamente all\u2019ipotesi di manovra, \u00e8 stata sottoposta alle banche finanziatrici la richiesta di estendere dal 31 dicembre 2021 al 30 aprile 2022 la durata dell\u2019Accordo di Moratoria e Standstill sottoscritto con le medesime il 5 agosto 2021. Nella formulazione della possibile nuova manovra finanziaria sottoposta alle banche finanziatrici, si \u00e8 tenuto conto di alcuni aggiornamenti apportati dal management rispetto alle proiezioni del piano industriale 2021-2024, rese note al mercato con comunicato stampa del 24 aprile 2021. Tali aggiornamenti recepiscono i dati contabili al 30 giugno 2021.\"\nNel 2022 il valore della capitalizzazione della societ\u00e0 scende a 87 milioni di euro; la Posizione Finanziaria Netta del Gruppo al 31 dicembre 2021 ammonta a circa 253,5 milioni di Euro.\nDati economici.\nNel 2016 il fatturato del Gruppo Trevi \u00e8 stato di 1.080 milioni di euro (riduzione del 19,5% rispetto al 2015), l'Ebitda di 75,7 milioni (il 7% dei ricavi totali), il risultato \u00e8 stato negativo di 86,4 milioni. L'indebitamento netto del gruppo, che alla fine del 2016 era di 440,8 milioni di euro, ha toccato nell'estate del 2017 i 600,2 milioni mettendo in allarme le banche. La Posizione Finanziaria Netta del Gruppo al 31 dicembre 2021 ammonta a circa 253,5 milioni di Euro.\nQuesti i risultati sintetici degli ultimi anni, come da bilanci consolidati depositati:\nAzionariato.\nL'azionariato a comunicato alla Consob \u00e8 il seguente:\nIl Capitale sociale di TREVI - Finanziaria Industriale S.p.A. ammonta a 97.475.554,00 euro interamente sottoscritto e versato ed \u00e8 suddiviso in n. 150.855.693 azioni ordinarie prive dell\u2019indicazione del valore nominale (a far data dal 30 maggio 2020).\nDalle comunicazioni Consob rese note il 2 febbraio 2022, risulta che dal 25 gennaio 2022 Polaris Capital Management detiene il 24,133% del capitale di Trevi Group, da una situazione precedente del 25,674%, relativa al 9 giugno 2020; Cassa Depositi e Prestiti controlla 32,661% delle azioni.\nInnovazioni.\nNel novembre del 2012, impiegando un'idrofresa di nuova concezione, Trevi in collaborazione con Soilmec Spa, divisione metalmeccanica del Gruppo Trevi, ha raggiunto il record di scavo di 250 metri di profondit\u00e0, finalizzato alla realizzazione di un diaframma (o pannello) della stessa profondit\u00e0.\nLa sperimentazione, condotta nei dintorni di Cesena, \u00e8 stata seguita dall'Universit\u00e0 di Bologna, dal Politecnico di Torino e dall'Universit\u00e0 Politecnica delle Marche."}
{"id": "2628016", "revid": "1856513", "url": "https://it.wikipedia.org/wiki?curid=2628016", "title": "Angara Airlines", "text": "La Angara Airlines (in russo: \u0410\u0432\u0438\u0430\u043a\u043e\u043c\u043f\u0430\u043d\u0438\u044f \u00ab\u0410\u043d\u0433\u0430\u0440\u0430\u00bb) prima conosciuta anche come Baikal Airlines \u00e8 una compagnia aerea russa con la base tecnica all'Aeroporto di Irkutsk (UIII) nell'oblast' di Irkutsk, nella Siberia Orientale, in Russia.\nStoria.\nLa Baikal Airlines (IATA: X3; ICAO: BKL) \u00e8 stata fondata nel 1991 sulla base del Distaccamento Unito dell'Aviazione Civile di Irkutsk. Dall'Aeroflot-Irkutsk la Baikal Airlines ha ricevuto in eredit\u00e0 circa 70 aerei: Tupolev Tu-154, Ilyushin Il-76, Antonov An-12, Antonov An-24, Antonov An-26.\nDal 1991 la Baikal Airlines ha iniziato ad effettuare voli di linea dall'Aeroporto di Irkutsk verso Giappone, Cina ed anche voli charter in Europa. Alcuni Tupolev Tu-154 sono stati ceduti in leasing in Cina e la compagnia aerea nel 1993 divent\u00f2 una delle 7 pi\u00f9 grandi compagnie aeree russe.\nNel 1994 la compagnia aerea ha comunicato di voler creare uno dei primi gruppi di piloti russi per operare i Boeing 757 in Russia. I primi gruppi di piloti sono stati addestrati nel Quartier Generale della Boeing a Seattle. Altri gruppi sono stati addestrati nel centro di preparazione dei piloti della statunitense Northwest Airlines a Minneapolis. Nell'arco di due anni sono stati inviati negli USA circa 40 piloti e 6 istruttori della Baikal Airlines. Dopo il ritorno dagli USA la compagnia aerea ha organizzato i corsi di preparazione per il personale a Irkutsk con alcuni istruttori provenienti dagli USA e dall'Irlanda. Pi\u00f9 di 60 persone dello staff tecnico della compagnia aerea hanno ricevuto corsi di istruzione a Seattle per effettuare la manutenzione dei Boeing e nel Regno Unito per la manutenzione dei propulsori degli aerei americani.\nIl 14 giugno 1994 il primo Boeing 757 della Baikal Airlines \u00e8 atterrato all'Aeroporto di Irkutsk. Lo hanno pilotato dagli USA i piloti russi Sergej Pomojnickij e Valerij Zincenko. Il primo volo di linea con questo Boeing 757 \u00e8 stato effettuato sulla rotta Irkutsk-Mosca Domodedovo. La Baikal Airlines ha incominciato ad effettuare i voli di linea con gli aerei statunitensi in contemporanea con la Transaero Airlines. In seguito i voli sono stati trasferiti dall'Aeroporto di Mosca-Domodedovo all'Aeroporto di Mosca-\u0160eremet'evo per effettuare i voli charter via Mosca in Grecia, Spagna, Bulgaria, Egitto.\nIl controllo della base tecnica della Baikal Airlines \u00e8 stato effettuato dalla danese PEMCO e dalla israeliana Israel Aircraft Industry (IAI).\nNel 1996 un Boeing 757 \u00e8 partito per la Danimarca per effettuare il C-check. La Baikal Airlines ha ritardato i pagamenti del leasing e l'aereo \u00e8 rimasto in Europa.\nDopo l'inizio dei problemi finanziari la compagnia aerea russa Baikal Airlines \u00e8 andata in bancarotta nel 1998. Gli aerei cargo e la flotta a medio raggio della ex-Baikal Airlines sono stati venduti per pagare i debiti accumulati. Gli aerei Antonov An-12 sono stati venduti alla moscovita Eastline, gli Ilyushin sono stati venduti alla Tesis Air Cargo di Irkutsk, i Tupolev Tu-154 sono stati venduti all'Aeroflot, alla S7 Airlines ed anche in Cina.\nDal 2000 sulla base tecnica della ex-Baikal Airlines \u00e8 stata creata la compagnia aerea Angara Airlines per effettuare i voli di linea passeggeri nella Siberia Orientale e nelle regioni limitrofe.\nDal 2005 la compagnia aerea \u00e8 stata acquistata dalla Holding Eastland (in russo: \u0445\u043e\u043b\u0434\u0438\u043d\u0433 \u00ab\u0418\u0441\u0442\u043b\u044d\u043d\u0434\u00bb).\nAttualmente la compagnia aerea effettua circa 130 voli al mese ed \u00e8 la prima compagnia aerea per i voli effettuati nell'Aeroporto di Irkutsk con 111\u00a0000 passeggeri e 1.028\u00a0t di merci trasportate nel 2008.\nLa compagnia aerea effettua i lavori di manutenzione degli aerei Antonov anche per altre compagnie aeree siberiane nel suo complesso tecnico a Irkutsk.\nIl 1\u00ba novembre 2010 la compagnia aerea Angara Airlines \u00e8 stata integrata con la compagnia aerea IrkutskAvia (in russo: \u0410\u0432\u0438\u0430\u043a\u043e\u043c\u043f\u0430\u043d\u0438\u044f \"\u0418\u0440\u043a\u0443\u0442\u0441\u043a\u0410\u0412\u0418\u0410\") in seguito alla decisione del management della Holding Eastland che controlla due societ\u00e0 di trasporto aereo basati all'aeroporto di Irkutsk. A seguito di tale operazione Angara Airlines \u00e8 diventata de-facto la prima compagnia aerea russa per importanza e traffico nella Siberia orientale effettuando l'80% nel mercato aereo dell'oblast' di Irkutsk.\nNel 2011 la compagnia aerea Angara Airlines ha trasportato 106.910 passeggeri, il 4% in pi\u00f9 rispetto al 2010.\nNel 2011 la compagnia aerea Angara Airlines ha riaperto i voli di linea rotta Gorno-Altajsk-Novosibirsk-Tolma\u010d\u00ebvo-OVB-A dopo pi\u00f9 di 20 anni di chiusura dell'aeroporto di Gorno-Altajsk. La compagnia aerea ha lanciato i voli con la frequenza di quattro volte alla settimana con gli aerei Antonov An-24RV prevedendo ulteriore aumento delle capacit\u00e0 sulla rotta aerea principalmente turistica.\nIl 15 dicembre 2012 il terzo ed ultimo nel 2012 Antonov An-148-100E della Angara Airlines ha effettuato l'atterraggio all'aeroporto di Irkutsk. L'aereo \u00e8 stato attrezzato per i voli nelle condizioni di temperature estremamente basse con l'isolamento termico avanzato della fusoliera e dei propulsori del velivolo, inoltre, l'aereo \u00e8 stato attrezzato con i sistemi necessarie per l'atterraggio/decollo sulle piste aeroportuali non preparate.\nA partire dal ottobre 2013 l'Angara Airlines ha attivato sul sito ufficiale la possibilit\u00e0 di fare il Check-in online, per i voli in partenza dagli aeroporti russi di Irkutsk, Jakutsk, Novosibirsk, Vladivostok, Bratsk, Mirnyj, Magadan, Ust'-Kut, Blagove\u0161\u010densk, \u010cita, Celjabinsk.\nFlotta.\nNel 2011 \u00e8 stato annunciato l'ampliamento della flotta con 10 Antonov An-148-100E successivamente annullata per la crisi finanziaria."}
{"id": "2628019", "revid": "767487", "url": "https://it.wikipedia.org/wiki?curid=2628019", "title": "Scacco alla mafia", "text": "Scacco alla mafia \u00e8 un film del 1970, diretto dal regista Lorenzo Sabatini.\nTrama.\nLa morfinomane Susan, dovrebbe consegnare un carico di droga a due mafiosi che l'aspettano a Fiumicino. Ad attenderla allo scalo c'\u00e8 anche la polizia che vorrebbe metterla le mani nel sacco. Susan, per\u00f2, consegna la droga alla sua complice Kiki. A questo punto l'organizzazione manda un suo uomo, Charles Agostino, da New York, e a seguire anche un agente di polizia americana Scott Luce, con l'incarico di neutralizzare l'organizzazione."}
{"id": "2628026", "revid": "1194709", "url": "https://it.wikipedia.org/wiki?curid=2628026", "title": "Versione siriaca curetoniana", "text": "La versione siriaca curetoniana, rappresentata dal segno \"syrcur\", \u00e8 un'antica traduzione in lingua siriaca dei vangeli canonici del Nuovo Testamento, come tramandata da alcuni antichi manoscritti detti \"vangeli curetoniani\" o \"codici siriaci curetoniani\". I vangeli curetoniani furono tradotti dalla lingua greca degli originali.\nLa versione siriaca curetoniana fu tradotta indipendentemente dalla versione siriaca sinaitica e, insieme a questa e al \"Diatessaron\" di Taziano il Siro, rappresenta una delle versioni siriache antecedenti a quella comune, la \"Peshitta\". L'ordine dei vangeli \u00e8 \"Matteo\", \"Marco\", \"Giovanni\" e \"Luca\".\nQuesta versione omette \"Matteo\" 16,2b-3."}
{"id": "2628038", "revid": "327653", "url": "https://it.wikipedia.org/wiki?curid=2628038", "title": "Vangeli curetoniani", "text": ""}
{"id": "2628044", "revid": "793215", "url": "https://it.wikipedia.org/wiki?curid=2628044", "title": "Esalce", "text": "Biografia.\nFratello di Gala, re dei Numidi Massili, gli succedette quando questi mor\u00ec. Anche Esalce mor\u00ec dopo breve tempo, data la sua avanzata et\u00e0; lasci\u00f2 i due figli Capussa, che ascese al trono, e Lacumace."}
{"id": "2628046", "revid": "1305772", "url": "https://it.wikipedia.org/wiki?curid=2628046", "title": "Palazzo Gaddi", "text": ""}
{"id": "2628047", "revid": "36426", "url": "https://it.wikipedia.org/wiki?curid=2628047", "title": "Palazzo Gaddi (Roma)", "text": ""}
{"id": "2628060", "revid": "1573940", "url": "https://it.wikipedia.org/wiki?curid=2628060", "title": "Palazzo Gaddi (Firenze)", "text": "Palazzo Gaddi si trova a Firenze, all'angolo tra piazza Madonna degli Aldobrandini e via dell'Amorino.\nStoria e descrizione.\nSi tratta del palazzo trecentesco della famiglia Gaddi, acquistato da Agnolo Gaddi e i suoi fratelli (Giovanni, Zanobi e Alessandro) come residenza di famiglia dopo il successo ottenuto nel campo dell'arte e della mercatura. In seguito la famiglia, ulteriormente arricchita e fregiata di titoli nobiliari si trasfer\u00ec nel vicino palazzo Arrighetti-Gaddi, confinante con un celebre giardino (oggi scomparso) che veniva chiamato il \"Paradiso dei Gaddi\" e che ospit\u00f2 John Milton.\nIl palazzo \u00e8 ben riconoscibile per la fila di sporti (archetti che sostengono un'estensione pensile) dal tipico aspetto medievale."}
{"id": "2628068", "revid": "287204", "url": "https://it.wikipedia.org/wiki?curid=2628068", "title": "Sh2-140", "text": "Sh2-140 \u00e8 una nebulosa a emissione visibile nella costellazione di Cefeo; fa parte della grande regione di formazione stellare del Complesso nebuloso molecolare di Cefeo.\nOsservazione.\nLa nebulosa si trova nella parte centro-meridionale della costellazione, circa 5\u00b0 a nord della stella ; si trova sul bordo di un vasto complesso oscuro e pu\u00f2 essere ripresa nelle fotografie a lunga posa su grandi telescopi amatoriali. Al suo interno si trova un gruppo di stelle giovani di nona e decima magnitudine, dominate da HD\u00a0211880, una stella bianco-azzurra di sequenza principale di classe spettrale B0.5V con una magnitudine 7,74. La regione centrale \u00e8 completamente invisibile nelle immagini ottiche, mentre dalle immagini al vicino infrarosso e nelle onde radio si evince la presenza di un ammasso di stelle molto concentrato.\nLa nebulosa si trova a una declinazione fortemente settentrionale, pertanto \u00e8 ben visibile solo dalle regioni poste a nord dell'equatore; dall'emisfero sud la sua visibilit\u00e0 \u00e8 limitata alle regioni tropicali. Il periodo in cui raggiunge l'altezza massima sull'orizzonte \u00e8 compreso fra i mesi di settembre e dicembre.\nCaratteristiche.\nSh2-140 \u00e8 una regione H II situata sul bordo sudoccidentale della nebulosa oscura LDN\u00a01204, nella Bolla di Cefeo, a una distanza di circa 900 parsec (2900 anni luce) dal Sole. La stella responsabile della ionizzazione dei gas della nebulosa \u00e8 HD\u00a0211880, una stella azzurra sulla sequenza principale; la temperatura delle polveri sarebbe di appena 35 K, mentre la sua massa sarebbe pari a 600 M\u2609.\nStruttura.\nSu questa nebulosa sono state condotte diverse osservazioni a pi\u00f9 lunghezze d'onda, centrate soprattutto nella regione brillante sul bordo di LDN\u00a01204 e sulle sorgenti infrarosse situate posteriormente ad essa. Le osservazioni su tutta la banda dell'infrarosso sono state condotte principalmente allo scopo di individuare eventuali giovani stelle presenti nella regione; a seguito di questi studi fu redatto un primo catalogo comprensivo di tutti gli oggetti stellari giovani di Sh2-140, consistente in tre sorgenti infrarosse, IRS\u00a01, IRS\u00a02 e IRS\u00a03, a cui vennero aggiunte altre due sorgenti scoperte in seguito. Dagli indici spettrali delle prime tre sorgenti venne dedotto che esse si originano da una debole regione H II ionizzata dai fotoni provenienti da una singola stella di sequenza principale di classe B.\nDall'osservazione delle protostelle \u00e8 stato invece sviluppato un modello semplificato della regione che \u00e8 stato utilizzato per ottenere le condizioni fisiche delle polveri e dei gas qui presenti; la sorgente IRS\u00a01 appare circondata da un denso disco di polveri, illuminato in parte dai fotoni che emergono dalle sue regioni polari assieme al bordo interno di un involucro di gas molecolare. Il modello sviluppato a partire da queste osservazioni \u00e8 in grado di spiegare la distribuzione diffusa dell'intensit\u00e0 di luce; il colore blu delle regioni circostanti implica poi l'esistenza di un campo di radiazione con temperature relativamente basse, di 800-900 K."}
{"id": "2628069", "revid": "118739070", "url": "https://it.wikipedia.org/wiki?curid=2628069", "title": "Berliner Fu\u00dfballclub Dynamo 1987-1988", "text": "Questa voce raccoglie le informazioni riguardanti il Berliner Fu\u00dfballclub Dynamo nelle competizioni ufficiali della stagione 1987-1988.\nStagione.\nIn campionato la Dinamo Berlino lott\u00f2 per il titolo contro il : concluso il girone di andata condividendo il primato della classifica con i rivali, la sconfitta nello scontro diretto in apertura del giro di boa innesc\u00f2 una leggera crisi di risultati che fece scivolare i \"Weinrot\" al terzo posto. Ritornata immediatamente al vertice, la Dinamo Berlino venne raggiunta alla penultima giornata dai rivali, terminando il campionato in vetta assieme al Lokomotive Lipsia; grazie alla migliore differenza reti nei confronti degli avversari, i \"Weinrot\" poterono mettere in bacheca il decimo titolo nazionale consecutivo.\nAlcuni giorni dopo la vittoria del campionato la Dinamo Berlino consegu\u00ec il \"double\" con la vittoria della coppa nazionale, ottenuta battendo ai tempi supplementari il . Nei turni precedenti i \"Weinrot\" avevano eliminato diverse compagini delle serie inferiori, fra cui anche la propria squadra riserve agli ottavi di finale in un incontro che vedeva opposti diversi giocatori facenti parte della rosa.\nIl cammino della squadra in Coppa dei Campioni si ferm\u00f2 ai sedicesimi di finale, con una doppia sconfitta per 2-0 incassata dai campioni di Francia del .\nMaglie.\nLo sponsor tecnico per la stagione 1987-1988 \u00e8 Adidas, limitatamente alle gare di Coppa dei Campioni. \nNel corso della stagione vennero utilizzati tre completi: inizialmente quello della stagione precedente, caratterizzato da linee oblique bianche, e in seguito uno completamente amaranto ad eccezione dei bordi e del colletto a polo bianchi. Per quanto riguarda la divisa da trasferta viene eliminata la striscia amaranto sulla maglia, che quindi diviene completamente bianca con colletto amaranto."}
{"id": "2628087", "revid": "767487", "url": "https://it.wikipedia.org/wiki?curid=2628087", "title": "Gal Shish", "text": ""}
{"id": "2628089", "revid": "767487", "url": "https://it.wikipedia.org/wiki?curid=2628089", "title": "Giovanni Gaddi (pittore)", "text": "Fratello di Agnolo Gaddi, fu, secondo Vasari, pittore a sua volta. Suoi sarebbero alcuni affreschi perduti nel chiostro di Santo Spirito. Col fratello \u00e8 menzionato tra i pittori chiamati in Vaticano tra il 1367 e il 1370 da papa Urbano V. Alcuni lo identificano con il Maestro della Misericordia."}
{"id": "2628103", "revid": "110157", "url": "https://it.wikipedia.org/wiki?curid=2628103", "title": "Stato di Necessit\u00e0 Tour", "text": "Stato di Necessit\u00e0 Tour \u00e8 la quarta tourn\u00e9e della cantautrice catanese Carmen Consoli, partita da Roma il 5 giugno 2000 e terminata in Emilia-Romagna il 16 ottobre 2000.\nSegue l'uscita dell'album \"Stato di necessit\u00e0\".\nIl tour si \u00e8 svolto nei pub e nei palazzetti, avendo un'altissima affluenza di pubblico.\nIl tour.\nIl tour \u00e8 stato suddiviso in due parti: il tour invernale e il tour estivo.\nLa scaletta del tour invernale ed estivo.\n1-Bambina Impertinente\n2-Stato di Necessit\u00e0\n3-B\u00e8same Giuda\n4-B\u00e8same Mucho\n5-Fino All'Ultimo\n6-Venere\n7-Bonsai numero 2\n8-Parole di Burro\n9-Questa Notte una Lucciola Illumina la Mia Finestra\n10-L'Ultimo Bacio\n11-Autunno Dolciastro\n12-In Bianco &amp; Nero\n13-Confusa &amp; Felice\n14-Lingua a Sonagli\n15-Eco di Sirene\n16-Geisha\n17-Bonsai numero 1\n18-Per Niente Stanca\n19-L'Epilogo\n20-Orfeo\n21-Il Sultano (Della Kianca)\n22-Blunotte\n23-Novembre '99\n24-Amore di Plastica\n25-Puramente Casuale\n26-Equilibrio Precario\n27-Vorrei Dire"}
{"id": "2628104", "revid": "729019", "url": "https://it.wikipedia.org/wiki?curid=2628104", "title": "Aeroporto Internazionale Benazir Bhutto", "text": "L'Aeroporto Internazionale Benazir Bhutto () (ICAO: OPRN - IATA: ISB), precedentemente noto anche come Aeroporto Internazionale di Islamabad, \u00e8 un aeroporto internazionale situato a 5\u00a0km da Islamabad, in Pakistan. L'aeroporto venne ridesignato in onore di Benazir Bhutto dal Primo ministro del Pakistan, Yusuf Raza Gillani il 21 giugno 2008."}
{"id": "2628107", "revid": "767487", "url": "https://it.wikipedia.org/wiki?curid=2628107", "title": "Arnegard", "text": "Arnegard \u00e8 un centro abitato (\"city\") degli Stati Uniti d'America, situato nella Contea di McKenzie, nello Stato del Dakota del Nord. Nel censimento del 2000 la popolazione era di 105 abitanti. La citt\u00e0 \u00e8 stata fondata nel 1913.\nGeografia fisica.\nSecondo i rilevamenti dell'United States Census Bureau, la localit\u00e0 di Arnegard si estende su una superficie di 0,7 km\u00b2, tutti occupati da terre.\nPopolazione.\nSecondo il censimento del 2000, ad Arnegard vivevano 105 persone, ed erano presenti 23 gruppi familiari. La densit\u00e0 di popolazione era di 161 ab./km\u00b2. Nel territorio comunale si trovavano 60 unit\u00e0 edificate. Per quanto riguarda la composizione etnica degli abitanti, il 97,14% era bianco e il 2,86% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 31,4% era al di sotto dei 18, il 4,8% fra i 18 e i 24, il 23,8% fra i 25 e i 44, il 20,0% fra i 45 e i 64, mentre infine il 20,0% era al di sopra dei 65 anni di et\u00e0. L'et\u00e0 media della popolazione era di 40 anni. Per ogni 100 donne residenti vivevano 101,9 maschi."}
{"id": "2628109", "revid": "339392", "url": "https://it.wikipedia.org/wiki?curid=2628109", "title": "Benazir Bhutto International Airport", "text": ""}
{"id": "2628111", "revid": "297059", "url": "https://it.wikipedia.org/wiki?curid=2628111", "title": "Aeroporto Internazionale di Benazir Bhutto", "text": ""}
{"id": "2628112", "revid": "297059", "url": "https://it.wikipedia.org/wiki?curid=2628112", "title": "Aeroporto Internazionale di Islamabad", "text": ""}
{"id": "2628113", "revid": "580", "url": "https://it.wikipedia.org/wiki?curid=2628113", "title": "Pal\u00f9 (paesaggio)", "text": "I pal\u00f9 sono paesaggi naturali tipici di alcune aree pianeggianti tra Veneto orientale e Friuli.\nIl termine \"pal\u00f9\", di antichissima tradizione in diverse aree, \u00e8 un plurale metonimico che definisce le aree acquitrinose, umide e prative dove cresce il \"pal\u00f9\", termine singolare che definisce popolarmente un'erba appartenente al genere \"carex\".\nCaratteristiche.\nI \"pal\u00f9\" sono aree di risorgiva, di grande fertilit\u00e0 ma inadatte al lavoro agricolo: in passato sono state luoghi di raccolta, ma tenute sempre ai margini, in quanto inabitabili, impenetrabili se non per manutenzione o per portarne fuori \"pal\u00f9\" (carex) e legname, data la presenza di zone boschive e di siepi attorno ai prati.\nI \"pal\u00f9\" hanno sede in aree di dimensioni piuttosto contenute, dislocate ai margini di aree agricole, perlopi\u00f9 nella fascia mediana della pianura veneto-friulana, dove le acque sotterranee, scendendo dalle prealpi, incontrano un limite argilloso oltre il quale non possono andare, costrette cos\u00ec a emergere in polle di risorgiva.\nDiffusione.\nDi seguito si riportano le aree di diffusione dei \"pal\u00f9\", secondo la catalogazione dell'antropologa Nadia Breda:\nI \"pal\u00f9\" e l'autostrada A28.\nParte dei \"pal\u00f9\", quella tra Livenza e Monticano, \u00e8 stata oggetto di lunghe battaglie tra i difensori dell'ecosistema in questione e i costruttori dell'autostrada A28: dopo un ultradecennale lotta che ha visto le vittorie della fazione ambientalista negli anni novanta, l'ultimo tratto dell'autostrada (Sacile-Conegliano) \u00e8 stato completato nel 2010."}
{"id": "2628117", "revid": "119666684", "url": "https://it.wikipedia.org/wiki?curid=2628117", "title": "Lunow", "text": "Lunow \u00e8 una frazione del comune tedesco di Lunow-Stolzenhagen, nel Land del Brandeburgo.\nStoria.\nIl 1\u00ba marzo 2002 il comune di Lunow venne fuso con il limitrofo comune di Stolzenhagen, formando il nuovo comune di Lunow-Stolzenhagen."}
{"id": "2628121", "revid": "287204", "url": "https://it.wikipedia.org/wiki?curid=2628121", "title": "Stefano Dambruoso", "text": "Biografia.\n\u00c8 in magistratura dal 1990. Nel 1992 \u00e8 stato nominato Sostituto Procuratore della Repubblica presso il Tribunale di Agrigento. Dal 1994 al 1996, applicato alla procura distrettuale di Palermo. Ha indagato su associazioni mafiose e reati contro la Pubblica Amministrazione. \u00c8 stato Pubblico ministero in vari maxiprocessi a Palermo.\nNel dicembre 1996 arriva alla Procura della Repubblica del Tribunale di Milano, dove si occupa di indagini sulle brigate anarco-insurrezionaliste ed indaga anche sull'omicidio di Fausto e Iaio. Successivamente svolge indagini sul terrorismo internazionale.\nDal 2001 \u00e8 componente della Direzione distrettuale antimafia di Milano per la quale svolge indagini in materia di organizzazioni dedite allo spaccio di sostanze stupefacenti e di gruppi appartenenti ad organizzazioni criminali. Sei mesi prima degli attentati dell'11 settembre 2001, Dambruoso chiede e riesce ad ottenere l'arresto di un gruppo di cinque islamici, tra i quali Essid Sami Ben Khemais, che, con continui spostamenti in vari paesi europei e contatti con altre cellule, forse, preparava un attentato al Duomo di Strasburgo durante le festivit\u00e0 natalizie del 2000-2001, per il quale era gi\u00e0 tutto pronto se non fosse intervenuta la polizia locale grazie alle indagini collegate con Milano. Prende inoltre contatti con la Law Enforcement americana e .\nNel 2003 il settimanale TIME inserisce Dambruoso nelle lista degli \"eroi moderni\" per il suo impegno nelle indagini sulla rete di al-qaida.\nDa maggio al luglio 2003 \u00e8 consulente dell'Istituto internazionale delle Nazioni Unite per la ricerca sul crimine e la giustizia, agenzia dell'ONU con sede a Torino, per la ricerca sulla lotta al crimine organizzato e terrorismo.\nIl 20 aprile 2004 lascia Procura di Milano per assumere l'incarico di esperto giuridico presso la Rappresentanza permanente italiana dell'Onu a Vienna, continuando il suo impegno contro il terrorismo internazionale.\nNel 2007 \u00e8 tornato alla Procura di Milano come Sostituto Procuratore.\nNel 2008 \u00e8 stato nominato Capo dell'Ufficio per il Coordinamento dell'attivit\u00e0 internazionale dal Ministro della Giustizia Angelino Alfano.\nIl 5 novembre 2010 \u00e8 stato nominato membro del Consiglio Direttivo dell'Agenzia per la sicurezza nucleare.\n\u00c8 membro dal 2014 della Fondazione Italia USA.\nAttivit\u00e0 politica.\nElezione a deputato.\nAlla fine del 2012 chiede l'aspettativa al CSM per poi candidarsi alle elezioni politiche del 24 e 25 febbraio 2013 nella lista di Scelta Civica con Monti per l'Italia nella circoscrizione Lombardia 1 della Camera come secondo e viene eletto deputato della XVII Legislatura.\nIl 21 marzo 2013 viene eletto Questore della Camera dei Deputati per Scelta Civica per l'Italia con il maggior numero di preferenze pari a 343 voti.\nA gennaio 2016 ha presentato, unitamente all\u2019on. Andrea Manciulli (PD), la proposta di legge \"Misure per la prevenzione della radicalizzazione e dell'estremismo jihadista\" in cui si disciplinano misure, interventi e programmi diretti a prevenire i fenomeni di radicalizzazione e di diffusione dell\u2019estremismo a sfondo jihadista alla base degli eventi terroristici su scala internazionale\n\u00c8 stato relatore del decreto legge recante misure urgenti per il contrasto del terrorismo, convertito con la legge 17 aprile 2015, n. 43, con il quale \u00e8 stata data la competenza in materia di terrorismo al Procuratore Nazionale Antimafia.\nA luglio 2016 \u00e8 tra coloro i quali si schiera contro la fusione di Scelta Civica con Alleanza Liberalpopolare-Autonomie (ALA) di Denis Verdini, pertanto abbandona il partito assieme ad altri 14 deputati fedeli montiani, dando vita al gruppo parlamentare \"Civici e Innovatori.\"\n\u00c8 stato presidente, durante il mandato parlamentare, delle seguenti associazioni interparlamentari:\nLa sospensione da Montecitorio.\nIl 29 gennaio 2014, durante un'animata protesta inscenata dal Movimento 5 Stelle all'interno dell'Aula di Montecitorio, interviene in qualit\u00e0 di Questore (preposto al mantenimento dell\u2019ordine nella sede della Camera dei Deputati e nel tentativo di contenere l'occupazione dei banchi del Governo frapponendosi con i Commessi Parlamentari per bloccare l\u2019assalto alla Presidenza, colpiva tra i tanti la deputata Loredana Lupo. Fatto che gli ha procurato una sospensione."}
{"id": "2628123", "revid": "113794842", "url": "https://it.wikipedia.org/wiki?curid=2628123", "title": "Stolzenhagen", "text": ""}
{"id": "2628126", "revid": "599013", "url": "https://it.wikipedia.org/wiki?curid=2628126", "title": "Zurab Menteshashvili", "text": ""}
{"id": "2628128", "revid": "287204", "url": "https://it.wikipedia.org/wiki?curid=2628128", "title": "Allenatori della Nazionale di calcio della Svizzera", "text": ""}
{"id": "2628130", "revid": "1543377", "url": "https://it.wikipedia.org/wiki?curid=2628130", "title": "Watford City", "text": "Watford City \u00e8 un centro abitato (\"city\") degli Stati Uniti d'America, capoluogo della Contea di McKenzie, nello Stato del Dakota del Nord. Nel censimento del 2000 la popolazione era di 1.435 abitanti. La citt\u00e0 \u00e8 stata fondata nel 1914.\nGeografia fisica.\nSecondo i rilevamenti dell'United States Census Bureau, la localit\u00e0 di Watford City si estende su una superficie di 3,90\u00a0km\u00b2, tutti occupati da terre.\nPopolazione.\nSecondo il censimento del 2000, a Watford City vivevano 1.435 persone, ed erano presenti 378 gruppi familiari. La densit\u00e0 di popolazione era di 372 ab./km\u00b2. Nel territorio comunale si trovavano 790 unit\u00e0 edificate. Per quanto riguarda la composizione etnica degli abitanti, il 94,91% era bianco, lo 0,21% era afroamericano, il 3,83% era nativo, lo 0,07% proveniva dall'Asia e lo 0,98% apparteneva a due o pi\u00f9 razze. La popolazione di ogni razza ispanica corrispondeva all'1,11% degli abitanti.\nPer quanto riguarda la suddivisione della popolazione in fasce d'et\u00e0, il 24,8% era al di sotto dei 18, il 5,7% fra i 18 e i 24, il 20,4% fra i 25 e i 44, il 24,8% fra i 45 e i 64, mentre infine il 24,3% era al di sopra dei 65 anni di et\u00e0. L'et\u00e0 media della popolazione era di 44 anni. Per ogni 100 donne residenti vivevano 88,8 maschi."}
{"id": "2628132", "revid": "73843", "url": "https://it.wikipedia.org/wiki?curid=2628132", "title": "Comitato Olimpico Algerino", "text": "Il Comitato Olimpico Algerino (in arabo: \u0627\u0644\u0644\u062c\u0646\u0629 \u0627\u0644\u0623\u0648\u0644\u0645\u0628\u064a\u0629 \u0627\u0644\u062c\u0632\u0627\u0626\u0631\u064a\u0629, in francese: \"Comit\u00e9 Olympique Alg\u00e9rien\") \u00e8 un'organizzazione sportiva algerina, nata il 18 ottobre 1963 ad Algeri.\nRappresenta questa nazione presso il Comitato Olimpico Internazionale (CIO) dal 27 gennaio 1964 ed ha lo scopo di curare l'organizzazione ed il potenziamento dello sport in Algeria e, in particolare, la preparazione degli atleti algerini, per consentire loro la partecipazione ai Giochi olimpici. L'associazione \u00e8, inoltre, membro dell'Associazione dei Comitati Olimpici Nazionali d'Africa.\nDa settembre 2020 il presidente \u00e8 Abderrahmane Hammad."}
{"id": "2628134", "revid": "697352", "url": "https://it.wikipedia.org/wiki?curid=2628134", "title": "Benedict", "text": ""}
{"id": "2628135", "revid": "120323304", "url": "https://it.wikipedia.org/wiki?curid=2628135", "title": "Sant'Antonino (Treviso)", "text": "Sant'Antonino (\"Sant'Antonin\" in veneto) \u00e8 un sobborgo di Treviso.\nGeografia fisica.\nL'abitato si sviluppa lungo strada di Sant'Antonino (SP 67 \"Jesolana\"), ponendosi tra il centro storico di Treviso e Casier.\nNelle immediate vicinanze, proprio presso la chiesa, scorre il \"Sil Morto\", corso d'acqua che segue l'antico tracciato del Sile prima che questo fosse deviato pi\u00f9 a nord, per esigenze produttive, dalla ditta \"Chiari e Forti\" (1954). Qui sfociano lo scolo Fuin e il fosso Dosson.\nStoria.\nAll'epoca della Serenissima, Sant'Antonino rappresentava una \"Villa delle Cerche\", ovvero uno dei villaggi del suburbio di Treviso. Apparteneva al quartiere \"Mestrina di Sotto\" della Podesteria locale.\nMonumenti e luoghi d'interesse.\nLa parrocchiale.\nL'attuale parrocchiale trae origine da una piccola chiesetta fondata da un gruppo di battellieri del Sile. Questi erano particolarmente devoti a Sant'Antonino, al quale era dedicato un sacello della Laguna Veneta posto lungo la tratta che erano soliti percorrere nei loro viaggi da e per Venezia. La parrocchia \u00e8 tuttora nota come \"Sant'Antonino d'Asp\u00e0\" (in veneto \"palude\", \"acqua lenta\").\nSuccessivamente la costruzione fu rimaneggiata e ampliata e assunse le forme attuali nel 1749. Gi\u00e0 cappella del duomo di Treviso, la parrocchia fu istituita nel 1853 e nel 1904 la chiesa fu eretta ad arcipretale.\nTra le varie opere qui conservate, vanno ricordate la novecentesca pala dell'altare maggiore, raffigurante il \"Martirio di Sant'Antonino\", opera di Rachele Tognana; una \"Madonna del Rosario con i santi Domenico e Rosa da Lima\" attribuita a Gaetano Zompini; un \"San Giuseppe con Ges\u00f9 bambino\", forse di Francesco Maggiotto; una \"Madonna del Carmelo\", pala settecentesca di autore ignoto; una tela ottocentesca raffigurante \"Sant'Antonio\".\nMerita un cenno la casa canonica, del XVII secolo.\nIl campanile \u00e8 dotato di un concerto di tre campane in Mib 3 calante, fuse dall'antica fonderia Pietro Colbachini di Bassano nel 1860 (queste campane si chiamano Anna, Maria e Teresa). Inoltre, \u00e8 presente un \"sonello\" di nota Mib 4 (un'ottava pi\u00f9 alto rispetto al campanone) fuso dalla pontificia Fonderia Daciano Colbachini e figli in Padova nel 1986 ed \u00e8 dedicato al martire diacono Sant'Antonino.\nL'organo\nLe prime fonti riguardanti un organo di fattura veneta, veneziana nell'arcipretale di S.Antonino, risalgono al 1830, anno di morte di un tale \"Beniamino Grespan di Vincenzo, organista e fabbriciere di questa chiesa\", come si legge nella la lapide funeraria posta sul muro esterno dell'altare di San Giuseppe, a lato della porta laterale. Si conosce anche un altro dato: secondo il resoconto di una visita pastorale nei primi anni del '900 esisteva un organo in cantoria restaurato dai fratelli Giacobbi. Al fine di adeguare la chiesa alle norme del Concilio Vaticano II, l'organo e la cantoria vennero smantellati, e non se ne conosce tutt'oggi il destino. Fu quindi acquistato un organo dalla ditta \"L'Organaria\" di Padova e fu collocato nella cappella laterale di sinistra della seconda campata della navata. Attualmente \u00e8 in disuso per le non buone condizioni in cui giace.\nVille.\nSpecialmente lungo strada di Sant'Antonino sorgono numerose ville del XIX secolo: villa Tognana, villa Gregorj, villa Cappeller, villa Della Rovere, villa Carrer.\nVilla Tognana.\nL'espansione urbana ha eliminato il rapporto visivo che questo edificio ottocentesco aveva probabilmente con il Sile. L'edificio principale \u00e8 circondato da un giardino imperniato su una vasca circolare con fontana.\nLa villa si sviluppa su tre piani. L'alto camino sul lato orientale rompe un po' la rigida simmetria che caratterizza la facciata, appena movimentata da una sporgenza al centro. La monofora centrale, protetta dal poggiolo con balaustra in ferro battuto, \u00e8 sormontata da un frontoncino triangolare. Lo stesso motivo finestra-frontone si ripete su tutto il piano nobile e sul portone d'ingresso al piano terra.\nUnico elemento che si discosta dalla severit\u00e0 dell'edificio \u00e8 un pannello rettangolare decorato a motivi geometrici, posto al centro del terzo piano.\nVilla Gregorj.\nFu dei proprietari della vicina fornace Guerra Gregorj, nota a livello internazionale anche come centro d'arte in cui oper\u00f2, tra gli altri, Arturo Martini.\nL'edificio \u00e8 della seconda met\u00e0 dell'Ottocento. Il complesso si articola nella villa vera e propria, a tre piani, affiancata da due ali pi\u00f9 basse per parte e dalla foresteria all'estremit\u00e0 occidentale. Le facciate delle ali sono ornate da due fasce in ceramica colorata raffiguranti scene campestri. Dall'ala est spicca un camino con girandola in ferro battuto a forma di anatra.\nAl limite occidentale della propriet\u00e0 sorge una serra. Particolarmente rilevante \u00e8 il parco, con specie botaniche di grande interesse. Dei vari edifici di servizio, notevole \u00e8 il \"barceau\" di legno acquistato a Parigi nel 1909.\nVilla Della Rovere.\nIl complesso era in origine molto pi\u00f9 vasto, ma le recenti trasformazioni urbanistiche (come l'adiacente tangenziale) lo hanno notevolmente modificato. Nel Settecento era propriet\u00e0 di don Agostino d'Onigo che lo concedeva a livello. Fu notevolmente rimaneggiata nei secoli successivi.\nLa facciata risulta priva di sostegno geometrico, con la presenza di due finestre rettangolari poste lungo l'asse centrale e ripetute su tutti e tre i piani. Al primo, le aperture sono tutte collegate da una fascia marcadavanzale e bordate da una cornice che si estende nella parte superiore sino alla cimasa modanata.\nVilla Carrer.\nSi affaccia sulle rive del Sil Morto. Il parco circostante \u00e8 stato sistemato di recente, e Giuseppe Mazzotti ricorda che nel secondo dopoguerra furono abbattute le suggestive piante d'alto fusto che si specchiavano sul fiume.\nL'edificio, che presenta sobrie linee neoclassiche, \u00e8 stato molto rimaneggiato nel 1913 ed \u00e8 stato restaurato di recente. Si sviluppa su tre piani, divisi da fasce marcapiano, che si concludono con una semplice cornice modanata e il sovrastante tetto a piramide. Diversamente da altre ville della zona, \u00e8 la facciata secondaria a rivolgersi al fiume."}
{"id": "2628137", "revid": "1839090", "url": "https://it.wikipedia.org/wiki?curid=2628137", "title": "Stolzenhagen (Lunow-Stolzenhagen)", "text": "Stolzenhagen \u00e8 una frazione del comune tedesco di Lunow-Stolzenhagen, nel Brandeburgo.\nStoria.\nIl 1\u00ba marzo 2002 il comune di Stolzenhagen venne fuso con il comune di Lunow, formando il nuovo comune di Lunow-Stolzenhagen."}
{"id": "2628138", "revid": "1529788", "url": "https://it.wikipedia.org/wiki?curid=2628138", "title": "Sesso (Reggio Emilia)", "text": "Sesso o Villa Sesso (\"S\u00e8ss\" in dialetto reggiano) \u00e8 una frazione del comune di Reggio Emilia.\nGeografia fisica.\nSita nella pianura Padana, Villa Sesso sorge sulla sponda destra del Crostolo, a 7\u00a0km a nord-ovest del Centro. \u00c8 l'ultima Villa reggiana che s'incontra prima di entrare nel territorio comunale di Cadelbosco di Sopra.\nStoria.\nVilla Sesso viene nominata per la prima volta in un documento che risale al 980. L'origine del suo curioso nome \u00e8 incerta. Secondo alcuni sembra che derivi dalla sua distanza da Reggio, ovvero il \"sesto miglio\", mentre secondo altri da \"sessus\", ovvero \"sedimento\", probabilmente dall'alveo del torrente Crostolo che scorre a ponente dell'abitato. In questa villa ha la sua origine la famiglia dei Sessi (o \"da Sesso\"), una delle pi\u00f9 attive nel panorama politico reggiano medioevale. La dimora che la nobile famiglia aveva a Sesso fu attaccata, nel 1226, dai reggiani e in altre occasioni sub\u00ec diversi danneggiamenti. Dopo essere stata a lungo feudo dei Sessi, nel 1447 divenne comune indipendente, per poi essere unito a quello di Reggio.\nSeconda guerra mondiale.\nDurante la seconda guerra mondiale Villa Sesso fu oggetto di diversi episodi atroci che ebbero come oggetto la popolazione civile. Il 17 dicembre 1944 furono fucilati dai fascisti quattro giovani nel corso di un rastrellamento. Tre giorni dopo venne effettuata una nuova rappresaglia che causa 14 morti tra la popolazione civile. Tra le vittime anche Virginio Manfredi e tre dei suoi figli, un quarto era stato ucciso il 17. Il 21 dicembre infine vengono giustiziati dalle Brigate nere cinque giovani dei paesi vicini che si stavano recando a Reggio Emilia in bicicletta.\nMonumenti.\nArchitetture civili.\nVilla Tirelli Prampolini.\nAppena fuori dal paese, sulla via che porta a Villa Argine, si trova la \"villa Prampolini\" (poi \"Tirelli Prampolini\"). Questo interessante fabbricato fu dapprima costruito nel XVI secolo ma totalmente ristrutturato nella seconda met\u00e0 dell'XIX secolo secondo un gusto arabeggiante, come si nota dalla facciata affrescata e dalla torre colombaia. Acquistata dai fratelli Giovanni e Natale Prampolini nei primi anni del Novecento, ha ospitato diverse personalit\u00e0 locali e nazionali, ed \u00e8 stata al centro di un vasto parco e d'una florida azienda agricola prima di 266, poi di 164 ettari. Pass\u00f2 successivamente in eredit\u00e0 alla nobile famiglia Tirelli Prampolini.\nNel periodo bellico fu requisita dai tedeschi, i quali vi instaurarono un loro posto di comando.\nRecentemente ha subito un restauro conservativo. All'interno sono presenti parati francesi risalenti sempre all'Ottocento.\nSociet\u00e0.\nEvoluzione demografica.\nLa zona ha conosciuto dalla seconda met\u00e0 degli anni novanta un intenso sviluppo residenziale, mantenendo tuttavia un'importante cintura agricola.\nCultura.\nEventi.\nSesso \u00e8 famosa nel reggiano per la sua centenaria fiera, che ogni anno si tiene nei primi giorni di settembre, una sagra paesana giunta nel 2010 alla sua 187\u00aa edizione.\nInfrastrutture e trasporti.\nStrade.\nSesso \u00e8 attraversata dalla SS 63, oggi di competenza del Comune in ambito urbano e strada provinciale nel tratto extraurbano, che gli permette di collegarsi a nord con Cadelbosco di Sopra e a sud con Reggio Emilia.\nFerrovie.\nSesso \u00e8 stata attraversata dal 1927 al 1955 dalla linea ferroviaria Reggio Emilia-Boretto e, nella frazione, era presente una piccola stazione ferroviaria. Oggi a sud del centro abitato, parallela all'autostrada del Sole, \u00e8 collocata la linea ferroviaria ad Alta Velocit\u00e0 Milano-Bologna."}
{"id": "2628150", "revid": "767487", "url": "https://it.wikipedia.org/wiki?curid=2628150", "title": "Benedict (Dakota del Nord)", "text": "Benedict \u00e8 un centro abitato (\"city\") degli Stati Uniti d'America, situato nella Contea di McLean, nello Stato del Dakota del Nord. Nel censimento del 2000 la popolazione era di 53 abitanti. La citt\u00e0 \u00e8 stata fondata nel 1906.\nGeografia fisica.\nSecondo i rilevamenti dell'United States Census Bureau, la localit\u00e0 di Benedict si estende su una superficie di 0,7 km\u00b2, tutti occupati da terre.\nPopolazione.\nSecondo il censimento del 2000, a Benedict vivevano 53 persone, ed erano presenti 13 gruppi familiari. La densit\u00e0 di popolazione era di 82 ab./km\u00b2. Nel territorio comunale si trovavano 27 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 18,9% era al di sotto dei 18, il 5,7% fra i 18 e i 24, il 22,6% fra i 25 e i 44, il 20,8% fra i 45 e i 64, mentre infine il 32,1% era al di sopra dei 65 anni di et\u00e0. L'et\u00e0 media della popolazione era di 46 anni. Per ogni 100 donne residenti vivevano 120,8 maschi."}
{"id": "2628155", "revid": "1522738", "url": "https://it.wikipedia.org/wiki?curid=2628155", "title": "Jessie Spano", "text": ""}
{"id": "2628156", "revid": "1714743", "url": "https://it.wikipedia.org/wiki?curid=2628156", "title": "Carlo Lepore", "text": "Biografia.\nNato a Napoli, si \u00e8 trasferito in giovane et\u00e0 a Roma, dove si \u00e8 laureato in giurisprudenza presso la prestigiosa universit\u00e0 La Sapienza. Ha studiato musica presso il conservatorio di Roma \u201cSanta Cecilia\u201d e canto con Alessandra Gonzaga. Ha perfezionato il repertorio mozartiano con Edelman e Bernet alla Wiener Kammeroper e ha studiato con Bergonzi, Alberti, Montarsolo, Zedda. Ha vinto diversi concorsi, tra cui il \u201cGiovan Battista Pergolesi\u201d di Roma ed il Concorso \u201cAdriano Belli\u201d del Teatro Lirico Sperimentale di Spoleto (1992), debuttando nella Locandiera di Salieri (Marchese di Forlimpopoli) e partecipando poi alle produzioni di L'elisir d'amore (Dulcamara), Il figliol prodigo (Padre) di Britten e Il ballo delle ingrate (Plutone) di Monteverdi.\nTra le interpretazioni di opere del repertorio barocco si segnalano L'Orfeo di Sartorio, Gli amori di Apollo e Dafne di Cavalli, Euridice (Plutone) di Peri, Acis &amp; Galatea (Poliremo), Giulio Cesare (Achille) e Orlando (Zoroastro) di H\u00e4ndel, La Senna festeggiante di Vivaldi, Aretusa di Vitali, Sansone di Ferrari, La locandiera (Don Pomponio) di Auletta, Don Chisciotte di Solci, Il convitato di pietra (Pulcinella) di Tritto.\nHa tenuto concerti in Italia e all'estero cantando al Rossini Opera Festival, Settimana Musicale Senese (Eumelio di Agazzari), Macerata Opera Festival (Le tre ore d'agonia e la Passio di Giordani), Konzerthaus di Berlino con l'ensemble Febi Armonici, Festival di Innsbruck, Ravenna Festival, Terme di Caracalla con i Chicester Psalms di Bernstein diretti da Daniel Oren. Ha eseguito i Winterreise di Schubert col pianista Giovanni Velluti, Lieder di Wagner e Un canzoniere italiano di Wolf-Ferrari al Wexford Opera Festival.\nDagli esordi al Teatro dell'Opera di Roma come Don Basilio, \u00e8 poi approdato al Teatro San Carlo di Napoli dove ha cantato nel Matrimonio Segreto di D.Cimarosa (Conte Robinson), Il convitato di pietra (Pulcinella) di G.Tritto, Le convenienze ed inconvenienze teatrali di Donizetti con la regia di R. De Simone fino ad arrivare per il Teatro alla Scala di Milano dove, inizialmente scritturato nel 1999 per il ruolo di Giorgio nella prima di Nina, o sia La pazza per amore di Paisiello sotto la direzione di Riccardo Muti, \u00e8 poi ritornato come Don Magnifico ne La Cenerentola.\n\u00c8 stato impegnato nelle riprese del film \"Io, Don Giovanni\" per la regia di Carlos Saura nel ruolo del Commendatore. Svolge anche un'intensa attivit\u00e0 concertistica.\nNel 2012 ha ricevuto il Tiberini d'oro con la seguente motivazione: \u201cper un'autentica voce di basso, ampia e profonda, per la perizia tecnica nel porgere e nell'interpretare ruoli di carattere dell'opera buffa e del dramma giocoso e personaggi seri del melodramma italiano\u201d.\nLa sua vasta carriera internazionale prosegue tutt\u2019oggi nei maggiori teatri lirici d\u2019Italia e del mondo, con un vasto repertorio che spazia dal Barocco sino al Novecento, interpretando i grandi ruoli da basso, nonch\u00e9 baritono, di genere sia buffo che serio."}
{"id": "2628157", "revid": "247222", "url": "https://it.wikipedia.org/wiki?curid=2628157", "title": "Il cuore \u00e8 nudo...e i pesci cantano", "text": "Il cuore \u00e8 nudo...e i pesci cantano \u00e8 il nono album di Ivan Cattaneo, pubblicato nel 1992.\nIl disco.\nQuest'album segna il ritorno di Ivan Cattaneo in veste di cantautore.\nDopo aver chiuso con la produzione di dischi a causa della strumentalizzazione subita dai media e dalla discografia, l'artista trascorre la fine degli anni '80 fra pittura, ricerca spirituale e studio della musica elettronica, che continua a portare avanti da sempre.\nNel 1992, Ivan Cattaneo torna in veste propria di cantautore con \"Il cuore \u00e8 nudo...e i pesci cantano\".\nL'album si presenta in una veste completamente differente dal passato; le tematiche dell'album si indirizzano sulla New Age (anche in questa occasione l'artista si trova in anticipo sul genere) e parla del suo rapporto con il maestro indiano Osho.\nIl sound mantiene sempre un'impronta elettronica e si basa sul Drum and bass, genere che si diffonder\u00e0 solo pi\u00f9 in la, dimostrando per l'ennesima volta la spiccata intuizione musicale del cantautore italiano.\nIl disco, pubblicato sia in CD che in LP, \u00e8 un cosiddetto doppio album, vista l'ampia \"tracklist\" di ben 17 brani inediti.\nFra i pi\u00f9 interessanti pezzi che compongono il disco: \"L'oro del mondo\", \"Crudele\", \"Atomi\" e \"Blummar\u00e8\".\nPi\u00f9 intensi e introspettivi i brani \"La Mia Solitudine\" in cui l'artista si racconta in un periodo di solitudine e tristezza; \"Cos\u00ec \u00e8\" invece si rapporta all'attualit\u00e0 del mondo e la sua evoluzione, brano che rimane sempre attuale sulle tematiche di tecnologie ed evoluzioni. \nL'album \u00e8 prodotto dallo stesso Cattaneo. "}
{"id": "2628158", "revid": "38120", "url": "https://it.wikipedia.org/wiki?curid=2628158", "title": "Manhunter (personaggio)", "text": "Manhunter \u00e8 il nome dato a diversi eroi ed antieroi della DC Comics, cos\u00ec come i Manhunters, un'intera razza di androidi creati dai Guardiani dell'Universo come precursori del Corpo delle Lanterne Verdi.\nDan Richards.\nIl primo Manhunter comparve per la prima volta in \"Police Comics\" n. 8 grazie alla casa editrice di fumetti, Quality Comics. Le sue storie vennero pubblicate nel n. 101. I personaggi della Quality Comics furono acquisiti dalla DC Comics nel 1956, anno del fallimento della Quality. Dan Richards comparve infine in \"Young All-Stars\" e \"All-Stars Squadron\". Le sue origini vennero rinarrate in \"Secret Origins\" vol. 2 n. 22.\nFrequent\u00f2 l'accademia di polizia assieme al fratello della sua ragazza, Jim, primo della classe, mentre Dan era l'ultimo. Dato che Jim venne espulso per un crimine che in realt\u00e0 non commise, assunse l'identit\u00e0 di Manhunter allo scopo di trovare i veri assassini. Riusc\u00ec nell'impresa riabilitando il nome di Jim. Dopo questa esperienza, tuttavia, Dan continu\u00f2 ad operare attraverso l'alias di Manhunter. La sua spalla era un cane di nome Thor. La nipote di Dan, Marcie Cooper, divenne la terza Harlequin dopo averla convinta ad unirsi ai Manhunters. Dan Richards fu successivamente ucciso da Mark Shaw.\nPaul Kirk.\nGolden Age.\nIl primo Manhunter della DC Comics, il secondo in assoluto, era un investigatore indipendente di nome Paul Kirk, un consulente che aiutava la polizia nel risolvere crimini nel corso degli annianni quaranta. Sebbene la serie si intitolasse, \"\"Paul Kirk, Manhunter\", Kirk non utilizz\u00f2 mai il nome Manhunter come alias. Comparve in \"Adventure Comics\" dal n. 58 al n. 72.\nDa \"Adventure Comics\" n. 73, Joe Simon e Jack Kirby crearono un nuovo Manhunter, Rick Nelson, un grande cacciatore e combattente del crimine. Sebbene fosse ovviamente un personaggio differente dal primo Manhunter della DC, il nome Rick Nelson fu velocemente cambiato in Paul Kirk in \"Adventure Comics\" n. 74 da un editore sconosciuto. Il team Simon/Kirby lasci\u00f2 la serie dopo il n. 80, nel novembre 1944, anche se Kirby ne scrisse altre. Il Manhunter Paul Kirk comparve in \"Adventure Comics\" fino al n. 92 nel 1944, quando la mancanza di carta durante la guerra fece s\u00ec che la DC pubblicasse solo copie contate e pi\u00f9 tardi le delle strisce.\nKirk decise di diventare un combattente del crimine, quando il suo amico, l'ispettore Donovan di \"Empire City\" venne ucciso da un super criminale conosciuto come Buzzard. Kirk indoss\u00f2 un costume da supereroe rosso con una maschera blu. Anche se non aveva super poteri, possedeva abilit\u00e0 atletiche al di sopra della norma e abilit\u00e0 investigative da professionista.\nSebbene Paul Kirk e Dan Richards non si incontrarono mai nelle storie della Golden Age, essendo pubblicati da compagnie differenti, furono collegati retroattivamente nella continuit\u00e0 della DC come se si conoscessero da anni, e discussero su chi avrebbe dovuto mantenere il nome di Manhunter. Risolsero il problema alleandosi in squadre diverse: Dan Richards divenne membro dei Combattenti per la Libert\u00e0, mentre Paul Kirk si un\u00ec alla All-Star Squadron.\nRinnovamento degli anni settanta.\nMolti anni dopo, nel 1973, i nomi di Manhunter e Paul Kirk furono ripresi in una storia di Archie Goodwin e Walter Simonson. Simonson afferm\u00f2 che l'idea serviva quale rinforzo alla pubblicazione per \"Detective Comics\". Voleva pubblicare una storia guida di Batman e alla fine una storia finale di otto pagine. Intendeva inventare un personaggio che avrebbe agito in modo diverso dal modo di agire di Batman. Mentre Batman era oscuro, sotto certi versi, spaventoso e molto urbano, questo personaggio avrebbe sfoggiato colori sgargianti, carattere solare, per cui tutti, inevitabilmente, sarebbero stati dalla sua parte. Dove Batman era solitamente un combattente a mani nude, Manhunter avrebbe portato con s\u00e9 un'arma.\nContrariamente al credo popolare, sebbene il nome fu scelto quale riconoscimento del personaggio degli anni '40, l'originale intento dei suoi creatori non era quello di rendere lo stesso personaggio. Tuttavia tale collegamento fu esplicitato pi\u00f9 tardi, nel corso della serie, per realizzare il finale del fumetto di 8 pagine.\nKirk utilizz\u00f2 in particolare tre armi: una Bolo Mauser, un \"Coltello Bundhi\" comunemente conosciuto come katar, e due shuriken (stelline volanti ninja). Queste armi venivano portate sul petto del costume. Simonson disse del disegno del suo costume: \"Ho realizzato tanti disegni preliminari e penso che Archie pensasse che il primo costume fosse un po' complesso, quindi feci molte variazioni. Erano semplici variazioni, per lo pi\u00f9, cos\u00ec tornai al progetto originale. La sola differenza fu che originariamente gli diedi nove shuriken. Archie voleva includere le arti marziali nelle strisce del fumetto, cos\u00ec trovai delle leggende secondo le quali il nove era un numero mistico utilizzato in alcune arti marziali. Ma in qualche modo realizzai che disegnare nove stelline in ogni pannello sarebbe stato un grosso problema, cos\u00ec risistemammo il tutto\"!\".\nPaul Kirk venne ucciso, negli anno '40, da un elefante nel corso di un safari, ma il suo corpo fu preservato criogenicamente e infine resuscitato dal Consiglio, una societ\u00e0 segreta dedicata al controllo del mondo. Dopo il suo ritorno dalla morte, a Kirk fu dato un fattore di guarigione ideato da un membro del Consiglio e addestrato alle arti marziali dal maestro \"Asano Nitobe\". Fu anche fonte genetica di molti cloni, che il Consiglio intendeva utilizzare per fini paramilitari.\nIl Consiglio sottovalut\u00f2 l'etica di Kirk: quando gli fu ordinato l'assassinio di un ufficiale dell'Interpol, lui tent\u00f2 di avvisarlo. In realt\u00e0 era un test: infatti l'uomo era un agente del Congresso. Sul luogo della possibile esecuzione, Kirk riconobbe un gruppo di cloni che lo stavano aspettando per accertarsi che lui avrebbe portato a termine la missione. Quando Kirk fuggi, questi tentarono di ucciderlo.\nManhunter sconfisse il Consiglio, deliberatamente, rischiando anche la sua vita. Gli agenti dell'Interpol, Christine St. Clair e Nitobe, credettero che tutti i cloni fossero morti, ma giurarono di uccidere tutti coloro che avrebbero trovato in futuro.\nNegli anni settanta le storie di Paul Kirk/Manhunter comparvero soprattutto nella storia di rinforzo di Batman da 8 pagine in \"Detective Comics\", una sorta di supereroe protagonista di \"100 Page Super Spectacular\", pi\u00f9 che altro ristampe di storie prive della presenza di Batman. Solo con l'ultima storia della serie, Manhunter venne riprodotto sulla copertina del fumetto, in un'alleanza di lunga durata con Batman. Le storie furono tutte scritte da Goodwin, progetto iniziale per i futuri fan delle illustrazioni di Simonson. Goodwin, lavorando con Manhunter, rinnov\u00f2 un personaggio della Golden Age, e, nell'ultimo episodio della serie, prese l'audace decisione di ucciderlo, decisione che ottenne l'approvaziome sia dai fan che dagli altri professionisti dei fumetti.\nMark Shaw.\nMark Shaw era un avvocato degli ultimi, infelice del modo in cui i criminali manipolavano il sistema, spesso cavandosela senza una punizione. Lo zio di Mark, Desmond, lo introdusse in un'antica setta di combattenti del crimine chiamati i Manhunters. Shaw contatt\u00f2 il Gran Maestro, il leader, attraverso un medaglione magico a forma di leone. In breve, assunse l'identit\u00e0 ed il costume di Manhunter da un Manhunter precedentemente deceduto.\nLa setta dei Manhunter era composta di androidi, creati miliardi di anni fa prima dai Guardiani di Oa, e utilizzati come polizia della galassia. Per millenni, servirono bene i Guardiani. Tuttavia, i Manhunters erano ossessionati dall'atto di \"catturare\" dei criminali. Il loro codice, \"Nessuno sfugge ai Manhunters\", era pi\u00f9 importante del vedere applicata la giustizia. Infine, gli androidi si ribellarono ai Guardiani, ma furono facilmente sconfitti dai loro stessi creatori. Coloro che sopravvissero dovettero nascondersi.\nNel loro ultimo giorno, i Manhunters tentarono di gettare discredito sui Guardiani e a Mark Shaw, loro alleato. Si opposero alla Justice League of America, soprattutto dal membro della League conosciuto come Lanterna Verde. Shaw si rese conto che venne ingannato dai Manhunters e si ribell\u00f2, uccidendo il Gran Maestro, che si rivel\u00f2, in realt\u00e0, di essere un robot. Mark Shaw ritorn\u00f2 velocemente alla sua vita precedente come eroe con il nome in codice di Privateer, ma fu pi\u00f9 tardi scoperto che lavorava anche come criminale sotto i panni di Star-Tsar, in lega con la Chiave. Red Tornado scopr\u00ec il suo doppio gioco e Shaw fin\u00ec in prigione.\nMentre scontava la sua pena, gli fu offerta la possibilit\u00e0 di unirsi alla Suicide Squad in una missione come Privateer, venendo rilasciato al termine della missione. All'inizio della Crisi \"Millennium\", indoss\u00f2 un nuovo costume per distanziarsi dal culto dei Manhunters, vivendo avventure personali. Ora, Shaw catturava i criminali in costume per ricavarne la taglia. Continu\u00f2 ad insistere sul fatto che combatteva il crimine solo per i soldi, ma continuava a pensare di fare solo la cosa giusta.\nDurante questo tempo, lui e la sua famiglia furono minacciati da due mutaforma di nome Dumas. Shaw uccise il primo, mentre il combattimento con il secondo lo spinse ad abbandonare, alla fine di questa serie, la sua identit\u00e0 di Manhunter. Fu pi\u00f9 tardi rivelato che Dumas era lo stesso Shaw, e, parte della sua storia era il risultato della programmazione mentale da parte del Governo degli Stati Uniti. Shaw si un\u00ec agli Shadow Fighters al fine di sconfiggere il super criminale Eclipso. In un primo momento si pens\u00f2 che Mark Shaw venne ucciso con i suoi compagni degli Shadow Fighters mentre si opponevano ad Eclipso. In seguito si scopr\u00ec che non fu cos\u00ec. Nel fumetto \"Manhunter\" in cui comparve Kate Spencer nel ruolo principale, Mark Shaw fu avvicinato dall'Ordine di Saint Dumas per prendere il ruolo di Azrael. Resta da vedere se accetter\u00e0 l'offerta.\nIl clone di Paul Kirk.\nUno dei cloni rimanenti di Paul Kirk, assunse l'identit\u00e0 di Manhunter indossando l'uniforme di Paul creata dal Consiglio. Aveva in progetto di creare la Societ\u00e0 segreta dei supercriminali, tuttavia, mor\u00ec nel tentativo di uccidere Darkseid.\nChase Lawler.\nUn nuovo fumetto di \"Manhunter\", di Steve Grant e Vince Giarrano, non correlato a nessun altro Manhunter, venne creato nella dopo-serie limitata del 1994, \"Zero Hour\". Chase Lawler era un musicista che cercava di evocare Wild Huntsman per salvare s\u00e9 stesso e la sua ragazza. Ma il suo spirito si incarn\u00f2 nel musicista diventando cos\u00ec un cacciatore di criminali. Tent\u00f2 di resistere a tale impulso, ma con un successo limitato.\nLawler soffriva di attacco di cuore e Mark Shaw un giorno tent\u00f2 di rianimarlo. Durante tale operazione il legame con Wild Huntsman e la compulsione alla caccia, venne trasmesso a Shaw. Fu pi\u00f9 tardi rivelato che Lawler venne sottoposto alla stessa programmazione mentale a cui fu sottoposto Mark Shaw e che Wild Huntsman, come effetto collaterale, era solo una creazione della sua mente. Lawler venne drogato, e quindi assassinato da Shaw, il cui spirito si trasfer\u00ec in Dumas.\nKirk DePaul.\nCreato da Kurt Busiek e Tom Grummett, la versione Kirk DePaul di Manhunter era l'ultimo sopravvissuto dei cloni di Paul Kirk creati dal Consiglio che indossava un'uniforme diversa dal solito Manhunter. DePaul stava vagabondando per l'Africa quando il suo progenitore fu ucciso. DePaul era un partner della compagnia di \"supereroi in affitto\" conosciuta come Power Company. Il suo compagno di squadra \"Skyrocket\" lo disprezzava per la sua condotta misera e materialista.\nIl ruolo di DePaul nella Power Company attrasse l'attenzione di \"Asano Nitobe\" e \"Christine St. Clair\", che lo confront\u00f2. Tuttavia, stabilirono che non era malvagio, sebbene St. Clair continu\u00f2 a guardare DePaul, decidendo di non ucciderlo. Tuttavia, DePaul fu successivamente ucciso da Mark Shaw che soffr\u00ec un crollo e rientr\u00f2 nella persona di Dumas.\nKate Spencer.\nKate Spencer, come Mark Shaw, era un'avvocatessa penalista. Oltraggiata dalla facilit\u00e0 con cui i criminali sfuggono alla giustizia, Spencer assembl\u00f2 un costume raccogliendo una serie di dispositivi lasciati incustoditi da diversi eroi e criminali. Un costume Darkstar ed un guanto Azrale di Batman, le diedero super forza, agilit\u00e0 e resistenza, mentre il bastone del potere di Shaw le consentiva di sparare colpi di energia. Spencer, anche grazie a tali dispositivi, riusc\u00ec a catturare diversi super criminali minori, tra cui Copperhead e il Ladro di Ombre.\nKate Spencer combatt\u00e9 persino contro suo padre, un super criminale minore che affermava di essere figlio di Al Pratt, l'Atomo della Golden Age. Kate \u00e8 infatti la nipote di Phantom Lady e Iron Munro. Al Pratt permise a Sandra Knight di utilizzare il suo contatto al fine di formare una casa per madri-single.\nPi\u00f9 recentemente, Kate Spencer, nella sua identit\u00e0 eroica di Manhunter, inizia a lavorare con il Dipartimento delle Operazioni Extranormali del governo degli Stati Uniti, sotto la responsabilit\u00e0 dall'ex criminale Mister Bones. Nella nuova serie \"Manhunter\" comparve all'inizio del 2004. Questa ebbe come ospiti Dan Richards, Mark Shaw, Chase Lawler e Kirk DePaul.\n\"Manhunter\" ha rischiato la cancellazione a causa delle scarse vendite. Tuttavia, grazie ad una campagna di sensibilizzazione massicca e organizzata dei fan, insieme al supporto della direzione della DC Comics, permise la pubblicazione di altri cinque numeri. Nel 2007, Al New York Comic-Con da Dan DiDiFu rivelato che alla serie fu data una seconda possibilit\u00e0 per evitare la cancellazione. Fu rinnovata nel luglio 2007, ma sospesa. La serie ritorn\u00f2 nel giugno 2008 con il n. 31, scritta dal co-creatore Marc Andreyko e disegnata da Michael Gaydos. Termin\u00f2 di nuovo nel gennaio 2009 con il n. 38.\nKate Spencer era ora parte di Birds of Prey, mentre Barbara Gordon e i suoi compagni furono spesso ospiti del fumetto \"Manhunter\".\nFu rivelato che anche il figlio di Kate, Ramsey, possedeva dei superpoteri, nel n. 33 quando da bambino a 7 anni schiacci\u00f2 un camion per salvare suo cane. Nel n. 38, disegnata come una \"storia del futuro\", descriveva una Kate Spencer pi\u00f9 anziana e un Ramsey adulto; lei indossava una replica del costume Darkstar, mentre lui indossava un eso-mantello, regalatogli per la maturit\u00e0. Questo incipit faceva presumere che Ramsay avrebbe potuto diventare il nuovo Manhunter.\nManhunter/Kate Spencer lavora tuttora come Procuratore Distrettuale alla periferia di Gotham. Le sue avventure pi\u00f9 recenti si possono trovare nel nuovo fumetto mensile di \"Batman: Streets of Gotham\".\nManhunter 2070.\nStarker, un cacciatore di taglie del futuro, \u00e8 la star di \"Manhunter 2070\". Questa serie fu creata dallo scrittore Mike Sekowsky. Starker comparve per la prima volta nelle pagine di Showcase dal n. 91 al n. 93, del giugno-settembre 1970.\nNel 2053, il padre di Starker venne assassinato da pirati dello spazio, mentre il giovane Starker fu catturato e reso schiavo. Starker riusc\u00ec a prendere il controllo del vascello dei pirati, li cattur\u00f2 ponendo una taglia su ognuno di loro. Consapevole delle sue abilit\u00e0 decise pertanto di diventare un cacciatore di taglie. Fu aiutato da un robot di nome Arky."}
{"id": "2628166", "revid": "20090", "url": "https://it.wikipedia.org/wiki?curid=2628166", "title": "Jugoslovenska Narodna Armija", "text": ""}
{"id": "2628167", "revid": "20090", "url": "https://it.wikipedia.org/wiki?curid=2628167", "title": "Jugoslavenska Ratna Mornarica", "text": ""}
{"id": "2628169", "revid": "767487", "url": "https://it.wikipedia.org/wiki?curid=2628169", "title": "Fernando Gonz\u00e1lez Valenciaga", "text": "Carriera.\nClub.\nCresciuto in societ\u00e0 delle categorie minori della realt\u00e0 calcistica basca, passa all'Indautx nella stagione 1940-1941, debuttando nella seconda divisione regionale.\nDopo un anno viene acquistato dall'Athletic Bilbao, con cui esordisce il 26 aprile 1942, durante Logro\u00f1\u00e9s-Athletic (1-0).\nIn breve tempo diventa titolare nel centrocampo dei \"rojiblancos\", come testimoniano le sue 272 partite disputate (212 nella Primera Divisi\u00f3n spagnola) in 11 campionati, durante i quali conquista uno scudetto e quattro coppe del Generalisimo.\nConclude la carriera nel 1954, dopo due stagioni al Racing Santander.\nNazionale.\n\u00c8 stato convocato dalla Nazionale spagnola in 8 occasioni. Il suo debutto risale al 26 gennaio 1947 nella partita Portogallo-Spagna (4-1).\nHa inoltre partecipato al Campionato mondiale di calcio 1950."}
{"id": "2628170", "revid": "2184400", "url": "https://it.wikipedia.org/wiki?curid=2628170", "title": "Semiotica del visibile", "text": "La semiotica dell'arte visiva \u00e8 quella disciplina che si occupa di studiare le \"qualit\u00e0 significanti\" di un'opera artistica visiva.\nLa disciplina si sviluppa fondamentalmente grazie alle ricerche e alle riflessioni condotte dal semiotico Greimas, e in particolare attraverso un suo specifico saggio: \"Semiotica plastica e semiotica figurativa\".&lt;br&gt;\nL'attivit\u00e0 di semiotico dell'arte visiva non va confusa con quella del critico d'arte: infatti mentre quest'ultimo si occupa di analizzare un quadro attraverso le qualit\u00e0 compositive (valutazione dell'immagine dipinta, del grado di realismo dell'immagine, della bellezza dell'opera), lo scopo del semiotico d'arte \u00e8 quello di ricercare significati all'interno dell'opera, attraverso una precisa strategia di analisi.\nSebbene con semiotica visiva ci si possa riferire a qualunque forma di linguaggio visivo, comprese scultura, fotografia, e il regime di significazione dell'immagine cinematografica, il saggio di Greimas preso in esame \u00e8 incentrato principalmente sui quadri e le rappresentazioni pittoriche, dando per\u00f2 avvio ad una corrente di pensiero che influenzer\u00e0 anche buona parte delle ricerche inerenti alla semiotica del cinema e degli altri linguaggi visivi.\nValutazione semiotica di un'opera d'arte.\nL'immagine artistica planare o tridimensionale va analizzata tenendo presente che esistono due tipi di linguaggio visivo:\nNe consegue dunque che l'analisi di un'opera visiva si scinde in due sotto-semiotiche.\nAnalisi figurativa.\nSecondo Greimas, per analizzare un'opera artistica, occorre innanzitutto stabilire se essa \u00e8 di tipo figurativo o di tipo astratto, quindi se rappresenta icone relative al mondo naturale (esseri, fenomeni, oggetti) oppure non ha referenti figurativi.\nInfatti, nel caso in cui l'oggetto visivo preso in esame abbia una qualche forma di figurativit\u00e0, l'analisi va cominciata attraverso l'analisi delle figure. Le figure vengono definite da Greimas come \"formanti figurativi\": ciascuna figura \u00e8 un formante, ossia produttrice di significato. Esistono quadri che hanno figure pi\u00f9 \"realistiche\" di altri quadri, e dunque hanno una pi\u00f9 alta densit\u00e0 figurativa. Qualora la figurazione risultasse totalmente assente si avr\u00e0 una densit\u00e0 figurativa nulla (astrattismo), mentre se tale figurativit\u00e0 \u00e8 molto densa, cio\u00e8 realistica, si avr\u00e0 una \"rappresentazione iconica\".\nAnalisi plastica.\nIn seguito all'analisi figurativa si pu\u00f2 procedere all\"'analisi plastica\". Essa consiste nell'individuazione di tre componenti fondamentali:\nUna volta individuate queste tre caratteristiche, bisogna ricavarne i \"formanti plastici\": non tutti gli innumerevoli tratti grafici, tutte le zone colorate o tutte le linee sono necessariamente formanti plastici, perch\u00e9 lo sono soltanto se esprimono qualcosa, se evocano un significato all'interno della composizione pittorica.\nAnche il linguaggio dell'immagine cinematografica o quello di una fotografia, o di una scultura presentano categorie plastiche, ma esse sono ovviamente diverse da quelle citate da Greimas, perch\u00e9 queste ultime riguardano essenzialmente la pittura.\nIl testo visivo plastico deriver\u00e0 dunque il suo significato dalla sintagmatica dei formanti plastici. Il formante plastico pu\u00f2 rimandare ad un contenuto in due modi:\nIl linguaggio plastico \u00e8 \"monoplanare\" (come quello dei numeri, delle note musicali, del gioco degli scacchi, in cui l'espressione corrisponde indissolubilmente al contenuto), perch\u00e9 ad un colore corrisponder\u00e0 sempre quel colore, ad una linea sempre quella linea, ecc. Tuttavia, la semiotica plastica \u00e8 pur sempre interpretabile (solitamente sono interpretabili quelle semiotiche dette \"biplanari\", in cui il significante viene utilizzato per richiamare un significato appartenente ad un altro tipo di oggetto, codice o linguaggio, come nel caso della lingua umana in cui mediante una parola scritta si richiama qualcosa d'altro: un oggetto reale, ipotetico o astratto), in quanto attraverso le correlazioni simboliche e semisimboliche \u00e8 possibile ricavare dal piano plastico un \"linguaggio altro\", che si colloca direttamente sul piano dell'espressione."}
{"id": "2628173", "revid": "486946", "url": "https://it.wikipedia.org/wiki?curid=2628173", "title": "ONCE-Deutsche Bank", "text": ""}
{"id": "2628175", "revid": "486946", "url": "https://it.wikipedia.org/wiki?curid=2628175", "title": "Saeco-Valli &amp; Valli", "text": ""}
{"id": "2628180", "revid": "174925", "url": "https://it.wikipedia.org/wiki?curid=2628180", "title": "Fotocamere", "text": ""}
{"id": "2628183", "revid": "110157", "url": "https://it.wikipedia.org/wiki?curid=2628183", "title": "Comitato Olimpico Angolano", "text": "Il Comitato Olimpico Angolano (noto anche come \"Comit\u00e9 Ol\u00edmpico Angolano\" in portoghese) \u00e8 un'organizzazione sportiva angolana, nata nel 1979 a Luanda, Angola.\nRappresenta questa nazione presso il Comitato Olimpico Internazionale (CIO) dal 1980 ed ha lo scopo di curare l'organizzazione ed il potenziamento dello sport in Angola e, in particolare, la preparazione degli atleti angolani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente \u00e8 Gustavo Dias Vaz Da Conceic\u00e3o, mentre la carica di segretario generale \u00e8 occupata da Mario Rosa Rodrigues Da Almeida."}
{"id": "2628184", "revid": "599013", "url": "https://it.wikipedia.org/wiki?curid=2628184", "title": "Abdul Fox", "text": "Carriera.\nTermina gli studi presso la University of Rhode Island, ateneo in cui permane per tre anni (dal 1991 al 1994) segnando complessivamente 1.224 punti.\nLa sua prima esperienza da professionista ha luogo in Francia, con l'ingaggio in Pro-A da parte dello Cholet. Fa poi ritorno in patria, prendendo parte alla lega CBA tra le file degli Yakima Sun Kings. Successivamente gioca in Venezuela con i Marinos de Oriente, in Israele con il Maccabi Netanya ed a Cipro con l'AEL Limassol (con questi ultimi \u00e8 anche impegnato in campo europeo in Coppa Kora\u0107).\nNel 1999 approda a Roseto, squadra all'epoca militante in serie A2: qui Fox segna 14,2 punti e cattura 2,5 rimbalzi, aiutando la formazione abruzzese a conquistare il primo posto in classifica e la storica promozione in serie A1.\nFirma poi prima in Spagna al Caja Rural Melilla (Liga LEB-1) e poi in Svizzera dove vinse il campionato a Lugano. Nel 2002 si trasferisce nella Legadue italiana ai Crabs Rimini, dove a fine stagione chiude la propria carriera."}
{"id": "2628188", "revid": "125837281", "url": "https://it.wikipedia.org/wiki?curid=2628188", "title": "Nicola Sansanelli", "text": "Biografia.\nNacque a Sant\u2019Arcangelo di Lucania, provincia di Potenza, il 5 marzo 1891, figlio dell'avvocato e notaio Michele e di Caterina Castronuovo. Dopo aver conseguito il diploma ginnasiale a Cava dei Tirreni, inizi\u00f2 a studiare in giurisprudenza presso l'Universit\u00e0 di Napoli, che interruppe con lo scoppio delle ostilita con l'Impero ottomano. Partito volontario per la Libia, assegnato con il grado di caporale maggiore ai bersaglieri fu decorato di una Medaglia di bronzo al valor militare durante la battaglia di Sciara Sciatt, combattuta il 23 ottobre 1911. Rientrato in Patria, riprese a studiare ottenendo la laurea in giurisprudenza poco prima dell'entrata in guerra del Regno d'Italia, avvenuta il 24 maggio 1915. Assegnato come sottotenente di complemento al I Battaglione del corpo dei bersaglieri, si distinse nel corso delle operazioni belliche, venendo pi\u00f9 volte ferito e decorato con due Medaglie d'argento al valor militare, la Croce al merito di guerra e la promozione dapprima a tenente, e poi a capitano per merito di guerra. Dopo la guerra si dedic\u00f2 alla professione forense, aderendo insieme ad altri comilitoni, tra cui Aurelio Padovani, al movimento fascista nel corso del 1920. Con Padovani, il 1 dicembre dello stesso anno, costitu\u00ec il Fascio napoletano. e una volta entrato nel direttivo dell\u2019Associazione nazionale combattenti, fu anche presidente della F\u00e9d\u00e9ration interalli\u00e9e des anciens combattants (FIDAC). \nAttivit\u00e0 politica.\nSi iscrisse ai Fasci di combattimento il 1 dicembre 1920. e presiedette il Fascio di Napoli dal 1921 al 1922.\nA livello nazionale fu, a partire dal novembre 1921, vice segretario del PNF, ma il suo incarico pi\u00f9 importante fu quello di segretario generale \"ad interim\" del Partito Nazionale Fascista dal 1\u00ba novembre 1922 al 15 ottobre 1923. Comandante delle legioni napoletane alla marcia su Roma, sempre nel 1923 fu investito della carica di commissario politico per la Basilicata, e l'anno successivo fu eletto deputato alla Camera nel listone fascista. Tra il 1925 e il 1926 ricopr\u00ec l'incarico di segretario federale di Potenza, e nel novembre del 1926, dopo la morte di Padovani, venne anche nominato federale della Federazione provinciale napoletana del PNF, che lasci\u00f2 nel 1929. Appassionato di calcio, come tale, fu per breve tempo il secondo presidente dell'appena costituito A.C. Napoli, verso la fine della stagione 1926/27.. \nNel 1928 era stato nominato direttore del quotidiano napoletano \"Il Mattino\" e l'anno dopo fu riconfermato deputato avviando la pubblicazione del periodico \"Italiani pel mondo\", che per\u00f2 non riscosse grande successo e venne chiuso qualche tempo dopo. Nell\u2019ottobre del 1930 si spos\u00f2 con la signorina Maria Scafarelli, da cui ebbe una figlia, Livia, ma nel corso degli anni Trenta venne estromesso da tutti gli incarichi politici, ed allora cerc\u00f2 di entrare nel potere economico, assumendo dapprima la vicepresidenza della societ\u00e0 Acqua del Serino e della Cosulich Societ\u00e0 Triestina di Navigazione, a cui si aggiunse, nel 1931 la presidenza dell\u2019Ente Autonomo Volturno. \nLe scarse competenze nel mondo dell'economia gli impedirono di assumere ruoli significativi in questo settore, e la sua competenza del settore giuridico gli consentirono, a partire dal 1934, anno in cui fu promosso tenente colonnello di fanteria per meriti accezionali, di condurre il sindacato fascista degli avvocati e procuratori di Napoli, venendo rieletto in quello stesso anno, per la terza volta, deputato. Non partecip\u00f2 pi\u00f9 ad attivit\u00e0 parlamentari, dedicandosi solo alla sua attivit\u00e0 lavorativa. \nNel 1939 divenne consigliere nazionale della Camera dei Fasci e delle Corporazioni .\nFu poi membro del Gran consiglio del fascismo e luogotenente generale della Milizia Volontaria Sicurezza Nazionale\nDopo la caduta del fascismo, e la firma dell'armistizio dell'8 settembre 1943 rimase a Napoli, e quando la citt\u00e0 fu liberata dagli alleati a causa di una denuncia fu arrestato. Imprigionato nel carcere dell'isola di Procida fu sottoposto a processo da parte dell'Alta corte di giustizia per le sanzioni contro il fascismo nel giugno 1945 gli valse la condanna a dieci anni di prigione, in seguito amnistiati. \nNel secondo dopoguerra, fu eletto consigliere comunale di Napoli nelle file dei monarchici di Achille Lauro, ricoprendo l'incarico di assessore al patrimonio, e fu anche brevemente sindaco della citt\u00e0 dal 6 gennaio 1958 al 12 febbraio dello stesso anno. Rieletto fu assessore all'economia nel 1960.\nAttivit\u00e0 professionale.\nCome avvocato esercit\u00f2, guadagnandosi fama e affidabilit\u00e0, presso il Foro di Napoli, nel quale divenne - per nomina governativa - presidente del Direttorio del Sindacato Fascista degli Avvocati, incarico nel quale oper\u00f2 fra la met\u00e0 degli anni trenta e la caduta del fascismo.\nDurante questo periodo, seppure fascistissimo, si distinse in quanto \"avvocato innanzitutto\" nell'interpretazione benevola e restrittiva delle leggi razziali, cercando per quanto possibile di evitare l'epurazione degli avvocati ebrei, creando (solo in seguito alle pressioni del governo) un apposito \"Albo degli avvocati discriminati\", come stratagemma per evitare la cancellazione degli avvocati ebrei, col fine ulteriore di consentirgli la prosecuzione dell'esercizio della professione, giacch\u00e9 coloro i quali venivano iscritti in tale elenco - nonostante fossero discriminati - conservavano la possibilit\u00e0 di trattare certi tipi di cause. Sotto la sua gestione la prima espulsione di un avvocato ebreo dall'albo del Foro di Napoli avvenne solo nel 1942, addirittura quattro anni dopo l'entrata in vigore delle leggi razziali, quasi al crepuscolo del regime."}
{"id": "2628193", "revid": "200568", "url": "https://it.wikipedia.org/wiki?curid=2628193", "title": "Flying Fish Cove", "text": "Flying Fish Cove (in italiano \"Baia del Pesce Volante\") \u00e8 una citt\u00e0 australiana, l'insediamento principale dell'Isola del Natale. Molte mappe lo chiamano semplicemente The Settlement (in italiano \"L'Insediamento\"). Fu la prima comunit\u00e0 britannica sull'isola, istituita nel 1888. \nCirca un terzo della popolazione totale dell'isola vive a Flying Fish Cove. Si trova nella regione nord-orientale dell'isola, c'\u00e8 un piccolo porto che serve i turisti con barche a vela e un campo di aviazione alcuni chilometri a sud-est del paese. "}
{"id": "2628194", "revid": "599013", "url": "https://it.wikipedia.org/wiki?curid=2628194", "title": "Alessandro Zamperini", "text": "Carriera.\nCresce nella , dove svolge tutta la trafila giovanile. Nella stagione 2000-2001 passa alla e successivamente al West Ham a parametro zero.\nNella stagione successiva approda al Portsmouth, in First Division, a 19 anni, collezionando in tutto 20 presenze e 2 gol.\nDopo la stagione in Inghilterra, il ed il Chievo Verona decidono di riportarlo in Italia. Avviene cos\u00ec il ritorno in Serie A nella stagione 2002-2003 nelle file del Modena.\nL'anno dopo passa all', in Serie B, e rimane nelle Marche fino a gennaio 2004, quando approda all'Acireale, squadra di Serie C1, con la cui maglia totalizza complessivamente 27 presenze e un gol.\nNel 2005-2006 passa alla , in Serie C1, ma dopo 6 mesi passa in prestito alla , con cui totalizza 9 presenze. Tornato alla Ternana alla fine del prestito, nella stagione 2006-2007 effettua 12 presenze e realizza il gol che, a tempo abbondantemente scaduto, risulter\u00e0 decisivo sia per la vittoria nel derby umbro contro il del 29 aprile 2007 (giocato a porte chiuse per motivi di ordine pubblico), sia per la salvezza del sodalizio rossoverde.\nSuccessivamente torna nella sua citt\u00e0 natale per sei mesi, indossando la casacca della Cisco Roma in Serie C2, per poi approdare nel Pescina Valle del Giovenco, sempre in Serie C2. nel mercato invernale passa al Fidene giocando solo una partita.\nNella stagione 2009-2010 passa alla squadra lettone del Ventspils, militante nella Virsl\u012bga, in cui disputa 4 partite di campionato, esordisce nelle coppe europee, scendendo in campo in UEFA Europa League in 6 occasioni e realizzando anche un gol sul campo dello Sporting Lisbona il 5 novembre.\nIl 9 maggio 2012 viene tesserato dal Giada Maccarese, squadra dell'Eccellenza laziale. Segna 2 gol nello spareggio retrocessione prima dei play-out, partita vinta per 4-1 contro il Fiumicino, suscitando molte polemiche da parte dei dirigenti del Fiumicino stesso, perch\u00e9 il giocatore era sotto accusa.\nControversie.\nCalcioscommesse.\nIn seguito all'operazione \"Last bet\", lo scandalo delle scommesse che sconvolge il calcio italiano nel 2011, fu prima squalificato poi, il 19 dicembre, arrestato dalla polizia ottenendo poco dopo i domiciliari.\nIl 1\u00ba giugno 2012 il procuratore federale Stefano Palazzi richiede per lui 5 anni di squalifica pi\u00f9 preclusione in riguardo al .\nSia il 18 giugno in primo grado che il 6 luglio in secondo grado gli viene confermata la squalifica senza essersi poi appellato al TNAS.\nSecondo un'informativa del Servizio Centrale Operativo della polizia, tra Zamperini e il pentito Carlo Gervasoni ci furono 117 contatti.\nIl 10 luglio 2013 viene deferito dal procuratore federale Stefano Palazzi per illecito sportivo in riguardo al in relazione alla gara Lazio-Genoa del 14 maggio 2011. Gli vengono contestate anche la violazione dell'Art. 1, comma 1 (violazione dei principi di lealt\u00e0, correttezza e probit\u00e0) e dell'Art. 6, comma 1 (divieto di effettuare scommesse) del Codice di Giustizia Sportiva.\nIl 24 luglio Palazzi chiede per Zamperini una squalifica di 2 anni in continuazione, confermati, poi, in primo grado per un totale di 7 anni di squalifica.\nIl 9 febbraio 2015 la Procura di Cremona termina le indagini e formula per lui e altri indagati le accuse di associazione a delinquere e frode sportiva."}
{"id": "2628197", "revid": "889336", "url": "https://it.wikipedia.org/wiki?curid=2628197", "title": "Coppa di Francia 1999-2000", "text": "La 83\u00aa edizione della Coppa di Francia, quella 1999-2000, fu vinta dal FC Nantes Atlantique. \u00c8 passata alla storia perch\u00e9 vide arrivare una squadra non professionistica in finale, il Calais Racing Union Football Club."}
{"id": "2628202", "revid": "1305772", "url": "https://it.wikipedia.org/wiki?curid=2628202", "title": "Russian Roulette", "text": ""}
{"id": "2628204", "revid": "2184720", "url": "https://it.wikipedia.org/wiki?curid=2628204", "title": "Russian Roulette (Rihanna)", "text": "Russian Roulette \u00e8 un brano musicale della cantante barbadiana Rihanna, estratto come primo singolo dal suo quarto album \"Rated R\". La canzone, scritta e prodotta da Chuck Harmony e Ne-Yo, \u00e8 stata diffusa in radio a partire dal 3 novembre 2009. \nVideo musicale.\nIl video musicale \u00e8 stato diretto da Anthony Mandler mentre le riprese si sono svolte in due giorni, a partire dal 23 ottobre 2009. La premi\u00e8re assoluta del video \u00e8 avvenuta il 5 novembre 2009 sul network televisivo ABC.\nIl video di Wait Your Turn \u00e8 stato pubblicato sul sito ufficiale di Rihanna il 3 novembre 2009, mentre quello di Russian Roulette il 13 novembre presso ABC in 20/20. Entrambi i video sono stati diretti dal regista Anthony Mandler. Le riprese video iniziarono il 23 ottobre e sono terminate dopo due giorni interi di riprese. Jesse Williams \u00e8 l'uomo di piombo nel video musicale, come aveva rivelato in un'intervista con \"E!\" alla fine di ottobre. Il video parte da un'inquadratura di Rihanna incappucciata, sdraiata sul pavimento di una cella, che mostra di perdere sangue da una mano. La scena si sposta quindi in un altro ambiente del carcere, una stanza illuminata da una lampada fioca e rinfrescata da un piccolo ventilatore, nel quale Rihanna, in abito nero, sta per affrontare un colloquio con il suo presunto fidanzato, un ragazzo sudato e muscoloso seduto ad un tavolino, interpretato dall'attore Jesse Williams. Il video termina con la morte del ragazzo seduto di fronte a Rihanna, che viene sconfitto dalla roulette russa.\nIl video ha totalizzato pi\u00f9 di 100 milioni di visualizzazioni su YouTube dalla sua data di uscita.\nVersione in lingua italiana.\nNel 2010 Paola &amp; Chiara hanno realizzato una versione del brano in italiano dal titolo \"Cos\u00ec non saprai mai\", incluso nel loro album \"Milleluci\"."}
{"id": "2628206", "revid": "547034", "url": "https://it.wikipedia.org/wiki?curid=2628206", "title": "Monte Cornaccio", "text": "Il monte Cornaccio ha un'altezza di 1881\u00a0m s.l.m. e si trova lungo il crinale dell'alto Appennino tosco-emiliano che fa da spartiacque tra i bacini idrografici del torrente Dardagna, affluente del fiume Panaro, che sfocia nel fiume Po, del torrente Verdiana e del torrente Volata immissari del fiume Lima, affluente del Serchio, che sfocia nel mare Tirreno. Dalla vetta passa il confine tra le Regioni Emilia-Romagna, Citt\u00e0 metropolitana di Bologna, e Toscana, provincia di Pistoia.\nPrendendo a base le montagne, il Cornaccio \u00e8 situato lungo la dorsale tra il corno alle Scale, 1945\u00a0m s.l.m., ed il monte Cupolino, a 1853\u00a0m s.l.m. Nei pressi del monte Cornaccio si trovano il Passo della Calanca, a\u00a0m 1785 s.l.m., ed il Passo dello Strofinatoio, a\u00a0m. 1632 s.l.m.. Il primo, che lo separa dalla mole del Cupolino, \u00e8 stato chiamato nei secoli scorsi \"dei Tre Termini\" perch\u00e9 originariamente in quel punto confluivano i territori di tre stati diversi: Granducato di Toscana, Ducato di Modena, Stato della Chiesa. Il Passo dello Strofinatoio, che separa il Cornaccio dal crinale meridionale del Corno alle Scale, secondo alcuni archeologi potrebbe essere quello da cui transit\u00f2 Annibale, nella primavera del 217 a.C., nel corso della II guerra punica, per passare dalla pianura padana verso l'Etruria. Tuttavia, nella val di Luce, vicino all'Abetone, esiste un passo di Annibale dal quale la tradizione vuole sia passato il condottiero con il suo esercito.\nIl versante emiliano del monte Cornaccio \u00e8 poco scosceso e vi si trova un grande vaccinieto; il versante toscano \u00e8 strapiombante e lo si pu\u00f2 vedere in lontananza da tutta la pianura pistoiese ed in parte anche da quella lucchese e fiorentina. Per almeno cinque mesi all'anno il Cornaccio appare coperto dalla neve.\nLa cima si trova ben al di sopra del limite degli alberi che si aggira in loco sui 1600\u00a0m. s.l.m. \nA Nord della vetta passa il sentiero di crinale, Grande Escursione Appenninica, GDA, \ncon segnavia 00, proveniente da Pontepetri, Pedata del Diavolo, passo dello Strofinatoio e diretto verso il monte Cupolino, il lago Scaffaiolo, il monte Spigolino, il passo della Croce Arcana e il Libro Aperto."}
{"id": "2628207", "revid": "1305887", "url": "https://it.wikipedia.org/wiki?curid=2628207", "title": "Alfredo Danti", "text": "\u00c8 stato attivo principalmente per gli studi di doppiaggio di Milano.\nHa cominciato sin da molto giovane a recitare in teatro, seguendo il padre. Ha anche realizzato numerosi spezzoni del Carosello, negli anni sessanta, e diretto molti spot pubblicitari autoprodotti o prodotti dalla Gamma Film. Tra gli anni sessanta e gli anni settanta \u00e8 stato speaker del Telegiornale Sport, per la Rai.\nEra il padre dell'attore e doppiatore Federico Danti. Muore a Roma per complicazioni dovute al diabete."}
{"id": "2628218", "revid": "767487", "url": "https://it.wikipedia.org/wiki?curid=2628218", "title": "Governatorato di Musandam", "text": "Il governatorato del Musandam \u00e8 uno degli 11 governatorati dell'Oman, situato nell'omonima penisola.\nGeografia.\nSi tratta di un'exclave, separata dal resto del Paese (il territorio che si frappone appartiene agli Emirati Arabi Uniti), e consente al'Oman di avere il controllo sullo Stretto di Hormuz.\nIl governatorato si suddivide in quattro \"province\" (\"wil\u0101y\u0101t\"): Kha\u1e63ab, Daba Al Bayah, Mad\u1e25\u0101\u02be e Bukh\u0101. La \"wilaya\" di Dib\u0101\u02be \u00e8 al confine con gli Emirati Arabi Uniti.\nSociet\u00e0.\nEvoluzione demografica.\nSecondo le statistiche del 2003, la popolazione ammonta a 28.000 abitanti, di cui quasi l'8% \u00e8 straniero. L'area \u00e8 famosa per le sue ricchezze naturali e per i suoi panorami e recentemente il turismo ha cominciato ad assumere un peso importante nello sviluppo della regione (in particolare nella localit\u00e0 di Khasab), con la nascita di compagnie professionali nel settore turistico."}
{"id": "2628222", "revid": "1543377", "url": "https://it.wikipedia.org/wiki?curid=2628222", "title": "Broken (Seether)", "text": "Broken \u00e8 una canzone dei Seether eseguita successivamente in collaborazione con Amy Lee degli Evanescence. La traccia originale era acustica ed era il dodicesimo brano del loro primo album \"Disclaimer\". In seguito, fu registrata una seconda versione del brano, in collaborazione con Amy Lee, al tempo ragazza del leader dei Seether Shaun Morgan, per la realizzazione della colonna sonora del film \"The Punisher\" nel 2004.\nVideo.\nIl video \u00e8 diretto da Nigel Dick in cui Morgan appare seduto in una macchina abbandonata e suona una chitarra acustica e quando sentiamo la voce di Lee, lei appare dietro di lui. Subito dopo i due vagano attraverso questo paesaggio, completamente distrutto da una esplosione, sembrerebbe di una fabbrica, in cui i due non si troveranno mai. Amy Lee appare con addosso delle ali nere, come se per Morgan, nel sogno, lei rappresentasse un angelo."}
{"id": "2628223", "revid": "26415", "url": "https://it.wikipedia.org/wiki?curid=2628223", "title": "Ecomuseo di Castello d'Alceste", "text": ""}
{"id": "2628231", "revid": "93556", "url": "https://it.wikipedia.org/wiki?curid=2628231", "title": "Comitato Olimpico Marocchino", "text": "Il Comitato Olimpico Marocchino (noto anche come \"Comit\u00e9 National Olympique Marocain\" o \"CNOM\" in francese) \u00e8 un'organizzazione sportiva marocchina, nata nel 1959 a Rabat, Marocco.\nRappresenta questa nazione presso il Comitato Olimpico Internazionale (CIO) dal 1959 ed ha lo scopo di curare l'organizzazione ed il potenziamento dello sport in Marocco e, in particolare, la preparazione degli atleti marocchini, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Hosni Benslimane, mentre la carica di segretario generale \u00e8 occupata da Noureddine Benabdennbi."}
{"id": "2628232", "revid": "121420078", "url": "https://it.wikipedia.org/wiki?curid=2628232", "title": "Isidoro La Lumia", "text": " Patriota, ricopr\u00ec la carica di segretario del Comitato generale durante la rivoluzione indipendentista siciliana (1848), dal quale ricevette l'incarico di scrivere una \u201cMemoria sui diritti politici della Sicilia\u201d. Nel 1864 divenne direttore dell'Archivio di Stato di Palermo\nBiografia.\nOrfano sin da bambino del padre, Isidoro La Lumia, viene cresciuto dalla madre Giuseppa Fazio. Inizia gli studi nel Collegio Calasanzio, diretto da Domenico Scin\u00e0 il quale lo indirizza e lo incoraggia per primo agli studi letterari e storici. La sua formazione viene guidata successivamente dal poeta Giuseppe Borghi e dal suo insegnante di letteratura italiana Francesco Paolo Perez. Nel giornaletto letterario \"La Concordia\" , fondato insieme al suo amico Giacinto Carini il 5 marzo 1840, all'et\u00e0 di quindici anni, pubblica il suo primo scritto, una commemorazione su un suo parente di nome Giacinto Castorina. A questa seguirono, tra gli altri, importanti contributi su Giacomo Leopardi e Ugo Foscolo. Il giornale, a causa delle numerose censure dovute alle frequenti allusioni politiche, non ebbe lunga vita: chiuse infatti due anni dopo. Nel frattempo segue gli studi di legge laureandosi nel 1845. Isidoro La Lumia, partecipa ai moti rivoluzionari siciliani del 1848 e appoggia attivamente il governo rivoluzionario occupandosi inizialmente della Segreteria del Comitato Generale, al cui vertice vi era Ruggero Settimo. Successivamente collabora col Ministero degli Affari esteri del Governo provvisorio e prende parte alla redazione del \"Giornale Officiale di Sicilia\", pubblicato dal 1\u00ba maggio 1848 al 24 aprile 1849. Al ritorno del governo dei Borboni, La Lumia si ritira dalla vita pubblica dedicandosi all'attivit\u00e0 forense e alle opere letterarie, rinunciando anche alla proposta della direzione del \"Giornale Officiale di Sicilia.\" Tra le attivit\u00e0 culturali di questo periodo si evidenziano gli articoli pubblicati nei giornali rivoluzionari \"L'indipendenza e la Lega\" nella \"Gazzetta per gli ultimi giorni del carnevale\" e nella \"Luce\". A partire dal 1860, all'arrivo di Garibaldi, aderisce, con il fratello Francesco, al Comitato insurrezionale e assume la direzione del \"Giornale Officiale di Sicilia\". Ma soprattutto si dedica all'incarico di segretario del Consiglio straordinario di Stato, istituito il 19 ottobre 1860, per studiare la forma e le condizioni dell'annessione della Sicilia allo Stato italiano. Nel 1863 prende parte alla Commissione di Antichit\u00e0 e Belle Arti per la Sicilia, ruolo che mantiene per tutta la vita, inoltre, grazie all'esperienza fatta presso archivi nobiliari privati, dal 1864 viene incaricato di ricoprire la carica di direttore dell'Archivio di Stato di Palermo e alla Soprintendenza degli Archivi siciliani. Fu inoltre uno dei fondatori della Societ\u00e0 Siciliana di Storia Patria. A partire dall'Unit\u00e0 d'Italia lavora prevalentemente al Comune di Palermo ricoprendo diversi ruoli: consigliere, assessore e componente di numerose commissioni municipali. Dell'attivit\u00e0 prestata volontariamente e gratuitamente al Comune di Palermo \u00e8 da ricordare l'attivit\u00e0 di epigrafista. Muore il 29 agosto 1879 a Palermo. Nella Chiesa di S. Domenico a Palermo \u00e8 situato un altorilievo a stucco, opera di Benedetto Civiletti del 1883, nel quale \u00e8 riportato anche un elogio funebre."}
{"id": "2628233", "revid": "113587785", "url": "https://it.wikipedia.org/wiki?curid=2628233", "title": "Bill James", "text": "Ha lavorato in passato come reporter per il Daily Mirror e altre testate giornalistiche inglesi. \u00c8 sposato, ha quattro figli e vive nel Galles del sud.\nAltri pseudonimi usati: David Craig e Judith Jones. \nBill James \u00e8 famoso per aver scritto la serie di polizieschi che hanno come protagonisti i poliziotti Colin Harpur e Desmond Iles. La saga di Harpur e Iles \u00e8 ambientata in una cittadina della costa meridionale britannica e annovera oggi 28 romanzi creati dal 1986 al 2011.\nBill James da pi\u00f9 di 20 anni \u00e8 un maestro del romanzo poliziesco, uno scrittore che si \u00e8 guadagnato un riconoscimento mondiale, cos\u00ec come un reporter sorprendentemente pungente del mondo moderno.\nOpere.\nOpere pubblicate in Italia.\nI suoi romanzi sono stati pubblicati da Sellerio Editore nella sua collana pi\u00f9 famosa, \"La memoria\"\nOpere in lingua originale.\nScritti come James Tucker.\nNon-fiction.\nLe date fra parentesi si riferiscono alla data in cui \u00e8 stato concesso il copyright"}
{"id": "2628241", "revid": "18397", "url": "https://it.wikipedia.org/wiki?curid=2628241", "title": "Discografia degli Shaaman", "text": ""}
{"id": "2628263", "revid": "986213", "url": "https://it.wikipedia.org/wiki?curid=2628263", "title": "Carlo Augusto di Baden-Durlach", "text": "Biografia.\nCarlo Augusto era figlio di Cristoforo di Baden-Durlach e di Maria Cristina Felicita di Leiningen-Dachsburg-Falkenburg-Heidesheim, figlia del conte Giovanni di Leiningen-Dagsburg-Falkenburg. Carlo Augusto ricevette la propria prima istruzione presso la corte di suo zio, il margravio Carlo III Guglielmo di Baden-Durlach e successivamente studi\u00f2 all'Universit\u00e0 di Losanna, in Svizzera. Dal 1735 entr\u00f2 nell'esercito imperiale col grado di generale e nel 1760 venne nominato feldmaresciallo, grado col quale prese parte alla Campagna di Rossbach nell'ambito della Guerra dei Sette anni. Dal 1749 al 1752 fu comandante in capo dell'esercito del W\u00fcrttemberg.\nDalla repentina morte di Carlo III Guglielmo il 12 maggio 1738, il figlio di quest'ultimo, Carlo Federico venne affiancato al governo proprio da Carlo Augusto il quale oper\u00f2 in veste di reggente del margraviato di Baden-Durlach. La vedova del defunto margravio intendeva per\u00f2 riportare sotto la propria guida la reggenza, mantenendo corte nel proprio castello di Durlach. Contrariamente a questo Carlo Augusto opt\u00f2 come gi\u00e0 in attivo il trasferimento a Karlsruhe e la citt\u00e0 inizi\u00f2 a godere dei privilegi di capitale.\nPer derimere i contenziosi famigliari, gli affari di governo vennero coadiuvati da un uomo di stato, il conte Friedrich Johann Emich von \u00dcxk\u00fcll-Gyllenband il quale port\u00f2 avanti una politica favorevole nei confronti dell'Austria. nel 1741, infatti, dopo l'ascesa al trono di Maria Teresa e lo scoppio della Guerra di successione austriaca, l'imperatrice andava cercando consensi all'interno degli stati che componevano il Sacro Romano Impero. Il Baden-Durlach aveva da secoli un contenzioso aperto con l'Impero in quanto l'Austria rivendicava alcune parti del suo territorio come privilegi feudali. Il reggente ed il margravio si accordarono dunque per rinunciare ai territori del langraviato di Szumirad ed ai territori di Badenweiler e R\u00f6tteln in cambio di un pagamento e del giuramento di fedelt\u00e0 alla causa di successione di Maria Teresa.\nLa reggenza di Carlo Augusto assieme a Carlo Federico fu breve e dur\u00f2 sino al raggiungimento della maggiore et\u00e0 da parte di quest'ultimo nel 1746. Carlo Augusto, ritiratosi a vita privata, mor\u00ec nel 1786.\nMatrimonio e figli.\nCarlo Augusto si spos\u00f2 con matrimonio morganatico con Juliane Schmid. La coppia ebbe i seguenti figli, tutti col predicato von Ehrenberg:"}
{"id": "2628264", "revid": "767487", "url": "https://it.wikipedia.org/wiki?curid=2628264", "title": "Jair Pereira", "text": "Carriera.\nClub.\nHa giocato come attaccante per Santa Cruz, Olaria, Vasco da Gama e Bangu nella S\u00e9rie A brasiliana.\nAllenatore.\nUna volta ritiratosi dall'attivit\u00e0 agonistica, ha intrapreso la carriera da allenatore, iniziando dal Ponte Preta per poi allenare il Campo Grande; guid\u00f2 la selezione del alla vittoria del primo titolo mondiale di categoria nel 1983. Nel 1986 allen\u00f2 in Arabia Saudita ed Emirati Arabi Uniti prima di tornare in patria, dove vinse prima il campionato Paulista nel 1988 e successivamente la Coppa del Brasile 1990; nel 1993 allen\u00f2 per un breve periodo l'Atl\u00e9tico de Madrid.\nL'anno seguente all'esperienza spagnola guid\u00f2 il Vasco da Gama al terzo campionato Carioca consecutivo; negli anni seguenti allen\u00f2 varie squadre in giro per il Brasile, non ottenendo risultati degni di particolare nota, se non un vice-campionato Paranaense nel 1997; nel 1999 si trasfer\u00ec nuovamente all'estero, al Cerro Porte\u00f1o, in Paraguay. Nel 2008 ha allenato l'Itumbiara, squadra del campionato Goiano arricchita da diversi giocatori dal passato significativo in S\u00e9rie A."}
{"id": "2628267", "revid": "18397", "url": "https://it.wikipedia.org/wiki?curid=2628267", "title": "Ritual (Shaaman)", "text": ""}
{"id": "2628283", "revid": "192515", "url": "https://it.wikipedia.org/wiki?curid=2628283", "title": "Nicola Groppa", "text": "Primo Presidente Onorario presso la Corte Suprema di Cassazione.\nBiografia.\nNasce a Cassano all'Ionio, in provincia di Cosenza il 11 settembre 1890. \u00c8 uno dei 7 figli di Giuseppe Groppa, possidente, e Lucia Bruno di Cassano all'Ionio. Ha avuto quattro figli, Giuseppe, medico, Mirella, in Pellegrini, pittrice, Annita e Lucia, in Garasto, insegnante. Laureato in Legge, dopo aver svolto il servizio militare in qualit\u00e0 di Ufficiale di complemento, \u00e8 entrato in magistratura nel 1921, iniziando la sua carriera come Pretore a Pieve di Cadore, giudice presso il tribunale di Pallanza dove \u00e8 anche incaricato dell'istruzione dei processi penali, successivamente presso quello di Torino, poi Presidente di Sezione della Corte d'appello di Venezia e, quindi, Primo Presidente della Corte d'Appello delle Calabrie in Catanzaro. Nominato Consigliere della Corte Suprema di Cassazione nel 1949, esce dalla magistratura con il titolo onorifico di \"Primo Presidente Onorario presso la Corte Suprema di Cassazione\". Iscritto al Partito Nazionale Fascista nel 1932. \u00c8 morto, all'et\u00e0 di 82 anni, il 19 maggio 1972 a Corigliano Calabro in provincia di Cosenza.\nHa scritto varie opere e ha condotto studi critici su Francesco Chiesa (1871 - 1973) - scrittore svizzero di lingua italiana. Viene citato in \"Who's Who in Europe, Dictionnaire biographique des personnalit\u00e9s europ\u00e9ennes contemporaines\" di Edward A. de Maeyer, 1965, pag. 1057, Editions de Feniks, Bruxelles. In Cassano all'Ionio gli \u00e8 stata intitolata la Via Gradinata Nicola Groppa."}
{"id": "2628287", "revid": "287204", "url": "https://it.wikipedia.org/wiki?curid=2628287", "title": "Parco nazionale di Pallas-Yll\u00e4stunturi", "text": "Il Parco Nazionale di Pallas-Yll\u00e4stunturi \u00e8 il terzo parco nazionale pi\u00f9 grande della Finlandia, con una superficie di 1020\u00a0km2. Il parco si trova nella regione della Lapponia occidentale e abbraccia i comuni di Enonteki\u00f6, Kittil\u00e4, Kolari e Muonio. Il paesaggio \u00e8 dominato da una catena collinare di circa 100\u00a0km e da foreste di conifere tipiche della regione della taiga settentrionale. Con 561.200 presenze nel 2019, risulta il parco nazionale pi\u00f9 popolare della Finlandia.\nIn base a un sondaggio condotto tra i visitatori, il Parco Nazionale Pallas-Yll\u00e4stunturi \u00e8 apprezzato in particolare per i paesaggi, l\u2019ampia rete di sentieri da trekking e sci di fondo, nonch\u00e9 per la pulizia e la sicurezza nel complesso. Il colle Pallastunturi \u00e8 stato selezionato come uno dei paesaggi nazionali della Finlandia.\nEscursioni.\nIl Parco Nazionale di Pallas-Yll\u00e4stunturi ospita decine di sentieri per escursioni a piedi e sugli sci con vari livelli di difficolt\u00e0. Lungo i sentieri \u00e8 possibile ammirare la variopinta natura del parco nazionale, con percorsi che raggiungono la cima dei colli e altri che attraversano regioni boschive caratterizzate da fauna selvatica e paludi.\n\u00c8 possibile visitare il parco a piedi, in mountain bike, canoa, sci e ciaspole, su percorsi di varie lunghezze per escursioni di uno o pi\u00f9 giorni. \u00c8 in ogni caso possibile raggiungere la cima dei colli in giornata. Popolari escursioni di un giorno includono il sentiero di Pyh\u00e4kero, la salita di Pirunkuru, il sentiero di Varkaankuru e i sentieri ad anello di Taivaskero, Kes\u00e4nkij\u00e4rvi e Tuomikuru.\nLa maggior parte dei percorsi includono sentieri ad anello con aree bivacco mantenute, che dispongono di tende lapponi (kota), tettoie di legno, punti fuoco, punti panoramici, rifugi gratuiti e su prenotazione. La lunghezza totale dei sentieri estivi del parco \u00e8 di 340\u00a0km, a cui vanno aggiunti circa 200\u00a0km nelle sue immediate vicinanze. Escursioni in mountain bike sono consentite, con alcune eccezioni, solo sui sentieri estivi segnalati. D\u2019inverno il parco dispone di oltre 500\u00a0km di sentieri per sci di fondo e oltre 100\u00a0km di sentieri escursionistici, percorribili a piedi, con ciaspole e in mountain bike.\nIl sentiero pi\u00f9 popolare del parco \u00e8 il Percorso escursionistico di Hetta-Pallas, il pi\u00f9 antico sentiero segnalato della Finlandia, risalente al 1934. Il sentiero, lungo circa 50\u00a0km, pu\u00f2 essere percorso in entrambe le direzioni e attraversa altopiani e gole raggiungendo numerose cime. Lungo il percorso si trovano inoltre numerosi rifugi gratuiti e su prenotazione.\nGeografia e natura.\nIl paesaggio del Parco Nazionale di Pallas-Yll\u00e4stunturi \u00e8 dominato da una catena collinare, residuo di un'antica montagna a pieghe: le attuali colline arrotondate costituiscono la base delle pieghe sulle quali si erano formate le montagne. Il punto pi\u00f9 alto del parco nazionale \u00e8 la cima Taivaskero di Pallastunturi, a 809 metri sul livello del mare. Le altre vette includono Pyh\u00e4kero, Lumikero, Laukukero e Palkaskero. Kero in finlandese indica la vetta arrotondata di un colle privo di alberi.\nLa natura del Parco Nazionale di Pallas-Yll\u00e4stunturi ospita svariati habitat: paludi, foreste di conifere, antiche foreste vergini, colline prive di alberi e foreste decidue.\nVegetazione e corsi d'acqua.\nLa ricca vegetazione del parco nazionale include varie specie di alberi, tra cui pini, abeti e betulle di collina. La vegetazione tipica dei colli oltre il limite degli alberi vede la presenza di piante a bassa crescita come betulla nana, diapensia della Lapponia, corbezzolo alpino ed empetro nero. Nella folta vegetazione del sottobosco lungo gli argini dei torrenti \u00e8 possibile trovare felci, angeliche e mezerei. Le foreste di conifere ospitano numerose suffruttrici, in particolare piante di mirtillo nero e rosso. Nelle zone umide della foresta vergine il sottobosco \u00e8 popolato da geranio silvano, corniolo svedese e numerose specie rare di muschio e funghi.\nOltre alle foreste di conifere e ai colli, anche le paludi costituiscono un paesaggio tipico del Parco Nazionale di Pallas-Yll\u00e4stunturi, dove \u00e8 possibile osservare piante tipiche quali Rhododendron tomentosum, pennacchio guainato, camemoro e mirtillo blu. Nelle aree ad alta concentrazione di calcare \u00e8 rilevata la crescita di rare orchidee.\nIl parco nazionale ospita numerosi laghi, stagni e torrenti. Il lago pi\u00f9 grande del parco \u00e8 il Pallasj\u00e4rvi, situato a sud-est del Centro visitatori di Pallastunturi.\nI pi\u00f9 grandi mammiferi del parco sono la renna e l\u2019alce. Durante l'estate le renne apprezzano soprattutto le alture dei colli e le paludi. Tra i mammiferi tipici della regione troviamo lepre, volpe, martora, lemming norvegese, scoiattolo e varie specie di talpa. Tra i pi\u00f9 grandi predatori della Finlandia il parco ospita orsi e linci.\nNel Parco Nazionale di Pallas-Yll\u00e4stunturi \u00e8 possibile osservare varie specie di uccelli settentrionali e meridionali. Tra le specie del nord troviamo la pernice bianca, la pernice bianca nordica e il piviere tortolino. I rigogliosi boschi di abeti sono popolati in particolare da specie del sud come merli e lui verdi. Le foreste ospitano anche cinciallegre, ghiandaie siberiane e ciuffolotti delle pinete. In zone popolate da talpe, \u00e8 possibile scorgere gufi e falchi. Il tipico abitante dei torrenti \u00e8 il merlo acquaiolo, che si tuffa nell'acqua corrente anche d\u2019inverno. Tra le altre specie di uccelli del parco nazionale vengono annoverate il pettazzurro, il piro-piro boschereccio, la cutrettola, il combattente e il totano moro.\nClima e fenomeni naturali.\nLa posizione del Parco Nazionale di Pallas-Yll\u00e4stunturi a nord del circolo polare artico \u00e8 caratterizzata da tipiche variazioni stagionali del clima e fenomeni naturali. L'inverno include il periodo della notte polare da dicembre a gennaio con neve, gelate fino a -30\u00a0\u00b0C e poca luce solare. Durante le sere e le notti serene \u00e8 possibile osservare numerose stelle e l\u2019aurora boreale.\nLa copertura nevosa nel parco nazionale raggiunge il massimo tra marzo e aprile, quando sulle montagne e nelle foreste pu\u00f2 essere rilevato oltre un metro di neve. All'inizio della primavera il numero di ore di luce cresce rapidamente, mentre al contempo la neve inizia a sciogliersi. L'estate inizia a met\u00e0 giugno e fino alla fine di luglio \u00e8 possibile ammirare il sole di mezzanotte, periodo in cui il sole non scende mai sotto l\u2019orizzonte.\nIl periodo della cosiddetta ruska, quando le foglie degli alberi cambiano colore, inizia sulle montagne della Lapponia occidentale solitamente a met\u00e0 settembre e dura da due a tre settimane. La prima neve scende generalmente nella seconda met\u00e0 di ottobre, anche se si rilevano occasionalmente saltuarie nevicate estive, soprattutto nella zona di Pallas-Ounastunturi.\nResponsabilit\u00e0.\nIl Parco Nazionale di Pallas-Yll\u00e4stunturi ha ottenuto la Carta Europea per il Turismo Sostenibile nelle Aree Protette (CETS FASE I) nei periodi 2013-2018 e 2019-2023. La carta \u00e8 rilasciata dalla Federazione della natura e dei parchi naturali d\u2019Europa EUROPARC.\nTutti i parchi nazionali della Finlandia seguono il principio dell'\u201descursionismo senza rifiuti\u201d, il cui obiettivo \u00e8 rimuovere tutti i rifiuti dal terreno e portarli nei punti di raccolta, per ridurre la quantit\u00e0 di spazzatura nella natura.\nI punti di smistamento rifiuti sono situati presso i centri visitatori di Pallastunturi, Tunturi-Lappi e Yll\u00e4stunturi, presso i quali \u00e8 possibile differenziare carta, cartone, vetro, metallo e batterie. I rifiuti organici possono essere concimati nei servizi igienici a secco e i rifiuti combustibili possono essere bruciati in piccole quantit\u00e0 nei fal\u00f2.\nNel parco viene misurata regolarmente la purezza dell\u2019aria presso la stazione di misurazione di Sammaltunturi del Finnish Meteorological Institute. In base al rapporto dell'Organizzazione Mondiale della Sanit\u00e0, Sammaltunturi \u00e8 una delle stazioni meteorologiche in cui viene misurata l'aria pi\u00f9 pulita del mondo, con concentrazioni di particolato inferiori ai 4\u00a0\u00b5g/m3.\nCentri visitatori.\nIl Parco Nazionale di Pallas-Yll\u00e4stunturi ospita tre centri visitatori: il centro visitatori Kellokas presso Yll\u00e4stunturi, il centro visitatori Pallastunturin luontokeskus e il centro visitatori Tunturi-Lapin luontokeskus a Hetta. dove \u00e8 possibile reperire informazioni sul parco nazionale e sulle escursioni. Le mostre Me\u00e4n el\u00e4m\u00e4\u00e4, Mets\u00e4st\u00e4 paljakalle e Vuovjju\u0161 - Kulkijat presentano la natura e la cultura della zona. Nei centri \u00e8 anche possibile assistere a film e mostre d'arte, e acquistare prodotti a base di ingredienti naturali.\nStoria.\nL\u2019idea per la creazione di parchi nazionali fu presentata per la prima volta in Finlandia nel 1910. Nella sua relazione, il Comitato per la tutela delle foreste propose l'istituzione di parchi nazionali a Pallastunturi e a Pyh\u00e4tunturi presso Pelkosenniemi. Il botanico finlandese Kaarlo Linkola fu uno dei pi\u00f9 ferventi sostenitori per la creazione di un parco nazionale nell'area di Pallastunturi.\nLa proposta di istituire un\u2019area adibita a riserva naturale nella regione di Pallas-Ounastunturi fu approvata dal parlamento finlandese del 1928 e, dopo svariate relazioni e presentazioni, i primi parchi nazionali finlandesi furono istituiti nel 1938, tra cui figur\u00f2 il Parco Nazionale di Pallas-Ounastunturi.\nLa promozione del turismo nella zona del Parco Nazionale di Pallas-Yll\u00e4stunturi risale agli anni '30, quando vennero organizzati i primi corsi di sci alpino sulla cima Pyh\u00e4kero di Ounastunturi e sul colle Pallastunturi. Nello stesso periodo iniziarono attivit\u00e0 turistiche anche presso il villaggio di \u00c4k\u00e4slompolo.\nIl Parco Nazionale di Pallas-Yll\u00e4stunturi \u00e8 stato istituito nel 2005. Il nuovo parco include il vecchio Parco Nazionale di Pallas-Ounastunturi e svariate aree naturali circostanti, tra cui i colli di Yll\u00e4s-Aakenus, foreste vergini e paludi appartenenti a vari programmi di conservazione. Con l\u2019istituzione del nuovo parco, il Parco Nazionale di Pallas-Ounastunturi \u00e8 stato abolito. Il nuovo parco nazionale copre un\u2019area di 1022\u00a0km\u00b2.\nLa cima pi\u00f9 alta del colle Yll\u00e4stunturi e le sue stazioni sciistiche non fanno parte del parco nazionale, mentre ed esso \u00e8 stata inclusa la stazione sciistica di Laukukero sul colle Pallastunturi."}
{"id": "2628292", "revid": "767487", "url": "https://it.wikipedia.org/wiki?curid=2628292", "title": "Guillermo Eizaguirre", "text": "Carriera.\nGiocatore.\nClub.\nPortiere elegante e spettacolare, caratteristiche che gli valsero l'appellativo di \"Angelo volante\", debutt\u00f2 tra le file del Siviglia nella Segunda Divisi\u00f3n, categoria vinta in due occasioni. Tutta la sua carriera si svolse con gli andalusi, con cui disput\u00f2 ben 11 stagioni e vinse una Coppa di Spagna, fino all'inizio della Guerra civile spagnola che lo obblig\u00f2 a porre fine alla sua attivit\u00e0 sportiva.\nNazionale.\n\u00c8 stato convocato dalla Nazionale spagnola in 3 occasioni. Il suo debutto risale al 5 maggio 1935 nella partita Portogallo-Spagna (3-3).\nAllenatore.\nIn veste di selezionatore delle \"Furie Rosse\" ha partecipato al Campionato mondiale di calcio 1950 conquistando uno storico quarto posto. In totale si \u00e8 seduto per 19 volte sulla panchina della Nazionale spagnola."}
{"id": "2628293", "revid": "235890", "url": "https://it.wikipedia.org/wiki?curid=2628293", "title": "Produzione di coppie", "text": ""}
{"id": "2628296", "revid": "741067", "url": "https://it.wikipedia.org/wiki?curid=2628296", "title": "Guido Malatesta", "text": "Biografia.\nInizia a lavorare come giornalista professionista; dopo il trasferimento a Roma si avvicina al cinema, come ideatore di soggetti, poi sceneggiatore e aiuto regista, per approdare alla regia nel 1956, con il film \"I miliardari\", continuer\u00e0 a realizzare film sino a pochi giorni dalla morte sopravvenuta nel 1970.\nNegli anni sessanta, seguendo la voga del periodo, firma alcuni film con il nome americanizzato di James Reed."}
{"id": "2628298", "revid": "767487", "url": "https://it.wikipedia.org/wiki?curid=2628298", "title": "Giovanna Agnese Berthelot de Pleneuf", "text": "Era figlia del ricco e spregiudicato finanziere francese \u00c9tienne Berthelot de Pl\u00e9neuf, \"fermier g\u00e9n\u00e9ral\" delle polveri e del salnitro.\nBiografia.\nIntelligente, carina, spiritosa, ambiziosa e dotata di un particolare talento per il suono del clavicembalo, all'et\u00e0 di 15 anni spos\u00f2, il 28 dicembre 1713, un nobile spiantato, Luigi di Pries, marchese di Planes, cugino primo d'acquisto di Madame de Ventadour, e lo segu\u00ec presso la corte dei Savoia a Torino ove il marito svolgeva la funzione di ambasciatore.\nSei anni dopo rientr\u00f2 in Francia, ove divenne tosto l'amante del duca di Borbone. La sua influenza sul duca fu tale, che durante il suo incarico di Primo Ministro (1723\u20131726) fu lei di fatto la reggente del Governo di Francia. Il suo maggior capolavoro fu la mediazione che port\u00f2 al matrimonio di Luigi XV con la principessa polacca Maria Leszczy\u0144ska.\nLa sua ascesa ebbe una fine repentina allorch\u00e9 cerc\u00f2 invano, nel 1725, di costringere all'esilio il rivale del duca di Borbone, il vescovo (e poi cardinale dal 1726) Andr\u00e9-Hercule de Fleury. Dopo il ritorno del Fleury, che prese il posto del duca di Borbone quale Primo Ministro mentre quest'ultimo veniva confinato nel Castello di Chantilly, fu confinata nel castello di Courb\u00e9pine, ove un anno dopo mor\u00ec.\nGiovanna-Agnese nell'arte.\nLa vita della Marchesa di Prie fu pi\u00f9 volte elaborata da letterati e cineasti. Le opere in merito pi\u00f9 note sono il racconto di Stefan Zweig, \"Geschichte eines Untergangs\" (Storia di un tramonto) ed il film TV del 1996 di Pierre Granier-Deferre, \"La derni\u00e8re f\u00eate\", (L'ultima festa) con Charlotte Rampling nella parte della protagonista.\nBibliografia.\nin francese:"}
{"id": "2628300", "revid": "729019", "url": "https://it.wikipedia.org/wiki?curid=2628300", "title": "Spitfire and the Troubleshooters", "text": "Spitfire and the Troubleshooters (rititolato \"Codename: Spitfire\" dal numero 10) \u00e8 una serie a fumetti facente parte dell'iniziativa editoriale del New Universe e pubblicata dalla Marvel Comics tra il 1986 e il 1987. La serie segue le avventure del Dr. Jenny Swensen e di un gruppo dei suoi brillanti ed eccentrici studenti universitari che utilizzano curiosi aggeggi tecnologici (primo fra tutti l'armatura MAX) per combattere il crimine. Purtroppo, come anche gli altri titoli della linea New Universe, la serie non ebbe il successo sperato e fu chiusa con il numero 13. Tuttavia, il personaggio di Jenny aveva riscosso simpatia tra il pubblico e fu in seguito inserito nel volume The Pitt e successivamente divenne presenza fissa nella serie D.P.7.\nAltre versioni.\nNella mini-serie del 2006 New Universal di Warren Ellis, Spitfire \u00e8 il nome di una sezione del dipartimento della difesa in cui Jenny Swan cerca di sviluppare un'armatura che permetta ad un normale essere umano di competere con un super umano."}
{"id": "2628306", "revid": "110157", "url": "https://it.wikipedia.org/wiki?curid=2628306", "title": "Comitato Olimpico Malgascio", "text": "Il Comitato Olimpico Malgascio (noto anche come \"Comit\u00e9 Olympique Malgache\" in francese) \u00e8 un'organizzazione sportiva malgascia, nata nel 1963 a Tananarive, Madagascar.\nRappresenta questa nazione presso il Comitato Olimpico Internazionale (CIO) dal 1964 ed ha lo scopo di curare l'organizzazione ed il potenziamento dello sport in Madagascar e, in particolare, la preparazione degli atleti malgasci, per consentire loro la partecipazione ai Giochi olimpici. L'associazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'organizzazione \u00e8 Mamy Rakotoarivelo, mentre la carica di segretario generale \u00e8 occupata da Solofo Andrianavomanana."}
{"id": "2628307", "revid": "287204", "url": "https://it.wikipedia.org/wiki?curid=2628307", "title": "Parco nazionale di Valkmusa", "text": "Il parco nazionale di Valkmusa (in finlandese:\"Valkmusan kansallispuisto\") \u00e8 un parco nazionale della Finlandia, nelle regioni della Finlandia meridionale e di Kymenlaakso. \u00c8 stato istituito nel 1996 e occupa una superficie di 17\u00a0km\u00b2."}
{"id": "2628312", "revid": "6923", "url": "https://it.wikipedia.org/wiki?curid=2628312", "title": "The Matrix (squadra discografica)", "text": "The Matrix \u00e8 una squadra di produttori discografici nata negli Stati Uniti e costituita da tre membri: Lauren Christy, ex cantautrice, suo marito Graham Edwards e Scott Spock.\nOrigini.\nIl fondatore del trio, Lauren Christy, ha lavorato in passato come cantautrice e ha pubblicato due album a met\u00e0 anni '90 sotto l'etichetta Mercury Records, intitolati \"Lauren Christy\" e \"Breed\". Scott Spock ha invece lavorato come remixatore, compositore cinematografico e batterista jazz a fianco di Dave Weckl. Il terzo membro, Graham Edwards, si \u00e8 unito alla band a fianco della moglie Christy.\nSuccesso.\nLa squadra \u00e8 attiva a Los Angeles dalla met\u00e0 degli anni 90, ma ha raggiunto il vertice del successo all'inizio del nuovo millennio, componendo e producendo brani per Christina Aguilera, i Busted, Hilary Duff, Avril Lavigne, i McFly, Jason Mraz, Ashley Tisdale, Shakira, Britney Spears e Skye Sweetnam. In tutta la sua carriera, The Matrix ha totalizzato sette candidature ai Grammy Awards, cinque delle quali provengono dalla collaborazione con Avril Lavigne nel 2002 (il brano \"Complicated\", estratto dall'album di debutto della cantante, \"Let Go\", \u00e8 stato candidato ai Grammy nella categoria Canzone dell'anno, mentre lo stesso album \u00e8 entrato nella categoria Album dell'anno).\nIl trio ha ricevuto inoltre altri riconoscimenti, tra i quali l'Ivor Novello Award, sempre per \"Complicated\" come Best International Pop Hit of the Year 2003, i BMI e ASCAP Songwriters of The Year 2004 e 2 Juno Awards in Canada per la Canzone pop dell'anno e l'Album dell'anno.\nIl 1\u00ba agosto 2008, la rivista \"Entertainment Weekly\" ha pubblicato la notizia che nel 2004 il trio aveva registrato un album con Katy Perry come cantante solista, cancellato dopo alcune settimane a causa dell'annullamento del progetto. Grazie alla fortunata carriera musicale della cantante, la band ha deciso di ripristinare l'idea e ha pubblicato l'album il 27 gennaio 2009 sotto la loro etichetta Let's Hear It Records."}
{"id": "2628322", "revid": "729019", "url": "https://it.wikipedia.org/wiki?curid=2628322", "title": "Gabriel (missile)", "text": "Il Gabriel \u00e8 un missile antinave israeliano noto anche come Scorpion nella marina del Sudafrica.\nLo sviluppo del Gabriel per la marina israeliana ha avuto inizio nel 1962. Il primo modello entr\u00f2 in servizio nel 1970 equipaggiando le Sa'ar II e venne usato nella guerra dello Yom Kippur del 1973 infliggendo gravi perdite alle unit\u00e0 navali di Siria ed Egitto armate di missili Styx di fabbricazione sovietica.\nVersioni successive.\nGabriel II.\nLo sviluppo della versionel Mk 2 venne avviata nel 1972 e il missile entr\u00f2 in servizio nel 1976. Tale versione \u00e8 anche stata costruita su licenza a Taiwan con la denominazione di the Hsiung Feng 1 e in Sud Africa sotto il nome 'Skerpioen' (Scorpione in Afrikaans).\nGabriel III.\nImportanti miglioramenti sono stati introdotti con le versioni Gabriel III e Gabriel III A/S, con entrambe le versioni Gabriel III che utilizzano il sistema \"fire and forget\" (letteralmente spara e dimentica).\nGabriel IV.\nLa versione \"Gabriel IV\" ha un raggio di 200\u00a0km, mentre \u00e8 in fase di sviluppo la versione \"Gabriel V\" da parte della Israel Aerospace Industries, denominata Advanced Naval Attack Missile.\nI vecchi modelli di Gabriel sono ancora utilizzati da Cile, Ecuador, Israele, Messico, Sudafrica, Sri Lanka, Kenya, e altri paesi."}
{"id": "2628325", "revid": "110157", "url": "https://it.wikipedia.org/wiki?curid=2628325", "title": "Comitato Olimpico Tunisino", "text": "Il Comitato Olimpico Tunisino (noto anche come \"Comit\u00e9 national olympique tunisien\" o \"CNOT\" in francese) \u00e8 un'organizzazione sportiva tunisina, nata nel 1957 a Tunisi, Tunisia.\nRappresenta questa nazione presso il Comitato Olimpico Internazionale (CIO) dal 1957 ed ha lo scopo di curare l'organizzazione ed il potenziamento dello sport in Tunisia e, in particolare, la preparazione degli atleti tunisini, per consentire loro la partecipazione ai Giochi olimpici. L'associazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale carica di segretario generale dell'organizzazione \u00e8 occupata da Dhaou Chamakh."}
{"id": "2628333", "revid": "287204", "url": "https://it.wikipedia.org/wiki?curid=2628333", "title": "Parco nazionale di Lemmenjoki", "text": "Il parco nazionale di Lemmenjoki (in finlandese:\"Lemmenjoen kansallispuisto \") \u00e8 un parco nazionale della Finlandia, nella provincia della Lapponia. \u00c8 stato istituito nel 1956 e occupa una superficie di 2.850 km\u00b2."}
{"id": "2628335", "revid": "1924342", "url": "https://it.wikipedia.org/wiki?curid=2628335", "title": "Turn It Up (album Pixie Lott)", "text": "Turn It Up \u00e8 l'album di debutto della cantante britannica Pixie Lott. L'album \u00e8 stato pubblicato il 14 settembre 2009 in Regno Unito e il 18 settembre in Italia. L'album include i cinque singoli \"Mama Do (Uh Oh, Uh Oh)\", \"Boys and Girls\", \"Cry Me Out\", \"Gravity\" e \"Turn It Up\". Il 22 dicembre 2009 \u00e8 stata pubblicata anche un'edizione deluxe solo in formato digitale con altri sei brani. Ad ottobre 2010 l'album \u00e8 stato ripubblicato col titolo di \"Turn It Up Louder\" con l'aggiunta di dieci tracce, tra i quali il singolo \"Broken Arrow\"."}
{"id": "2628339", "revid": "767487", "url": "https://it.wikipedia.org/wiki?curid=2628339", "title": "Jos\u00e9 Muguerza", "text": "Carriera.\nCresciuto nelle giovanili dell'Eibar, nel campionato 1928-1929 passa all'Athletic Bilbao, debuttando il 28 aprile 1929 durante Athletic-Real Sociedad 4-2. Con i baschi disput\u00f2 8 stagioni, totalizzando 231 presenze (129 in campionato), vincendo quattro campionati ed altrettante Coppe di Spagna.\nAllo scoppio della Guerra civile spagnola, nel 1936, i campionati vennero sospesi e lui gioc\u00f2 con la nazionale dei paesi baschi in un tour europeo volto a raccogliere fondi per i rifugiati baschi, nonch\u00e9 svolgere propaganda a favore del governo basco e della Repubblica. \nQuando la citt\u00e0 di Bilbao cadde nelle mani di Franco, la selezione basca continu\u00f2 il tour in America.\nIn Messico disput\u00f2 la Major League 1938-39, con il nome di Club Deportivo Euzkadi. Al termine della stagione la selezione basca venne sciolta, ma Muguerza decise di non rientrare in Spagna, anche a causa dell'avversione al neonato regime che ne impossibilitava il rientro in patria.\nStabilitosi definitivamente in Messico, divenne in seguito direttore tecnico del C.F. Monterrey.\nNazionale.\n\u00c8 stato convocato con la nazionale spagnola in 9 occasioni. Il suo debutto risale al 14 giugno 1930 nella partita Cecoslovacchia-Spagna 2-0.\nHa inoltre partecipato al Campionato mondiale di calcio 1934."}
{"id": "2628342", "revid": "27568437", "url": "https://it.wikipedia.org/wiki?curid=2628342", "title": "Imperatore cinese", "text": ""}
{"id": "2628345", "revid": "114732396", "url": "https://it.wikipedia.org/wiki?curid=2628345", "title": "Piazza Tebaldo Brusato", "text": "Piazza Tebaldo Brusato, \u00e8 una piazza di Brescia collocata a sud dell'estremit\u00e0 est di via dei Musei, parallela all'altrettanto centrale piazzale Arnaldo. Intitolata a Tebaldo Brusato, nobile bresciano di parte guelfa, eroe della difesa di Brescia contro l'allora Imperatore del Sacro Romano Impero, Enrico VII. \u00c8 di forma rettangolare e al centro \u00e8 presente un giardino pubblico.\nStoria.\nNel 1173 venne istituita come prima piazza comunale trasformando l'area attigua al monastero di Santa Giulia, adibita ad uso agricolo, come zona per la compravendita di merce, favorendo la nascita e crescita di molti botteghe artigiane; anche per questo motivo venne ribattezzata \"Mercato Nuovo\". Ne consegue come attorno a quell'area nacquero all'epoca numerose abitazioni e negozi di mercanti, oltre che di artigiani.\nCon il passare dei secoli, cambiata la funzione della piazza, alcune famiglie nobili bresciane scelsero di spostare le proprie residenze nei pressi della piazza, in quella parte di centro storico che arriva fino a piazza del Foro. Alcuni interessanti esempi di abitazioni nobiliari sono palazzo Cigola, palazzo Luzzago e palazzo Suardi.\nA sud-est della piazza, inoltre, si trova il sito archeologico della \"domus\" di via Alberto Mario, scavato negli anni 1980 da Gian Pietro Brogiolo e non visitabile."}
{"id": "2628346", "revid": "767487", "url": "https://it.wikipedia.org/wiki?curid=2628346", "title": "Han Peng", "text": ""}
{"id": "2628348", "revid": "830939", "url": "https://it.wikipedia.org/wiki?curid=2628348", "title": "Livio Pepino", "text": "Biografia.\nMagistrato dal 1970 al 2010. Ha svolto le funzioni prevalentemente a Torino dove \u00e8 stato pretore, sostituto presso la Procura della Repubblica, giudice minorile e sostituto procuratore generale. Dal 2002 ha svolto funzioni di consigliere presso la Corte di cassazione. Dal 2006 al 2010 \u00e8 stato componente del Consiglio Superiore della Magistratura, l'organo di governo autonomo dei giudici e pubblici ministeri. Ha lasciato la magistratura per scelta, prima del raggiungimento dei limiti di et\u00e0, nel novembre del 2010.\nEsponente di spicco della magistratura progressista sin dagli anni Settanta \u00e8 stato segretario nazionale e presidente di \"Magistratura democratica\" (rispettivamente dal 1991 al 1996 e dal 1998 al 2005). Numerosi i suoi contributi alla elaborazione teorica di \"Magistratura democratica\" soprattutto sulla Rivista \"Questione Giustizia\" di cui \u00e8 stato condirettore dalla fondazione e direttore dal 1997 al 2012, allorch\u00e9 si \u00e8 dimesso denunciando la difficolt\u00e0 della Rivista di mantenere la tradizionale \"linea critica sulla realt\u00e0 del Paese, del diritto, della magistratura in conseguenza del mutare della collocazione di Magistratura democratica (che della Rivista \u00e8 non solo l'azionista di riferimento ma, storicamente e culturalmente, l'anima) sempre pi\u00f9 attenta alle dinamiche interne alla corporazione e preoccupata delle ricadute dei propri interventi sugli equilibri politici\".\n\u00c8 tutt'ora presidente dell'Associazione Studi giuridici Giuseppe Borr\u00e9. Dopo aver lasciato la magistratura ha assunto la direzione delle \"Edizioni Gruppo Abele\" (realt\u00e0 con cui ha iniziato a collaborare continuamente sin dagli anni Novanta) e, soprattutto, si \u00e8 dedicato allo studio e alla sperimentazione di pratiche di democrazia dal basso e di difesa dell'ambiente e della societ\u00e0 dalle grandi opere.\nCoerentemente con tale obiettivo \u00e8 impegnato, con articoli e interventi pubblici, nella opposizione alla Nuova linea ferroviaria Torino-Lione entrando spesso in collisione con l'establishment politico e giudiziario torinese. Ha contribuito a fondare il Controsservatorio Valsusa, di cui \u00e8 presidente, e in tale veste ha sostenuto l'accusa nel procedimento avanti al Tribunale permanente dei popoli conclusosi con sentenza del novembre 2015, che ha dichiarato l'esistenza, nell'attivit\u00e0 di progettazione e realizzazione della Torino-Lione, di gravi violazioni dei diritti fondamentali della comunit\u00e0 valsusina e ha rivolto al Governo italiano l'invito a sospendere i lavori e ad aprire un dialogo con la popolazione e le istituzioni locali.\nAttivit\u00e0 pubblicistica.\nEditoriali ed articoli sulla Rivista \"Questione Giustizia\" (di cui \u00e8 stato condirettore dalla fondazione e direttore dal 1997 al 2012). Direttore delle \"Edizioni del Gruppo Abele.\" Scrive su numerosi quotidiani e riviste e collabora stabilmente con \"Il Manifesto\""}
{"id": "2628359", "revid": "27568595", "url": "https://it.wikipedia.org/wiki?curid=2628359", "title": "Azocolorante", "text": ""}
{"id": "2628367", "revid": "1543377", "url": "https://it.wikipedia.org/wiki?curid=2628367", "title": "Parco nazionale di P\u00e4ij\u00e4nne", "text": "Il parco nazionale di P\u00e4ij\u00e4nne (in finlandese:\"P\u00e4ij\u00e4nteen kansallispuisto\") \u00e8 un parco nazionale della Finlandia, nella provincia della Finlandia meridionale. \u00c8 stato istituito nel 1993 e occupa una superficie di 14 km\u00b2."}
{"id": "2628374", "revid": "287204", "url": "https://it.wikipedia.org/wiki?curid=2628374", "title": "VdB 150", "text": "vdB 150 \u00e8 una nebulosa a riflessione visibile nella costellazione di Cefeo.\nSi trova a circa un terzo della separazione angolare che intercorre fra le stelle Alfirk () e Alrai (), in una regione ricca di nubi molecolari oscure; in particolare, vdB\u00a0150 rappresenta una sezione illuminata della grande nebulosa oscura LDN\u00a01235, a cui apparentemente apparterrebbe anche la vicina nebulosa vdB 149. La stella responsabile dell'illuminazione della regione \u00e8 HD\u00a0210806, una stella subgigante di classe spettrale B8IV, che imprime ai gas illuminati un colore marcatamente bluastro; la sua parallasse \u00e8 di 3,24\u00b10,63\u00a0mas, cui corrisponde una distanza di circa 308\u00a0parsec (1006 anni luce). La nube \u00e8 formata da polveri fredde, ben visibili nelle osservazioni condotte all'infrarosso e rilevate dall'IRAS.\nLa nebulosa che comprende questa e la vicina vdB 150, LDN 1235 \u00e8 probabilmente una cosiddetta nebulosa a emissione rossa, ossia una nube posta alle alte latitudini galattiche che diventa visibile grazie al campo di radiazione interstellare, con una bassa luminosit\u00e0 superficiale e dunque dall'aspetto oscuro se osservata nella banda della luce visibile."}
{"id": "2628376", "revid": "373458", "url": "https://it.wikipedia.org/wiki?curid=2628376", "title": "San Antonio de Valero", "text": ""}
{"id": "2628378", "revid": "373458", "url": "https://it.wikipedia.org/wiki?curid=2628378", "title": "Missione di San Antonio de Valero", "text": ""}
{"id": "2628381", "revid": "27568765", "url": "https://it.wikipedia.org/wiki?curid=2628381", "title": "Azocoloranti", "text": ""}
{"id": "2628388", "revid": "1543377", "url": "https://it.wikipedia.org/wiki?curid=2628388", "title": "Parco nazionale del Golfo di Finlandia orientale", "text": "Il parco nazionale del Golfo di Finlandia orientale (in finlandese:\" It\u00e4isen Suomenlahden kansallispuisto\") \u00e8 un parco nazionale della Finlandia, nella Finlandia meridionale. \u00c8 stato istituito nel 1982 e occupa una superficie di 6,7 km\u00b2."}
{"id": "2628397", "revid": "1232112", "url": "https://it.wikipedia.org/wiki?curid=2628397", "title": "Andrea Romano", "text": "\u00c8 stato direttore di \"Democratica\", giornale online del Partito Democratico dopo la dismissione de L'Unit\u00e0.\nBiografia.\nAndrea Romano frequenta la scuola dai salesiani nella sua citt\u00e0 natale, Livorno, nel 1992 si laurea in storia all'Universit\u00e0 di Pisa, nel 1993 \u00e8 borsista della Fondazione Luigi Einaudi di Torino e, successivamente, consegue un dottorato di ricerca in \"Crisi e trasformazioni della societ\u00e0\" a Torino.\nIn seguito si trasferisce a Mosca, dove impara il russo, per approfondire i propri studi sulla formazione del sistema stalinista degli anni '30 e sui rapporti tra partito bolscevico e societ\u00e0 rurale. Dopo l'URSS torna in Italia da ricercatore per la Fondazione Istituto Gramsci dal 1993 al 1998.\nDal 1994 al 1996 \u00e8 stato iscritto al Partito Democratico della Sinistra, sposando la linea politica socialdemocratica, blairiana e liberale del segretario di allora, Massimo D'Alema.\nDurante il primo e secondo governo presieduti da Massimo D'Alema collabora con il sottosegretario di Stato al Ministero degli affari esteri Umberto Ranieri.\nIn seguito diventa responsabile della saggistica di Giulio Einaudi Editore, che lascer\u00e0 per diventare consulente della Marsilio.\nDal 2009 \u00e8 professore associato di Storia contemporanea presso l'Universit\u00e0 degli Studi di Roma Tor Vergata.\n\u00c8 stato direttore dal 2005 al 2009 della fondazione Italianieuropei, presieduta da Massimo D'Alema, e dal 2009 al 2013 di Italia Futura, think tank presieduto da Luca Cordero di Montezemolo.\nHa scritto per testate come \"L'Unit\u00e0\", \"Il Post\", \"La Stampa\", \"Il Riformista\" e il \"Sole 24 ORE\".\nAveva un figlio, Dario, avuto dal suo primo matrimonio con Costanza Craveri, disabile dalla nascita e morto il 22 febbraio 2021 per un arresto cardiaco all'et\u00e0 di 24 anni.\nElezione a deputato.\nDal 2009 fino al 2013 \u00e8 stato direttore dell'associazione politico-culturale centrista Italia Futura di Luca Cordero di Montezemolo, approdando poi a inizio 2013 nel nuovo partito del premier uscente Mario Monti Scelta Civica.\nAlle elezioni politiche del 2013 \u00e8 candidato alla Camera dei Deputati, nella \"circoscrizione Toscana\", come capolista di Scelta Civica per l'Italia, venendo eletto deputato della XVII Legislatura.\nCondivide l'agenda del senatore Mario Monti che \u00abincarna l'Italia delle trasformazioni forti e dolorose: un centrismo riformista che non sia conservazione e palude\u00bb. Si definisce un riformista.\nDal 10 dicembre 2013 al 4 giugno 2014 \u00e8 stato capogruppo di Scelta Civica per l'Italia alla Camera dei Deputati.\nIl 21 ottobre 2014 lascia il partito e il gruppo parlamentare di Scelta Civica, passando al gruppo misto e comunicando la propria intenzione futura di aderire al Partito Democratico (PD). In seguito il 27 ottobre aderisce ufficialmente al PD, seguendo l'auspicio del segretario PD e Matteo Renzi, che aveva auspicato l'evoluzione del PD in un grande \"\"Partito della Nazione\" capace di tenere insieme personalit\u00e0 diverse come l'area moderata centrista di Romano (ex Scelta Civica) e quella pi\u00f9 radicale e di sinistra di Gennaro Migliore (ex SEL).\nIl 18 maggio 2015 viene nominato \"sub-commissario\" del Partito Democratico per il XIII municipio di Roma.\nIl 17 settembre 2016 diventa co-direttore del quotidiano \"L'Unit\u00e0\", in affiancamento a Sergio Staino, incarico che gli viene revocata il 29 aprile 2017.\nIl 30 giugno 2017 viene nominato direttore di \"Democratica\", il nuovo quotidiano online del PD.\nAlle elezioni politiche del 2018 viene candidato della coalizione di centro-sinistra alla Camera nel collegio uninominale di Livorno, dove viene rieletto.\nA giugno 2020 \u00e8 tra i principali sostenitori tra i deputati della campagna \"IoColtivo\"\" in merito alla legalizzazione della cannabis, sebbene ci\u00f2 provochi reazioni contrastanti all'interno della stessa maggioranza riguardo alla modalit\u00e0 scelta."}
{"id": "2628399", "revid": "731511", "url": "https://it.wikipedia.org/wiki?curid=2628399", "title": "Marco Domeniconi", "text": "Carriera.\nClub.\nHa giocato nel Riccione, Urbino, Real Misano e nel Fiorentino.\nNazionale.\nDal 2004 al 2017 ha collezionato 20 presenze con la nazionale sammarinese."}
{"id": "2628405", "revid": "89688", "url": "https://it.wikipedia.org/wiki?curid=2628405", "title": "Onmyouza", "text": ""}
{"id": "2628407", "revid": "767487", "url": "https://it.wikipedia.org/wiki?curid=2628407", "title": "Parco nazionale dell'arcipelago di Eken\u00e4s", "text": "Il parco nazionale dell'arcipelago di Eken\u00e4s (in finlandese:\" Tammisaaren saariston kansallispuisto\") \u00e8 un parco nazionale della Finlandia, nella provincia della Finlandia meridionale. \u00c8 stato istituito nel 1989 e occupa una superficie di 52 km\u00b2.\nDal 1996 il parco \u00e8 insignito del Diploma europeo delle aree protette."}
{"id": "2628413", "revid": "767487", "url": "https://it.wikipedia.org/wiki?curid=2628413", "title": "Assassinio sul palcoscenico", "text": "Assassinio sul palcoscenico (\"Murder Most Foul\") \u00e8 un film del 1964 diretto da George Pollock, terzo capitolo di una serie inglese di quattro film su Miss Marple interpretati da Margaret Rutherford. Il film \u00e8 tratto dal romanzo di Agatha Christie \"Fermate il boia\"; nel romanzo il protagonista \u00e8 Hercule Poirot e non Miss Marple, cosa gi\u00e0 avvenuta nel secondo film, \"Assassinio al galoppatoio\". Nel film cambiano molti personaggi e le loro azioni.\nTrama.\nUn giovane, sotto accusa per l'omicidio di una ex attrice di teatro che gli affittava una camera, viene giudicato in un processo e Miss Marple, che fa parte della giuria e lo ritiene innocente, si oppone agli altri giurati facendo cos\u00ec venir meno l'unanimit\u00e0 richiesta per il verdetto di condanna. Il processo dovr\u00e0 perci\u00f2 essere rifatto. Convinta che il vero colpevole si nasconda tra i membri di una compagnia teatrale (la stessa cui apparteneva la donna assassinata), Miss Marple, facendosi credere un'anziana attrice, ottiene una scrittura e inizia le sue indagini.\nProduzione.\nIl film fu prodotto dalla Lawrence P. Bachmann Productions e dalla Metro-Goldwyn-Mayer British Studios.\nIl titolo originale in lingua inglese, \"Murder Most Foul\", \u00e8 una citazione dell\"Amleto\" di William Shakespeare (Atto I, Scena V, 27-28): lo Spettro di suo padre chiede ad Amleto di vendicare la sua uccisione (ritenuta fino a quel momento morte naturale) e all'incredula domanda del figlio \u00abUccisione?\u00bb (\u00ab\"Murder?\"\u00bb) esso conferma \u00abUccisione inumana, scellerata, contro natura.\u00bb (\u00ab\"Murder most foul as in the best it is/But this most foul, strange and unnatural.\"\u00bb)\nPer poter entrare a far parte della compagnia teatrale su cui vuole indagare, miss Marple si presenta a un provino dove recita la poesia \"The Shooting of Dan McGrew\" di Robert William Service\nDistribuzione.\nDistribuito dalla Metro-Goldwyn-Mayer (MGM), usc\u00ec nelle sale britanniche nel marzo 1964. Negli Stati Uniti, venne distribuito nel settembre 1964.\nAccoglienza.\nIl film ha ricevuto il 72% di giudizi positivi da parte del pubblico sul portale di film e recensioni Rotten Tomatoes, pari a 3,8/5 punti; mentre sul database di informazioni sul cinema IMDb ottiene un giudizio di 7,2/10 punti basato su 3990 voti.\nColonna sonora.\nLa musica dei titoli di testa \u00e8 la stessa nella serie di quattro film dedicati a Miss Marple negli anni '60 e interpretati dall'attrice Margaret Rutherford; \u00e8 stato creato dal compositore britannico Ron Goodwin."}
{"id": "2628414", "revid": "1963777", "url": "https://it.wikipedia.org/wiki?curid=2628414", "title": "Giulio Salvadori", "text": "Biografia.\nQuarto di sette figli, dopo aver trascorso la sua giovinezza nel paese natio di Monte San Savino dove stringe una duratura amicizia con lo storico Gian Francesco Gamurrini, nel 1875 si trasferisce assieme alla sua famiglia a Roma dove frequenta il Liceo classico Ennio Quirino Visconti. Conosce lo scrittore Edoardo Scarfoglio che lo introduce a Gabriele D'Annunzio e intraprende la prima attivit\u00e0 letteraria, collaborando con varie riviste come \"Cronaca bizantina\", in con cui esordisce il 31 ottobre 1881 con il sonetto \"Contrasto\", e \"Capitan Fracassa\".\nPer aiutare economicamente la famiglia, nel 1884 diventa professore reggente di terza classe nel Liceo classico Francesco Stabili ad Ascoli Piceno, ma un forte tormento interiore lo porta nel 1885 ad avvicinarsi alla Chiesa cattolica da cui si era allontanato in precedenza. Nello stesso anno fa ritorno a Roma e ottiene la laurea in lettere, diventando insegnante fino al 1890 e direttore nel 1887 nel ginnasio comunale di Albano Laziale, in provincia di Roma. Nel 1889 pubblica la raccolta di poesie \"Il canzoniere civile\". Nel 1886, anche grazie all'incontro con Paul Sabatier, veste l'abito del terzo ordine francescano a cui segue nel 1893 la professione religiosa presso la congregazione dell'Aracoeli in Roma. Fonda l'associazione a scopo caritatevole \"Unione per il Bene\" allo scopo di svolgere l'opera di assistenza sociale.\nDal 1890 al 1899 \u00e8 professore al Liceo ginnasio statale Terenzio Mamiani e successivamente al Liceo ginnasio Torquato Tasso (Roma), dove ritorner\u00e0 dal 1910 al 1917. Dal 1902 al 1910 \u00e8 invece libero docente di letteratura italiana all'Universit\u00e0 degli Studi di Roma \"La Sapienza\" dove ottenne poi la cattedra di stilistica poi riavuta fino al 1923 quando venne soppressa. \u00c8 poi professore ordinario di lettere italiane e preside della facolt\u00e0 di lettere e filosofia presso l'Universit\u00e0 Cattolica del Sacro Cuore; in seguito gli venne assegnata la cattedra dantesca e l'insegnamento nell'Istituto Superiore di Magistero, dipendente dalla medesima Universit\u00e0 Cattolica.\nPapa Pio X gli affida nel 1912 la revisione letteraria del suo catechismo, mentre dieci anni dopo scrive il testo dell'inno \"Pane del cielo\" utilizzato nel XXVI Congresso Eucaristico Internazionale. Nel 1928 rifiuta la proposta di Giovanni Gentile di collaborare alla creazione dell'Enciclopedia Treccani. Il 1\u00ba ottobre 1928 viene colpito da una violenta polmonite che lo porta alla morte il 7 ottobre: \u00e8 stato sepolto nella Basilica di Santa Maria in Aracoeli."}
{"id": "2628416", "revid": "465169", "url": "https://it.wikipedia.org/wiki?curid=2628416", "title": "Mama Do (Uh Oh, Uh Oh)", "text": "Mama Do (Uh Oh, Uh Oh) \u00e8 un singolo della cantante britannica Pixie Lott, pubblicato il 3 giugno 2009 come primo estratto dal primo album in studio \"Turn It Up\".\nDescrizione.\nIl brano, scritto e prodotto da Mads Hauge e Phil Thornalley, \u00e8 stato pubblicato digitalmente nel Regno Unito, passando per una settimana sulla Official Singles Chart. Lott disse che la canzone \u00e8 sul \"saper sfuggire dalla casa e il vedere una persona determinata senza che i suoi genitori sapessero nulla\".\nVideo musicale.\nIl videoclip, diretto da Trudy Bellinger, fu pubblicato su Myspace nella sezione delle notizie Pixie Lott e ha guadagnato in dismisura quattro milioni di visualizzazioni su YouTube."}
{"id": "2628417", "revid": "287204", "url": "https://it.wikipedia.org/wiki?curid=2628417", "title": "VdB 149", "text": "vdB 149 \u00e8 una nebulosa a riflessione visibile nella costellazione di Cefeo.\nSi trova a circa un quarto sulla linea che congiunge le stelle Alfirk () e Alrai (), in una regione ricca di nubi molecolari oscure; in particolare, vdB\u00a0149 sembra faccia parte della grande nebulosa oscura LDN\u00a01235, sebbene degli studi sulla velocit\u00e0 radiale indichino che si troverebbe nella sua direzione solo per un effetto prospettico. La stella responsabile dell'illuminazione della regione \u00e8 BD+72\u00a01018, una stella bianco-azzurra di sequenza principale di classe spettrale B8V, che imprime ai gas e alle polveri da essa illuminati un colore marcatamente bluastro, surriscaldandoli debolmente e facendo loro emettere radiazione infrarossa, osservata anche dall'IRAS; la sua parallasse, misurata in 3,20\u00b10,63\u00a0mas, cui corrisponde una distanza di circa 312\u00a0parsec (1019 anni luce), indicherebbe al contrario una distanza simile a quella di vdB 150, visibile poco pi\u00f9 a nord e sicuramente facente parte della nebulosa LDN\u00a01235. La stella arancione di settima magnitudine HD\u00a0210615, visibile poco a sud di vdB\u00a0149, non fa parte della regione, trovandosi pi\u00f9 in primo piano.\nLa nebulosa che comprende questa e la vicina vdB 150, LDN 1235 \u00e8 probabilmente una cosiddetta nebulosa a emissione rossa, ossia una nube posta alle alte latitudini galattiche che diventa visibile grazie al campo di radiazione interstellare, con una bassa luminosit\u00e0 superficiale e dunque dall'aspetto oscuro se osservata nella banda della luce visibile."}
{"id": "2628418", "revid": "154893", "url": "https://it.wikipedia.org/wiki?curid=2628418", "title": "Parco nazionale di Sy\u00f6te", "text": "Il parco nazionale di Sy\u00f6te (in finlandese:\" Sy\u00f6tteen kansallispuisto\") \u00e8 un parco nazionale della Finlandia, nella provincia di Oulu e nella Provincia della Lapponia. \u00c8 stato istituito nel 2000 e occupa una superficie di 299\u00a0km\u00b2."}
{"id": "2628431", "revid": "767487", "url": "https://it.wikipedia.org/wiki?curid=2628431", "title": "I fantasmi non possono farlo", "text": "I fantasmi non possono farlo (\"Ghosts Can't Do It\") \u00e8 un film del 1989 diretto da John Derek.\nCome per il suo film precedente, Bolero Extasy, la critica stronc\u00f2 il film tanto che Derek, per la seconda volta in pochi anni, \"vinse\" il poco ambito Razzie Award nella categoria \"Peggior regista\".\nTrama.\nUna vedova inconsolabile, dalle forme extra e dal desiderio inesausto, non sa rinunciare alla felicit\u00e0 perduta. \nIl suo desiderio pi\u00f9 forte sarebbe quello di riavere il marito o magari di \"trapiantare\" lo spirito dell'amatissimo consorte nel corpo di un altro uomo. \nMa l'operazione si potr\u00e0 fare soltanto quando avr\u00e0 trovato un maschio dalle forme perfette."}
{"id": "2628432", "revid": "104458", "url": "https://it.wikipedia.org/wiki?curid=2628432", "title": "Storico delle religioni", "text": ""}
{"id": "2628434", "revid": "375803", "url": "https://it.wikipedia.org/wiki?curid=2628434", "title": "Parco nazionale di Isoj\u00e4rvi", "text": "Il parco nazionale di Isoj\u00e4rvi (in finlandese:\" Isoj\u00e4rven kansallispuisto\") \u00e8 un parco nazionale della Finlandia, nelle province della Finlandia occidentale e della Finlandia centrale. \u00c8 stato istituito nel 1982 e occupa una superficie di 22 km\u00b2."}
{"id": "2628436", "revid": "287204", "url": "https://it.wikipedia.org/wiki?curid=2628436", "title": "ATP German Open 1988", "text": "Il German Open 1988 \u00e8 stato un torneo di tennis giocato sulla terra rossa. \u00c8 stata l'81\u00aa edizione del \"Torneo di Amburgo\", che fa parte del Nabisco Grand Prix 1988. Si \u00e8 giocato al Rothenbaum Tennis Center di Amburgo in Germania, dal 25 aprile al 1\u00ba maggio 1988.\nCampioni.\nSingolare.\n Kent Carlsson ha battuto in finale Henri Leconte, 6-2, 6-1, 6-4\nDoppio.\n Darren Cahill / Laurie Warder hanno battuto in finale Rick Leach / Jim Pugh, 6-0, 5-7, 6-4"}
{"id": "2628438", "revid": "31886", "url": "https://it.wikipedia.org/wiki?curid=2628438", "title": "GBR Antenna Italia", "text": "Antenna Italia rappresenta il primo esperimento in ordine cronologico di rete radiofonica privata commerciale diffusa in diretta nazionale in Italia.\nStoria.\nNella primavera del 1980 l'emittente radiofonica privata romana GBR Radio, creata sei anni prima dall'imprenditore Giovanni Del Piano e all'epoca ai primi posti nei rilevamenti di ascolto nella capitale, si distacca dalla consorella GBR che resta guidata dal fondatore, per passare ad altro gruppo romano.\nLa nuova propriet\u00e0 ha progetti di ampliamento e trasferisce la sede degli studi all'ultimo piano della struttura denominata Spazio Parco, all'ottavo Km. della Via Trionfale, che gi\u00e0 ospita i nuovi studi di GBR Televisione e della nascente PIN (Primarete Indipendente) che fa capo all'editore Rizzoli. \nLa direzione artistica viene affidata a Marcello Casco, autore e conduttore radiofonico di grande esperienza proveniente dalla RAI. Lo coadiuvano gli amici Paolo Lepore (anch'egli proveniente dalle reti radio RAI) e Paolo Moroni, esperto discografico, \nIl progetto \u00e8 quello di realizzare la prima rete radiofonica commerciale a livello nazionale in diretta FM.\nFino ad allora, infatti, i pochi network radiofonici (Radio Elle, Radio Luna e Radio in, tutti romani) si erano basati sulla mera trasmissione in contemporanea da parte delle emittenti consorziate di programmi registrati su nastro. La difficolt\u00e0 tecnica di interconnettere attraverso ponti radio i vari impianti su scala nazionale, nonch\u00e9 alcune incognite a livello normativo, avevano impedito la nascita di radio nazionali commerciali vere e proprie.\nL'esperimento durer\u00e0 meno di un anno, dall'autunno del 1980 all'estate del 1981. Alla base dell'insuccesso dell'iniziativa sar\u00e0 principalmente la mancanza di una struttura in grado di garantire una raccolta pubblicitaria proporzionata al potenziale bacino d'utenza della rete, nonch\u00e9 la tiepida accoglienza di un'audience spiazzata dal posizionamento artistico dell'emittente, a met\u00e0 tra le radio locali dell'epoca e i canali radio RAI in Onde Medie. Il declino di Antenna Italia trasciner\u00e0 con s\u00e9 anche la capostipite GBR Radio, i cui impianti di diffusione sulla frequenza storica di 102.5\u00a0MHz verranno ceduti a Radio Radicale (che, ironia della sorte, sar\u00e0 proprio la prima rete realmente nazionale a trasmettere in diretta, attraverso il cavo telefonico), mentre la testata, rilevata da Marcello Casco, verr\u00e0 riesumata dall'ex direttore artistico in una piccola syndication denominata GBR Radio Corporation.\nStruttura della rete.\nLa neonata Antenna Italia, sfrutta come dorsale tecnica il cosiddetto canale audio di sottoportante dei ponti di collegamento della rete televisiva Elefante Tv (gruppo Marcucci) che gi\u00e0 copre con il suo segnale numerose regioni. Come primi bacini da servire attraverso semplici ripetitori registrati come testate radiofoniche nelle rispettive citt\u00e0, vengono individuati quelli di Milano e provincia (Radio Grattacielo, in realt\u00e0 emittente formale, in quanto mero ripetitore della SIT posto sul grattacielo Breda di Milano con un'emissione estemporanea intorno ai 90 MHz totalmente priva di autonomia editoriale), Bologna e provincia (Radio Express 2), della Toscana centrale (Radio Monte Pizzorne), nonch\u00e9 per alcune ore della giornata attraverso un accordo con l'emittente locale indipendente Radio Antenna Capri, anche buona parte della Campania, oltre naturalmente il bacino di Roma e provincia gi\u00e0 servito da GBR Radio.\nInoltre, nelle ore non occupate dalla trasmissioni televisive, il segnale audio di Antenna Italia \u00e8 ricevibile sugli apparecchi televisivi di altre province, come sottofondo al monoscopio di Elefante TV secondo una tecnica in uso in quegli anni.\nPalinsesto.\nMarcello Casco creer\u00e0 per l'emittente un palinsesto ibrido, con alcune strisce quotidiane tipiche della radiofonia privata di quegli anni (dediche, quiz, oroscopo ecc.) e trasmissioni di intrattenimento (alcune delle quali condotte dallo stesso Casco) vicine allo stile RAI, come quella della domenica mattina affidata all'attore brillante romano Enzo Liberti, gi\u00e0 noto al grande pubblico come spalla della coppia Vianello-Mondaini nei loro variet\u00e0 televisivi.\nLa trasmissione di quiz della mattina \"Il ponte sul fiume Quiz\" condotta da Emanuela Spada, che prevede l'intervento in diretta telefonica degli ascoltatori, verr\u00e0 utilizzata come \"termometro\" della ricevibilit\u00e0 della rete nelle varie regioni servite anche attraverso l'audio televisivo, nonch\u00e9 come prova tangibile per gli ascoltatori della diretta su scala nazionale. Nessun consorzio radiofonico infatti, per la mancanza della diretta, era allora in grado di mandare in onda trasmissioni con interventi telefonici degli ascoltatori. Tra gli altri appuntamenti quotidiani la lunga trasmissione di dediche condotta da Paola Taverna, l'angolo della musica popolare con Antonella Casco e gli spazi pop rock proposti da Fabrizio Monti e Massimo Secci.\nIn pieno stile RAI gli annunci ufficiali della rete: al posto di jingles cantati lo Station ID di Antenna Italia ha la voce inconfondibile di Marco Raviart, storico speaker RAI degli anni sessanta, e le trasmissioni in diretta si chiudono alla mezzanotte con l'inno di Mameli e l'annuncio della programmazione musicale notturna, sulla falsariga dell'annuncio del Notturno Italiano delle reti radio RAI.\nIl palinsesto di Antenna Italia nasce invece privo di una trasmissione informativa. La lacuna sar\u00e0 in parte colmata qualche mese dopo attraverso un accordo con PIN Primarete Indipendente, ritrasmettendo radiofonicamente in contemporanea con la diffusione televisiva il telegiornale \"Contatto\" diretto da Maurizio Costanzo e condotto da lui con Marco Raviart, anch'esso, ironia della sorte, destinato a chiudere i battenti nell'estate del 1981.\nCuriosit\u00e0.\nPaolo Lepore figura tra gli autori di alcune canzoni di successo degli anni sessanta come Roberta portata al successo da Peppino Di Capri. Assieme a Paolo Moroni cur\u00f2 la produzione, per l'etichetta CLS, di numerose sigle di cartoni animati giapponesi degli anni settanta diventate storiche come Jeeg Robot d'acciaio e Don Chuck Castoro"}
{"id": "2628441", "revid": "729019", "url": "https://it.wikipedia.org/wiki?curid=2628441", "title": "Cosmos 2175", "text": "Il Cosmos 2175 \u00e8 stato il primo satellite artificiale lanciato dalla Russia dopo il dissolvimento dell'URSS. Il lancio venne effettuato il 21 gennaio 1992 dal Cosmodromo di Plesetsk con un razzo vettore Sojuz.\nIl Cosmos 2175 fu un satellite da ricognizione della serie Yantar (che aveva rimpiazzato la serie Zenit) e apparteneva alla versione \"Yantar-4K2\", chiamata anche \"Kobal't\". Il satellite venne fatto uscire dall'orbita il 20 marzo 1992 e la capsula di rientro fu recuperata con le immagini che aveva scattato, per cui la missione consegu\u00ec un successo pieno."}
{"id": "2628444", "revid": "27569635", "url": "https://it.wikipedia.org/wiki?curid=2628444", "title": "Manos Hatzidakis", "text": ""}
{"id": "2628451", "revid": "287204", "url": "https://it.wikipedia.org/wiki?curid=2628451", "title": "Parco nazionale di Helvetinj\u00e4rvi", "text": "Il parco nazionale di Helvetinj\u00e4rvi (in finlandese:\" Helvetinj\u00e4rven kansallispuisto\") \u00e8 un parco nazionale della Finlandia, nella provincia della Finlandia occidentale. \u00c8 stato istituito nel 1982 e occupa una superficie di 49,5 km\u00b2."}
{"id": "2628456", "revid": "287204", "url": "https://it.wikipedia.org/wiki?curid=2628456", "title": "ATP German Open 1987", "text": "Il German Open 1987 \u00e8 stato un torneo di tennis giocato sulla terra rossa. \u00c8 stata l'80\u00aa edizione del \"Torneo di Amburgo\", che fa parte del Nabisco Grand Prix 1987. Si \u00e8 giocato al Rothenbaum Tennis Center di Amburgo in Germania, dal 27 aprile al 3 maggio 1987.\nCampioni.\nSingolare.\n Ivan Lendl ha battuto in finale Miloslav Me\u010d\u00ed\u0159, 6-1, 6-3, 6-3\nDoppio.\n Miloslav Me\u010d\u00ed\u0159 / Tom\u00e1\u0161 \u0160m\u00edd hanno battuto in finale Claudio Mezzadri / Jim Pugh, 6-1, 6-2"}
{"id": "2628469", "revid": "2226591", "url": "https://it.wikipedia.org/wiki?curid=2628469", "title": "La terra (film 1930)", "text": "La terra (\"Zemlja\" / \"\u0417\u0435\u043c\u043b\u044f\") \u00e8 un film del 1930 scritto e diretto da Aleksandr Dov\u017eenko.\nFu presentato alla prima edizione della Mostra del cinema di Venezia.\nTrama.\nAlla fine degli Venti, in Ucraina come nel resto dell'Unione Sovietica, sta iniziando la collettivizzazione delle terre, creando conflitti tra giovani e vecchi, tra ricchi proprietari (i kulaki) e contadini poveri.\nSotto un meleto, il vecchio Sem\u00ebn Trubenko muore serenamente. Ha vissuto nella terra e alla terra ritorna. Accanto a lui, giocano due bambini: \u00e8 la continuit\u00e0 del ciclo della natura.\nIl giovane contadino comunista Vasilij Trubenko, insieme ad altri amici, vorrebbe costituire una cooperativa e lavorare utilizzando i moderni mezzi meccanici, ma suo padre Opanas, legato alla tradizione della propriet\u00e0 privata familiare, rifiuta di partecipare all'impresa. Vasilij e gli amici ottengono dal consiglio del villaggio un trattore e creano una fattoria collettiva. \nUna notte Vasilij ritorna dalla casa della fidanzata Natal'ja, tanto felice da mettersi a ballare da solo sotto la luna. Un colpo di fucile lo abbatte sulla strada. \u00c8 stato il giovane kulak Choma, che non pu\u00f2 accettare il nuovo stato delle cose.\nAl funerale, celebrato senza cerimonie religiose, il villaggio giura di continuare l'opera di Vasilij. Mentre il vecchio pope, smarrito, si aggira nella chiesa deserta, Choma \u00e8 in preda a una folle rabbia: danza, si rotola in terra, grida e confessa il proprio delitto, ma nessuno gli d\u00e0 retta.\nViene la pioggia a fecondare i campi e gli orti, e Natal'ja, in un sogno che pare realt\u00e0, si ritrova ancora tra le braccia di Vasilij.\nProduzione.\nProdotto dalla VUFKU\nDistribuzione.\nIl film fu distribuito dall'Amkino Corporation. In URSS, usc\u00ec l'8 aprile 1930. Nel 1971, il film venne restaurato e nel 1975, venne sottotitolato anche in inglese.\nDate di uscita.\nIMDb\nCritica.\nPer il \"Dizionario Mereghetti\", si tratta di \u00abun grandissimo poema lirico, da collocare tra i pi\u00f9 grandi della storia del cinema\u00bb. \nAnche il \"Dizionario Morandini\" lo definisce \u00abun affascinante poema lirico, permeato di un panteismo quasi epico, di grande armonia formale. Un capolavoro\u00bb.\n\u00abLe inquadrature semplicissime, ma ricche di grande bellezza, riducono il soggetto all'essenziale. (...) Si sente ovunque l'amore per l'Ucraina, patria del regista\u00bb. Elementi che fecero di \u00abquest'opera fondamentale un poema lirico sconvolgente, giustamente classificato, per ben due volte, tra i dodici pi\u00f9 bei film del mondo\u00bb. \nRiconoscimenti.\nNel 1930 \u00e8 stato indicato tra i migliori film stranieri dell'anno dal National Board of Review of Motion Pictures."}
{"id": "2628470", "revid": "1543377", "url": "https://it.wikipedia.org/wiki?curid=2628470", "title": "ATP German Open 1986", "text": "Il German Open 1986 \u00e8 stato un torneo di tennis giocato sulla terra rossa. \u00c8 stata la 79\u00aa edizione del \"Torneo di Amburgo\", che fa parte del Nabisco Grand Prix 1986. Si \u00e8 giocato al Rothenbaum Tennis Center di Amburgo in Germania, dal 15 al 21 settembre 1986.\nCampioni.\nSingolare.\n Henri Leconte ha battuto in finale Miloslav Me\u010d\u00ed\u0159, 6-2, 5-7, 6-4, 6-2\nDoppio.\n Sergio Casal / Emilio S\u00e1nchez hanno battuto in finale Boris Becker / Eric Jelen, 6-1, 7-5"}
{"id": "2628471", "revid": "1494169", "url": "https://it.wikipedia.org/wiki?curid=2628471", "title": "La terra", "text": ""}
{"id": "2628473", "revid": "287204", "url": "https://it.wikipedia.org/wiki?curid=2628473", "title": "Parco nazionale dell'arcipelago marino", "text": "Il parco nazionale dell'arcipelago marino (in finlandese:\"Saaristomeren kansallispuisto\") \u00e8 un parco nazionale della Finlandia, nella provincia della Finlandia occidentale. \u00c8 stato istituito nel 1983 e occupa una superficie di 500\u00a0km\u00b2."}
{"id": "2628482", "revid": "1543377", "url": "https://it.wikipedia.org/wiki?curid=2628482", "title": "ATP German Open 1985", "text": "Il German Open 1985 \u00e8 stato un torneo di tennis giocato sulla terra rossa. \u00c8 stata la 78\u00aa edizione del \"Torneo di Amburgo\", che fa parte del Nabisco Grand Prix 1985. Si \u00e8 giocato al Rothenbaum Tennis Center di Amburgo in Germania, dal 29 aprile al 5 maggio 1985.\nCampioni.\nSingolare.\n Miloslav Me\u010d\u00ed\u0159 ha battuto in finale Henrik Sundstr\u00f6m, 6-4, 6-1, 6-4\nDoppio.\n Hans Gildemeister / Andr\u00e9s G\u00f3mez hanno battuto in finale Heinz G\u00fcnthardt / Bal\u00e1zs Tar\u00f3czy, 6-4, 6-3"}
{"id": "2628487", "revid": "486946", "url": "https://it.wikipedia.org/wiki?curid=2628487", "title": "Prosper Enfantin", "text": ""}
{"id": "2628489", "revid": "729019", "url": "https://it.wikipedia.org/wiki?curid=2628489", "title": "Sopravento", "text": "In nautica si definisce sopravento, o sopravvento, la zona da cui, rispetto a un dato punto di riferimento (\"p. e.\", l'asse di una barca), spira il vento. \nIl concetto opposto, nella terminologia nautica, \u00e8 definito \"sottovento\".\nAmbito di diffusione e individuazione del lato di sopravento.\nIl termine \u00e8 utilizzato prevalentemente nelle barche a vela, dove \u00e8 importante stabilire qual \u00e8 il lato di sopravento per regolare di conseguenza la posizione dell'equipaggio.\nOperativamente, si pu\u00f2 dire che il lato di sopravento \u00e8, salvo che nell'andatura di poppa piena e controvento, quello opposto al boma della randa. Ove non sia presente tale tipo di attrezzatura, il lato di sopravento \u00e8 quello colpito per primo dal vento. In poppa piena non esiste un vero e proprio lato di sopravento, poich\u00e9 \u00e8 la poppa a essere colpita per prima dal vento; tuttavia, \u00e8 comunque possibile stabilire se una barca si trova sopravento rispetto a un'altra: se la prima si trova nella zona di sopravento della seconda, essa \u00e8 sopravento.\nDiritto di rotta legato al concetto di sopravento.\nFondamentale \u00e8 la conoscenza del concetto di sopravento nell'ambito del diritto di rotta e in particolare del regolamento di regata. Secondo le vigenti regole in materia di diritto di rotta e \nprevenzione degli abbordi, tra imbarcazioni con il medesimo sistema di propulsione che navigano sulle stesse mura, l'imbarcazione che naviga sopravento deve lasciare spazio (in gergo \"dare acqua\") all'altra. Stesse regole valgono nel regolamento internazionale di regata, pubblicato quadriennalmente dall'ISAF, a cui si rimanda per una trattazione pi\u00f9 completa."}
{"id": "2628490", "revid": "1543377", "url": "https://it.wikipedia.org/wiki?curid=2628490", "title": "Parco nazionale di Hiidenportti", "text": "Il parco nazionale di Hiidenportti (in finlandese:\" Hiidenportin kansallispuisto\") \u00e8 un parco nazionale della Finlandia, nella provincia di Oulu. \u00c8 stato istituito nel 1982 e occupa una superficie di 45 km\u00b2."}
{"id": "2628491", "revid": "599013", "url": "https://it.wikipedia.org/wiki?curid=2628491", "title": "Miloslav Mec\u00edr", "text": ""}
{"id": "2628492", "revid": "282094", "url": "https://it.wikipedia.org/wiki?curid=2628492", "title": "Sansimoniano", "text": ""}
{"id": "2628494", "revid": "226458", "url": "https://it.wikipedia.org/wiki?curid=2628494", "title": "Claire D\u00e9mar", "text": "Biografia.\nDi Claire D\u00e9mar, il cui vero nome fu forse \u00c9milie d'Eymard, non si conoscono le origini, e l'anno di nascita comunemente indicato, il 1799, non \u00e8 certo, come la sua identit\u00e0: le sue prime lettere erano firmate \u00c9milie d'Eymard, mentre i suoi scritti successivi furono pubblicati con il nome di Claire D\u00e9mar.\nClaire D\u00e9mar fu una sansimoniana molto combattiva. Quando quel movimento si trasform\u00f2 in \u00ab chiesa \u00bb e gli scritti erano intestati come \u00ab religione sansimoniana \u00bb sotto la direzione di Prosper Enfantin, Claire si fece notare per il proprio abbigliamento: berretto rosso, gonna rossa o bianca, cintura di cuoio, giacca blu e sparato della camicia bianca sul quale s'intravedeva il cognome scritto in grossi caratteri: la giacca si allacciava sul dorso, con l'aiuto di un compagno, a testimonianza dello spirito di solidariet\u00e0 vigente nel sansimonismo.\nClaire D\u00e9mar and\u00f2 oltre quel movimento, per esprimere quelle rivendicazioni che diversi anni dopo riceveranno il nome di femministe. Poco prima della morte, pubblic\u00f2 un \"Appel d'une femme au peuple sur l'affranchissement de la femme\", richiedendo l'applicazione alle donne della \"Dichiarazione dei Diritti dell'Uomo e del Cittadino\" formulata durante la Rivoluzione. In quell'appello, defin\u00ec il matrimonio una forma di prostituzione legale. L'appello fu pubblicato nel giornale \u00ab La Femme libre \u00bb di Suzanne Voilquin e partecip\u00f2 alla redazione degli articoli di quel giornale.\nUn altro suo scritto, \"Ma loi d'avenir\" [La mia legge dell'avvenire], sar\u00e0 pubblicato postumo: \u00ab Ci\u00f2 che maggiormente la rivoltava, era che noi avessimo scritto nel Codice civile che la donna deve obbedienza e fedelt\u00e0 al marito: - \"Ci si sposa\", esclama, \"ci viene applicato l'articolo del Codice civile. Ma noi abbiamo forse collaborato alla sua redazione? Il Codice sta nei nostri gusti e nella nostra natura?\" - Fu questa santa indignazione contro il Codice civile a spingere Claire D\u00e9mar a chiedere al popolo una revisione generale di tutte le noste istituzioni. Claire D\u00e9mar ha fatto pi\u00f9 lei stessa da sola di tutta l'Assemblea costituente che si era limitata a dichiarare i diritti dell'uomo. Ella ha proclamato i diritti della donna \u00bb.\nClaire D\u00e9mar si stava preparando a pubblicarlo quando, ridotta in miseria e disperando della possibilit\u00e0 che le sue rivendicazioni avessero mai soluzione, si suicid\u00f2 nella sua casa di rue de la Folie M\u00e9ricourt, con l'amante Perret Desessarts. Lasci\u00f2 disposto di consegnare i suoi scritti alla comunit\u00e0 sansimoniana di Parigi e Prosper Enfantin consegn\u00f2 le carte a Suzanne Voilquin, che le pubblic\u00f2 ne \u00ab La Tribune des femmes \u00bb. La Voilquin scrisse di lei:"}
{"id": "2628503", "revid": "287204", "url": "https://it.wikipedia.org/wiki?curid=2628503", "title": "Edmond Dantes", "text": ""}
{"id": "2628504", "revid": "339392", "url": "https://it.wikipedia.org/wiki?curid=2628504", "title": "Lista di particelle", "text": ""}
{"id": "2628507", "revid": "287204", "url": "https://it.wikipedia.org/wiki?curid=2628507", "title": "Parco nazionale di Seitseminen", "text": "Il parco nazionale di Seitseminen (in finlandese:\"Seitsemisen kansallispuisto\") \u00e8 un parco nazionale della Finlandia, nella provincia della Finlandia occidentale. \u00c8 stato istituito nel 1982 e occupa una superficie di 45,5 km\u00b2.\nDal 1996 il parco \u00e8 insignito del Diploma europeo delle aree protette."}
{"id": "2628514", "revid": "729019", "url": "https://it.wikipedia.org/wiki?curid=2628514", "title": "Operazione Solstizio", "text": "L'operazione Solstizio (tedesco: \"Unternehmen Sonnenwende\") \u00e8 stata la penultima offensiva lanciata dall'Esercito tedesco sul fronte orientale (l'ultima \u00e8 stata l'operazione Fr\u00fchlingserwachen). L'obiettivo di questa operazione era quello di alleggerire la pressione esercitata sulle linee difensive tedesche dall'offensiva sovietica dei primi mesi del 1945.\nLa battaglia, nota anche come la battaglia di carri di Stargard, fu combattuta tra il 15 e il 18 febbraio 1945 e si risolse con una vittoria delle truppe sovietiche.\nPremessa.\nIl 12 gennaio 1945 era iniziato l'attacco sovietico alle linee difensive tedesche sul fronte della Vistola: obiettivo di quell'offensiva era respingere i tedeschi fuori da quello che entro qualche mese sarebbe diventato territorio polacco, al di l\u00e0 della linea Oder-Neisse.\nLe truppe sovietiche disponevano di una schiacciante superiorit\u00e0 di mezzi, ma anche di una grande esperienza di combattimento, maturata in tanti anni di scontri sul fronte orientale. Il loro attacco sfond\u00f2 le linee del Gruppo d'armate Centro, realizzando progressi straordinari in un tempo assai breve: gi\u00e0 alla fine di gennaio le avanguardie del 1\u00ba Fronte Bielorusso (1FB) al comando del Maresciallo Georgy Zhukov e del 1\u00ba Fronte Ucraino (1FU) al comando del Maresciallo Ivan Konev avevano liberato Varsavia e si erano spinte a occidente per oltre 600 chilometri, fino a toccare le rive meridionali dell'Oder. Il 2\u00ba Fronte Bielorusso (2FB) al comando del Maresciallo Rokossovskij aveva invece attaccato verso nord, spingendo i tedeschi verso il mar Baltico.\nLa forza d'impatto dell'offensiva sovietica si inser\u00ec come un profondo cuneo nel centro del dispositivo di difesa tedesco; sul fianco sinistro del fronte, invece, rimase ancora in mano tedesca un sottile corridoio che legava K\u00f6nisberg al resto del Reich, passando per la Pomerania e la Prussia orientale: questo lembo di terra fu denominato il \"balcone baltico\".\nLa pianificazione dell'offensiva.\nLa situazione venutasi a creare dopo l'attacco sovietico era realmente critica per i tedeschi e imponeva loro in qualche modo di agire; in particolare il \"balcone baltico\" rappresentava un invitante obiettivo per le forze sovietiche e una posizione troppo ostica da difendere per la II Armata tedesca. Da qui nacque la convinzione dell'Alto comando dell'Esercito tedesco (OKH) che fosse necessario provare una manovra di alleggerimento attaccando a sud dalla Pomerania contro il fianco destro del 1FB di Zhukov.\nIl colonnello generale Heinz Guderian, capo di stato maggiore dell'Esercito, progett\u00f2 nella prima settimana di febbraio di riprendere l'offensiva, allo scopo di mettere in difficolt\u00e0 i sovietici e riconquistare parte della Prussia orientale. Il piano originale messo a punto da Guderian prevedeva un'ampia manovra a tenaglia che i reparti del Gruppo d'armate Vistola avrebbero dovuto effettuare attaccando da nord nella zona di Stargard in Pomerania e da sud presso la testa di ponte di Glogau in Slesia oltre le rive dell'Oder: ci\u00f2 avrebbe permesso di tagliare fuori le punte avanzate del 1FB e di alleggerire la pressione sulle linee tedesche.\nAffinch\u00e9 quest'operazione avesse successo, il piano di Guderian prevedeva alcune precondizioni:\nHitler condivise la decisione di Guderian di lanciare una nuova offensiva, ma non convenne su nessuna delle precondizioni suggerite dal Capo di Stato Maggiore, opponendosi con decisione sia all'evacuazione della sacca in Curlandia, sia a sospendere l'offensiva in Ungheria. Nonostante le vibranti proteste e un'accesa discussione, non ci fu modo di convincere il F\u00fchrer a cambiare idea. Si decise pertanto di optare per un'azione pi\u00f9 limitata rispetto a quella immaginata inizialmente.\nL'operazione Solstizio fu cos\u00ec limitata a un contrattacco della XI Armata corazzata SS (al comando del generale Felix Steiner) contro le avanguardie del 1FB in Pomerania. Le forze tedesche avrebbero dovuto attaccare inizialmente un tratto di fronte lungo di non pi\u00f9 di quindici chilometri presso Stargard; una volta effettuato lo sfondamento, gli attaccanti sarebbero dovuti convergere verso K\u00fcstrin, dove avrebbero chiuso in una piccola sacca parte delle truppe sovietiche.\nL'effetto sorpresa e la rapidit\u00e0 delle operazioni avrebbero costituito l'elemento decisivo per la realizzazione di quest'offensiva; tuttavia l'intelligence sovietica aveva avvertito Georgy Zhukov del pericolo di un nuovo attacco tedesco contro le sue avanguardie, preparando cos\u00ec i sovietici all'attacco tedesco.\nWenck al comando dell'operazione.\nLe forze impegnate nell'area dello scontro appartenevano tutte al Gruppo d'armate Vistola, il cui comando era stato assegnato dal F\u00fchrer, contro il parere di Guderian, al \"Reichsf\u00fchrer\" delle SS Heinrich Himmler.\nAl momento di fare partire l'operazione Solstizio, poteva sembrare scontato che a guidare le operazioni fosse lo stesso Himmler, in qualit\u00e0 di Comandante del Gruppo d'armate Vistola. Guderian, invece, spinse affinch\u00e9 il Comando fosse affidato a Walther Wenck, suo vice all'OKH e abile generale, sostenendo che \u00abil Reichsfuhrer delle SS non ha n\u00e9 l'esperienza necessaria, n\u00e9 uno stato maggiore abbastanza competente per dirigere da solo l'attacco'\u00bb. Anche in questo caso sorsero forti contrasti tra Hitler, che invece spingeva per Himmler e Guderian; dopo un'accesa discussione, il comando dell'operazione fu comunque affidato al generale Wenck.\nLa battaglia.\nL'inizio delle ostilit\u00e0 era previsto per il 15 febbraio 1945. In quella data non tutte le unit\u00e0 tedesche per\u00f2 erano ancora effettivamente pronte all'attacco: ben 1.200 carri armati erano stati assegnati al Gruppo d'armate Vistola, ma non tutti erano ancora disponibili per l'attacco. Mancavano infatti i treni per trasportarli al fronte: perfino una divisione corazzata a corto di effettivi aveva bisogno di 50 treni per trasportare uomini e mezzi, ma in quel momento la situazione della logistica in Germania era difficilissima. Ancora pi\u00f9 grave poi era la scarsit\u00e0 di munizioni e di carburante, che sarebbero bastati solo per un attacco di tre giorni.\nAl dispetto delle difficolt\u00e0, l'attacco inizi\u00f2 lo stesso secondo i piani stabiliti. Inizialmente l'offensiva ottenne qualche limitato successo locale: le unit\u00e0 della LXI Armata sovietica furono sorprese e sconfitte dall'attacco della 11\u00aa SS-Freiwilligen-Panzergrenadierdivision \"Nordland\" nei pressi di Arnswalde. Il 16 febbraio i continui attacchi dell'XI Armata corazzata SS riuscirono ad allargare la falla attraverso le linee sovietiche, mettendo in qualche difficolt\u00e0 le unit\u00e0 della LXI Armata sovietica grazie all'efficace azione delle forze corazzate di ultima generazione. La resistenza dell'Armata rossa, comunque, fu molto accanita ed efficace, riuscendo cos\u00ec ad evitare il crollo delle proprie posizioni e a rallentare significativamente l'avanzata tedesca. Quando poi il disgelo trasform\u00f2 il campo di battaglia in un enorme pantano, le difficolt\u00e0 per gli attaccanti aumentarono notevolmente.\nIl 17 febbraio il generale Wenck fu ferito in un incidente d'auto e sostituito dal generale Hans Krebs. Gi\u00e0 in quel giorno, per\u00f2, la spinta offensiva tedesca si era esaurita; Zhukov aveva infatti lanciato all'attacco per una controffensiva la III Armata d'urto sovietica, i cui attacchi avevano definitivamente arrestato gli esigui progressi tedeschi.\nL'operazione Solstizio fu arrestata il 18 febbraio. Il fattore tempo, decisivo per le sorti dell'attacco, aveva iniziato a giocare a svantaggio dei tedeschi ormai privi di riserve e rifornimenti adeguati per affrontare un prolungato sforzo offensivo. Le difese sovietiche, oltretutto, avevano retto egregiamente all'impatto ed erano pronte a respingere i tedeschi anche oltre le posizioni di partenza. Gi\u00e0 il 19 febbraio, infatti, Zhukov programm\u00f2 una nuova controffensiva mirante alla conquista di Stettino e al definitivo isolamento del \"balcone baltico\".\nConclusioni.\nA dispetto dei successi iniziali, l'operazione Solstizio fu, in termini tattici, un completo fallimento. Le forze tedesche non riuscirono a isolare i sovietici nell'area di K\u00fcstrin e sprecarono una gran quantit\u00e0 di uomini. Ciononostante, quest'attacco consent\u00ec ai tedeschi di ottenere un po' di respiro: convinse infatti il Cremlino e lo stesso Zhukov che una rapida puntata verso Berlino era fuori discussione."}
{"id": "2628522", "revid": "287204", "url": "https://it.wikipedia.org/wiki?curid=2628522", "title": "Parco nazionale di Kauhaneva-Pohjankangas", "text": "Il parco nazionale di Kauhaneva-Pohjankangas (in finlandese:\" Kauhanevan\u2013Pohjankankaan kansallispuisto\") \u00e8 un parco nazionale della Finlandia, nella provincia della Finlandia occidentale. \u00c8 stato istituito nel 1982 e occupa una superficie di 57\u00a0km\u00b2."}
{"id": "2628523", "revid": "767487", "url": "https://it.wikipedia.org/wiki?curid=2628523", "title": "Cephalanthera rubra", "text": "La cefalantera rossa (Cephalanthera rubra ) \u00e8 una piccola pianta erbacea e perenne dai delicati fiori rossi appartenente alla famiglia delle Orchidacee.\nEtimologia.\nIl nome del genere (\"Cephalanthera\") deriva dal greco. La prima parte della parola significa \u201ctesta\u201d (\"cephalos\" o \"kephal\u00e8\"), la seconda \u201cantera\u201d (\"antheros\"): indica ovviamente la forma del fiore simile ad una testa.\nL'epiteto specifico (\"rubra\") deriva ovviamente dal colore dei suoi fiori.\nIl termine volgare di \u201cElleborine\u201d (usato soprattutto nei paesi di lingua anglosassone) deriva da una certa rassomiglianza con alcuni fiori degli Ellebori.\nIn lingua tedesca questa pianta si chiama \"Rotes Waldv\u00f6gelein\"; in francese si chiama \"C\u00e9phalanth\u00e8re rouge\"; in inglese si chiama \"Red Hellborine\".\nDescrizione.\n\u00c8 una pianta perenne alta da 20 a 60\u00a0cm (massimo 80\u00a0cm). La forma biologica di questa orchidea \u00e8 geofita rizomatosa (G rizh), ossia \u00e8 una piante con un particolare fusto sotterraneo, detto rizoma, che ogni anno si rigenera con nuove radici e fusti avventizi. Queste piante, contrariamente ad altri generi di orchidee, non sono epifite, ossia non vivono sui (epi) tronchi e rami di altri vegetali legnosi; quindi vengono raggruppate fra le orchidee terrestri.\nRadici.\nLe radici sono secondarie (carnose ma flessuose e gracili) da rizoma.\nFoglie.\nOgni pianta possiede circa 3 \u2013 8 foglie. Queste sono intere a forma oblunga, o strettamente lanceolate con nervature parallele (come la maggioranza delle monocotiledoni). Alla base sono amplessicauli, mentre l'apice \u00e8 acuto. Lungo il fusto sono disposte in modo alterno. Dimensioni delle foglie: larghezza 1 \u2013 3\u00a0cm; lunghezza 7 \u2013 14\u00a0cm.\nInfiorescenza.\nL'infiorescenza si trova all'apice del fusto ed \u00e8 del tipo a racemo lasso con 2 - 12 fiori per pianta. I fiori (di colore rosso sfumato porpora) in genere rimangono socchiusi, si aprono appena un po' nelle ore pi\u00f9 luminose e calde della giornata. L'infiorescenza \u00e8 provvista di brattee di protezione lunghe come il fiore (o meno); sono posizionate alla base del pedicello e sono di tipo fogliaceo; normalmente tutti i fiori sono posti all'ascella di queste brattee. Il portamento dei fiori \u00e8 eretto (contrariamente al portamento pendulo dei fiori del genere affine \"Epipactis\"). Dimensione del racemo: 12\u00a0cm.\nFiori.\nI fiori sono ermafroditi ed irregolari (zigomorfi), pentaciclici (perigonio a 5 verticilli: 2 verticilli di tepali, 2 verticilli di stami, 1 verticillo dello stilo) e resupinati (ruotati sottosopra: il labello che inizialmente dovrebbe occupare la posizione superiore, alla fine \u00e8 sotto). Sono inoltre privi di sperone (struttura tipica della maggior parte delle orchidee). Dimensione del fiore: 15 \u2013 22\u00a0mm.\nFrutti.\nIl frutto consiste in una capsula deiscente (si apre per pi\u00f9 fenditure) a tre valve contenente numerosissimi minuti semi che il vento pu\u00f2 trasportare facilmente (similmente alle spore). Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio..\nBiologia.\nLa riproduzione di questa pianta pu\u00f2 avvenire in due modi: \nDistribuzione e habitat.\nIl tipo corologico (area di origine) \u00e8 Eurasiatico ma anche Asiatico occidentale.\nIn Europa non \u00e8 segnalata nei Monti Balcani, mentre \u00e8 comune altrove. In Italia \u00e8 comune al nord, rara al centro e sud. Nelle Alpi \u00e8 presente in tutte le regioni. \nSui rilievi queste piante si possono trovare fino a 1800 ; frequentano quindi i seguenti piani vegetazionali: collinare, montano e in parte subalpino. In pianura difficilmente scende sotto i 300 .\nL'habitat tipico di questa orchidea sono i boschi e cespuglieti. In particolare nelle pinete, nei gineprai, nelle faggete e nei querceti sub-mediterranei. Il substrato preferito \u00e8 calcareo con pH basico e bassi valori nutrizionali del terreno che deve essere secco.\nFitosociologia.\nDal punto di vista fitosociologico la specie \"Cephalanthera rubra\" appartiene alla seguente comunit\u00e0 vegetale:\nSistematica.\nIl genere \"Cephalanthera\" comprende una decina di specie diffuse in Europa e in Asia, delle quali tre sono spontanee della flora italiana localizzate soprattutto nella zona del castagno e del faggio.\nLa collocazione sistematica di queste piante, nel corso del tempo, non \u00e8 stata sempre la stessa. Linneo inizialmente le attribu\u00ec al genere \"Serapias\"; nel 1817 il botanico francese Richard (1754 - 1821) le assegn\u00f2 al genere \"Cephalanthera\" (la creazione del nome di questo genere \u00e8 sua e risulta nell'opera intitolata \"\u201dDe Orchideis Europaeis Annotationes\u201d\"), mentre alcuni Autori inglesi le preferiscono collegate al genere \"Epipactis\" - Elleborine (le \u201cCefalantere\u201d sono conosciute anche con il nome volgare di \u201cElleborine\u201d - nome comune a pi\u00f9 tipi di piante), un genere estremamente affine per struttura morfologica al genere \"Cephalanthera\" (a parte l'ovario che nelle \"Epipactis\" non \u00e8 contorto ed \u00e8 pedicellato).\nLe \"Cefalantere\" appartengono alla sottofamiglia Epidendroideae caratterizzata dall'avere lo stame (l'unico fertile) ripiegato sopra il ginostemio e labello composto da due pezzi distinti: ipochilo e epichilo.\nIl numero cromosomico di \"C. rubra\" \u00e8 2n = 44.\nIbridi.\nCon la specie \"Cephalanthera rubra\" la pianta \"Cephalanthera longifolia\" forma il seguente ibrido interspecifico:\nSinonimi.\nLa specie \"Cephalanthera rubra\" ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nSenza l'infiorescenza (individui sterili con sole foglie basali) varie specie boschive possono essere confuse con la \u201cCefalantera rubra\u201d. \u00c8 utile in questo caso esaminare attentamente le caratteristiche morfologiche della lamina fogliare che \u00e8 10 volte pi\u00f9 lunga che larga con 5 nervi principali e circa 20 secondari. Le specie che in stato sterile possono essere confuse sono le seguenti: \"Cephalanthera longifolia\" \u2013 \"Cephalanthera damasonium\" - \"Epipactis atrorubens\" - \"Epipactis helleborine\" - \"Lilium bulbiferum\".\nIn particolare qui confrontiamo la \u201cCefalantera rossa\u201d con due specie dello stesso genere:\nUsi.\nGiardinaggio.\nQueste piante trovano un buon impiego nei giardini rocciosi e alpini su terreni calcarei e luoghi a mezza ombra.\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2628525", "revid": "339392", "url": "https://it.wikipedia.org/wiki?curid=2628525", "title": "Battaglia di Stargad", "text": ""}
{"id": "2628529", "revid": "339392", "url": "https://it.wikipedia.org/wiki?curid=2628529", "title": "Operazione Sonnenwende", "text": ""}
{"id": "2628530", "revid": "1005847", "url": "https://it.wikipedia.org/wiki?curid=2628530", "title": "W.A.Y. Moby Polka", "text": "W.A.Y. Moby Polka (spesso conosciuta come Ear Booker Polka o The Poodle Hat Polka) \u00e8 un brano musicale del cantante statunitense \"Weird Al\" Yankovic che fa parte delle sue polka medley. \u00c8 separata nei crediti degli album per motivi legali.\nIl brano.\nIl brano originariamente si chiamava \"Ear Booker Polka\" in riferimento alla casa discografica di Yankovic: la \"Ear Booker Music\", associata con la Broadcast Music Incorporated. Quando la casa discografica di Yankovic, la Scotti Brothers Records, si sciolse nel 1997, il loro contratto discografico venne venduto alla Volcano Records. Cos\u00ec Yankovic cambi\u00f2 il nome del brano in \"W.A.Y. Moby Polka\", nome basato su una citazione del \"The Weird Al Show\" nell'episodio \"Bad Influence\". In \"Angry White Boy Polka\", il nome venne temporaneamente cambiato in \"The Poodle Hat Polka\"."}
{"id": "2628534", "revid": "729019", "url": "https://it.wikipedia.org/wiki?curid=2628534", "title": "Jos\u00e9 Mar\u00eda N\u00fa\u00f1ez Piossek", "text": "Biografia.\nNativo di Concepci\u00f3n, in provincia di Tucum\u00e1n, N\u00fa\u00f1ez Piossek crebbe nel locale club sportivo dell'Huirapuca, con il quale esord\u00ec nel campionato provinciale nel 1994; proveniente da una famiglia di agricoltori, fino al 2003 pratic\u00f2 il rugby a livello dilettantistico nel suo club in parallelo all'attivit\u00e0 imprenditoriale.\nNel 2001 esord\u00ec in Nazionale argentina, contro l' nel corso del Panamericano di quell'anno, e poche settimane pi\u00f9 tardi il suo secondo incontro fu gi\u00e0 contro un'avversaria di rilievo, la a Christchurch; nel 2003 firm\u00f2 il suo primo ingaggio da professionista, nella squadra inglese del Bristol, in cui inizi\u00f2 a giocare subito dopo la fine della in Australia, nel corso della quale N\u00fa\u00f1ez Piossek disput\u00f2 3 incontri.\nDopo una stagione in Inghilterra giunse un triennio in Francia, prima al Castres dal 2004 al 2005, poi due stagioni al Bayonne fino al 2007; in quell'anno, a causa di un infortunio a un muscolo adduttore, non pot\u00e9 rendersi disponibile per la Coppa del Mondo in programma proprio in Francia, venendo rimpiazzato da Federico Mart\u00edn Arambur\u00fa.\nTornato in Argentina per una stagione, alla fine del 2008 accett\u00f2 un contratto in Celtic League da parte della formazione scozzese dei Glasgow Warriors; alla fine della stagione, dopo l'ennesimo infortunio, N\u00fa\u00f1ez Piossek dichiar\u00f2 di essersi \u00abstancato\u00bb e che, in assenza di una offerta dalla Scozia, si sarebbe ritirato, cosa che poi in seguito fece, per tornare a tempo pieno all'attivit\u00e0 imprenditoriale di famiglia.\nAl momento del suo ritiro era il miglior realizzatore internazionale di mete per l', con 29 (di cui 9 segnate in un solo incontro, con il ), primato al 2011 non ancora superato.\nTra gli ultimi incontri a cui N\u00fa\u00f1ez Piossek ha preso parte figura quello, di beneficenza, organizzato a Milano dall'Amatori a maggio 2009 per raccogliere fondi in favore dei terremotati aquilani del 6 aprile precedente."}
{"id": "2628536", "revid": "125390591", "url": "https://it.wikipedia.org/wiki?curid=2628536", "title": "Al-Shabab Club", "text": "L'Al-Shabab Club \u00e8 una societ\u00e0 calcistica saudita di Riad, fondata nel 1947. Il nome in arabo (\u0627\u0644\u0634\u0628\u0627\u0628) significa giovent\u00f9.\nStoria.\nL'Al-Shabab fu la prima societ\u00e0 calcistica di Riad. Fondato nel 1947, il primo presidente fu Abdulrahman Bin Saeed; alcuni membri della dirigenza per\u00f2, in disaccordo con lui, crearono un'altra societ\u00e0, l'Al-Hilal. A causa dell'abbandono della presidenza del fondatore Abdulrahman Bin Saeed, il club attravers\u00f2 difficolt\u00e0 economiche che sfociarono nella cessione della maggior parte dei calciatori della prima squadra, che finirono principalmente ad Al-Ahli ed Al-Hilal. Nel 1967 le societ\u00e0 dell'Al Najmah FC ed Al Marekh si fusero e cambiarono il nome da Shabab Riyad ad Al-Shabab; i colori sociali scelti furono inizialmente bianco e verde, ma nel 1977 furono adottati gli attuali nero, grigio e bianco.\nGiocatori partecipanti alla Coppa del Mondo.\nMondiale 1994 \nMondiale 1998 \nMondiale 2002 \nMondiale 2006 "}
{"id": "2628537", "revid": "287204", "url": "https://it.wikipedia.org/wiki?curid=2628537", "title": "Jaithari", "text": " \nJaithari \u00e8 una suddivisione dell'India, classificata come \"nagar panchayat\", di 7.800 abitanti, situata nel distretto di Shahdol, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 13' 60 N e 78\u00b0 37' 0 E e ha un'altitudine di 352 .\nSociet\u00e0.\nEvoluzione demografica.\nAl censimento del 2001 la popolazione di Jaithari assommava a 7.800 persone, delle quali 4.048 maschi e 3.752 femmine. I bambini di et\u00e0 inferiore o uguale ai sei anni assommavano a 1.133, dei quali 587 maschi e 546 femmine. Infine, coloro che erano in grado di saper almeno leggere e scrivere erano 4.934, dei quali 2.926 maschi e 2.008 femmine."}
{"id": "2628540", "revid": "409613", "url": "https://it.wikipedia.org/wiki?curid=2628540", "title": "Kunsthistorisches Institut in Florenz", "text": "Il Kunsthistorisches Institut in Florenz (KHI Florenz) \u00e8 un'istituzione culturale con sede a Firenze e rappresenta una delle istituzioni pi\u00f9 antiche per la ricerca sulla storia dell'arte e dell'architettura italiana, che qui vengono studiate nel loro contesto europeo, mediterraneo e globale.\nFondato nel 1897 su iniziativa privata di un gruppo di studiosi indipendenti, fa parte dal 2002 della Max-Planck-Gesellschaft. Attualmente \u00e8 sotto la direzione dei professori Gerhard Wolf e Alessandro Nova. Il responsabile della Biblioteca dell'Istituto di Via Giusti \u00e8 il Dr. Jan Simane.\nAttivit\u00e0.\nAttualmente, sotto la guida di due direttori (Alessandro Nova, Gerhard Wolf), l'Istituto ospita circa 70 studiosi attivi, con una particolare attenzione alla promozione internazionale di giovani ricercatori.\nOltre a numerosi progetti individuali di ricerca, a iniziative finanziate dall'esterno, e a una variet\u00e0 di progetti di collaborazione internazionale con universit\u00e0, musei e istituti di ricerca, il KHI porta avanti progetti sul medio e lungo periodo, che spaziano, tematicamente, dalla tarda antichit\u00e0 fino alla modernit\u00e0.\nLe risorse in dotazione all'istituto sono messe a disposizione di ricercatori provenienti da tutto il mondo. Tra queste risorse, in particolare, vi \u00e8 una biblioteca con oltre 360.000 volumi, alcuni dei quali molto rari, 1070 tra periodici e riviste, e una delle pi\u00f9 grandi fototeche al mondo sulla storia dell'arte italiana. Con il suo programma di eventi scientifici e i suoi quasi 100 visitatori giornalieri, il \"Kunsthistorisches Institut in Florenz\" \u00e8 un luogo aperto a vivaci scambi culturali e scientifici, internazionali e interdisciplinari.\nStoria dell'Istituto.\nL'idea di fondare a Firenze un centro per le ricerche in storia dell'arte, sul modello dell'Istituto Archeologico di Roma, nacque in seno a una cerchia di eruditi, conoscitori e artisti che gravitava intorno a Karl Eduard Freiherr von Liphart. L'Istituto doveva comprendere una biblioteca, curata da personale specializzato, e una collezione di immagini.\nDal 1883 il professore di storia dell'arte di Breslavia, August Schmarsow, profuse un impegno costante presso il Ministero prussiano per la fondazione dell'istituto a Firenze. Nel semestre invernale del 1888 Schmarsow tenne per la prima volta i suoi corsi a Firenze. Insieme a questo qruppo Schmarsow annunci\u00f2 la nascita del \"Kunsthistorisches Institut\".\nIl convegno degli storici dell'arte nel 1893 a Norimberga deliber\u00f2 la fondazione di un istituto di ricerca presso \"la sede pi\u00f9 prestigiosa per gli studi storico-artistici, Firenze\" e venne costituito un comitato direttivo.\nLa fondazione dell'Istituto e la nomina di Brockhaus a futuro direttore vennero rese note pubblicamente in occasione del convegno internazionale di studi a Budapest (1896). Il 16 novembre 1897 l'Istituto venne aperto provvisoriamente nell'abitazione privata di Brockhaus. \nIl primo gennaio 1901 si teneva presso l'Istituto la prima \"conferenza scientifica\u201d, da cui derivarono le conferenze pubbliche che ancora oggi sono di prassi all'Istituto.\nIn primavera 1908 si svolgeva il primo seminario per professori benemeriti e direttori delle scuole superiori prussiane e da questa iniziativa derivarono i seminari che ancora oggi si tengono regolarmente.\nIl 16 maggio 1915 l'Istituto chiuse per la \"durata della guerra\", il che equivarr\u00e0 a un periodo di sette anni. Il 26 agosto 1916, dopo la dichiarazione di guerra dell'Italia alla Germania, l'Istituto venne confiscato e pass\u00f2 successivamente alle dipendenze del soprintendente dei musei e delle gallerie fiorentine, Giovanni Poggi; segu\u00ec infine il trasferimento della collezione di libri e fotografie nei locali dell'ex Posta centrale, di cui gli Uffizi disponevano come deposito. \nNel 1922 Wilhelm von Bode era impegnato nelle trattative per la restituzione. Il 10 agosto 1922, per mezzo di un decreto reale, si ottenne finalmente la restituzione delle collezioni all'amministrazione tedesca. \nNel 1927 scadeva il contratto che permetteva la sistemazione agli Uffizi dell'Istituto, che quindi torn\u00f2 a occupare i locali di Palazzo Guadagni. \nTra 1935 e 1943 Kriegbaum tent\u00f2 di preservare il Kunsthistorisches Institut dalle mire invadenti dello stato nazionalsocialista, ma ne assecond\u00f2 anche le direttive, ad esempio incoraggiando la ricerca sull'arte tedesca in Italia e i rapporti culturali italo-tedeschi. \nIl 27 gennaio 1944 ebbe termine l'attivit\u00e0 dell'Istituto a Palazzo Guadagni e Il 20 febbraio 1944 il patrimonio della collezione, caricato in 700 casse su un treno speciale, venne trasportato in Germania nella miniera di salgemma di Kochendorf, vicino a Heilbrunn, a 180 metri sotto il suolo. Nel 1945 il patrimonio dell'Istituto fiorentino fu trasferito da Kochendorf al Central Collecting Point di Offenbach.\nIl senatore Benedetto Croce ingiunse pubblicamente al governo italiano esort\u00f2 alla restituzione del Deutsches Historisches Institut [dell'Istituto Storico tedesco], della Bibliotheca Hertziana e del Deutsches Arch\u00e4ologisches Institut [dell'Istituto Archeologico tedesco]. Dal 14 agosto 1947, sotto il bibliotecario Enrico Jahier, che nel frattempo gestiva temporaneamente gli interessi dell'Istituto, il patrimonio di Palazzo Guadagni tornava ad essere accessibile come \"Biblioteca Internazionale d'Arte\", finanziata coi mezzi dell'UNESCO. \nIl 27 febbraio 1953 il cancelliere federale Konrad Adenauer e il presidente del consiglio Alcide De Gasperi si incontrarono per celebrare l'ufficiale riapertura degli istituti presenti in Italia sotto la direzione tedesca.\nNel 1961, essendosi nuovamente riproposto il problema della mancanza di spazio, la Fondazione Fritz Thyssen acquist\u00f2 dalla famiglia del Marchese Attilio Incontri il Palazzo Capponi-Incontri in via Giuseppe Giusti 44, cedendolo quindi all'Associazione come futura sede dell'Istituto.\nIl 4 novembre del 1966 Firenze fu colpita dalla pi\u00f9 disastrosa alluvione della sua storia e anche l'Istituto ne rimase direttamente coinvolto. Diecimila libri necessitavano di restauro, mobili e scaffali erano ridotti in uno stato deplorevole e molti oggetti andarono irrimediabilmente perduti. I lavori di restauro e ripristino durarono fino al 1968. \n1972 l'Istituto \u00e8 esteso dalla Casa Rosselli adiacente al Palazzo Capponi-incontri (via G. Giusti 38-40. Un'ulteriore espansione \u00e8 1987 dall'acquisto della casa del Sarto-Zuccari.\nSotto la direzione di Max Seidel, iniziata nel 1993, nel 1994 le biblioteche dell'Hertziana a Roma, del Zentralinstitut f\u00fcr Kunstgeschichte a Monaco e del Kunsthistorisches Institut a Firenze deliberarono la fondazione di una unione per l'informatizzazione e l'accesso unificato alla letteratura storico-artistica. Prese avvio quindi la creazione di una rete comune e di una banca dati elettronica.\nLa solenne celebrazione del passaggio dell'Istituto alla Societ\u00e0 Max Planck \u00e8 avvenuta il 3 giugno 2002, con una cerimonia nell'Aula Magna dell'Universit\u00e0 di Firenze.\nI nuovi direttori sono dal 2003 Gerhard Wolf, gi\u00e0 professore all'Universit\u00e0 di Treviri, e dal 2006 Alessandro Nova, gi\u00e0 Direttore esecutivo del Centro di ricerca sul Rinascimento di Francoforte (Renaissance Institut).\nBiblioteca.\nLa Biblioteca del Kunsthistorisches Institut \u00e8 una biblioteca di sola consultazione, con una disposizione sistematica a scaffale aperto dell\u2019intera dotazione.\nLa Biblioteca possiede testi scientifici di ambito specialistico principalmente sull'arte italiana dall'et\u00e0 tardo-antica ai giorni nostri. Discipline sussidiarie come storia, letteratura, archeologia classica, teologia, storia della Chiesa e filosofia sono pure rappresentate con opere di compendio e dizionari enciclopedici.\nIl patrimonio attuale della Biblioteca consta nel complesso di circa 300.000 volumi, a cui si aggiungono i periodici, con oltre 2.600 testate (circa 60.000 volumi), dei quali circa 1.070 di periodici correnti.\nFototeca.\nFin dalla fondazione del Kunsthistorisches Institut in Florenz nel 1897 fu concepita la Fototeca come dipartimento autonomo deputato alla creazione di una \"collezione il pi\u00f9 completa possibile di immagini fotografiche di dipinti, sculture ed edifici italiani\".\nLa Fototeca mette a disposizione, per scopi di ricerca, materiale fotografico relativo prevalentemente all'arte italiana dalla tarda antichit\u00e0 fino all'et\u00e0 moderna, con una particolare attenzione verso l'Italia centrale e settentrionale. La collezione di oltre 610.000 fotografie si \u00e8 sviluppata parallelamente ai progetti scientifici dell'Istituto. \nIl passaggio alle \"nuove tecnologie\" (catalogazione elettronica, fotografia digitale, strumenti di visualizzazione e presentazione online) influenza ormai da anni le attivit\u00e0 della Fototeca. Grazie alla sua lunga storia, la Fototeca possiede fotografie storiche ed in parte rare, cos\u00ec come fotografie provenienti da lasciti e donazioni di eminenti storici dell'arte, che acquistano oggi particolare valore in quanto oggetto di ricerca. L'acquisizione, la conservazione e l'ampliamento delle strutture di alto valore storico-scientifico sono quindi di fondamentale importanza per la Fototeca quanto l'impiego e il costante sviluppo dei pi\u00f9 aggiornati strumenti tecnologici.\nIl patrimonio della Fototeca viene accresciuto sistematicamente tramite campagne fotografiche, acquisti (foto analogiche e digitali, negativi), lasciti e donazioni. Le campagne fotografiche digitali si concentrano sulla documentazione di monumenti di difficile accesso, come palazzi privati e ville a Firenze e dintorni. Per la realizzazione di campagne fotografiche a tema la Fototeca collabora con musei fiorentini come la Galleria dell'Accademia, il Giardino di Boboli, il Bargello.\nLa Fototeca Digitale offre immagini provenienti da diverse fonti: campagne fotografiche digitali, acquisti digitali, digitalizzazioni di negativi del archivio. Circa 50.000 immagini digitali in alta definizione sono gratuitamente accessibili in internet."}
{"id": "2628543", "revid": "27570713", "url": "https://it.wikipedia.org/wiki?curid=2628543", "title": "Max-Planck-Institut", "text": ""}
{"id": "2628545", "revid": "287204", "url": "https://it.wikipedia.org/wiki?curid=2628545", "title": "ATP German Open 1984", "text": "Il German Open 1984 \u00e8 stato un torneo di tennis giocato sulla terra rossa. \u00c8 stata la 77\u00aa edizione del \"Torneo di Amburgo\", che fa parte del Volvo Grand Prix 1984. Si \u00e8 giocato al Rothenbaum Tennis Center di Amburgo in Germania, dal 7 al 13 maggio 1984.\nCampioni.\nSingolare.\n Juan Aguilera ha battuto in finale Henrik Sundstr\u00f6m, 6-4, 2-6, 2-6, 6-4, 6-4\nDoppio.\n Stefan Edberg / Anders J\u00e4rryd hanno battuto in finale Heinz G\u00fcnthardt / Bal\u00e1zs Tar\u00f3czy, 6-4, 6-3"}
{"id": "2628549", "revid": "287204", "url": "https://it.wikipedia.org/wiki?curid=2628549", "title": "Jamai", "text": " \nJamai \u00e8 una suddivisione dell'India, classificata come \"municipality\", di 22.426 abitanti, situata nel distretto di Chhindwara, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 11' 60 N e 78\u00b0 34' 60 E e ha un'altitudine di 747 .\nSociet\u00e0.\nEvoluzione demografica.\nAl censimento del 2001 la popolazione di Jamai assommava a 22.426 persone, delle quali 11.587 maschi e 10.839 femmine. I bambini di et\u00e0 inferiore o uguale ai sei anni assommavano a 2.404, dei quali 1.248 maschi e 1.156 femmine. Infine, coloro che erano in grado di saper almeno leggere e scrivere erano 17.026, dei quali 9.507 maschi e 7.519 femmine."}
{"id": "2628551", "revid": "27570752", "url": "https://it.wikipedia.org/wiki?curid=2628551", "title": "Storia dell'arte italiana", "text": ""}
{"id": "2628552", "revid": "27570758", "url": "https://it.wikipedia.org/wiki?curid=2628552", "title": "Storia dell'architettura italiana", "text": ""}
{"id": "2628555", "revid": "122421558", "url": "https://it.wikipedia.org/wiki?curid=2628555", "title": "Achille Lollo", "text": "La notte tra il 15 e il 16 aprile 1973, Achille Lollo incendi\u00f2, insieme con Marino Clavo e Manlio Grillo, la porta dell'appartamento di Mario Mattei, all'epoca segretario della sezione \"Giarabub\" di Primavalle del MSI, con una sorta di bomba incendiaria. Le fiamme si propagarono, accidentalmente secondo la sentenza, a tutto l'appartamento e nel rogo morirono Stefano, 8 anni, e Virgilio Mattei, 22 anni, figli del segretario. Furono condannati per l'incendio ma non fu loro contestata l'aggravante di terrorismo.\nBiografia.\nIl caso Primavalle.\nIl processo di primo grado ad Achille Lollo, Marino Clavo e Manlio Grillo ebbe inizio il 24 febbraio 1975. In stato di detenzione c'era il solo Achille Lollo. Manlio Grillo e Marino Clavo erano latitanti. All'inizio l'accusa ipotizzata era di strage e la pubblica accusa aveva sollecitato la pena dell'ergastolo. Il processo in Corte d'Assise (il cui inizio fu caratterizzato dagli scontri di piazza in cui fu ucciso il giovane greco di destra Mikis Mantakas) si concluse il 15 giugno 1975 con tre assoluzioni per insufficienza di prove, per i reati di incendio doloso e omicidio colposo. In secondo grado, gli accusati vennero condannati a 18 anni di carcere per omicidio colposo e altri reati, il 16 dicembre 1986. Sentenza confermata dalla Cassazione il 13 ottobre 1987, i giudici sottolinearono che gli imputati non avevano intenzione di uccidere ma di \"intimidire l'avversario politico\". Lollo scont\u00f2 due anni di carcere preventivo in attesa della sentenza definitiva, per poi fuggire dopo la condanna in appello.\nLa sinistra extraparlamentare diffuse nel frattempo un opuscolo denominato \"Controinchiesta\", in cui la responsabilit\u00e0 fu attribuita a una faida interna tra esponenti di destra. Nel libro del \"Collettivo Potere Operaio\" \"Primavalle: Incendio a porte chiuse\" la nota dell'editore sostiene:\nMolti gli intellettuali e i giornali che si schierarono per difendere gli imputati. Tra i pi\u00f9 autorevoli quotidiani a prendere queste posizioni ci fu \"Il Messaggero\", il pi\u00f9 diffuso quotidiano di Roma, di propriet\u00e0 dei fratelli Ferdinando e Alessandro Perrone (e diretto da quest'ultimo), rispettivamente padre e zio di Diana Perrone, la militante di Potere Operaio successivamente coinvolta nelle indagini e deceduta il 9 maggio 2013 a Roma, in seguito a lunga malattia. Diana Perrone dapprima forn\u00ec un alibi per Lollo, Clavo e Grillo, per poi, dopo forte pressione del padre, ritrattare, sostenendo che lei era solo in compagnia del Gaeta e non degli indiziati. Non \u00e8 mai stato chiarito se la Perrone fosse o meno al corrente delle intenzioni di Lollo e degli altri partecipanti al rogo.\nFranca Rame, allora esponente dell'Organizzazione Soccorso Rosso Militante, in una lettera datata 28 aprile 1973 scrive a Lollo: \"Ti ho inserito nel Soccorso rosso militante. Riceverai denaro dai compagni, e lettere, cos\u00ec ti sentirai meno solo\".\nAlla campagna innocentista in favore dei tre indagati contribuirono anche alcuni autorevoli personaggi della sinistra, quali il senatore comunista Umberto Terracini (gi\u00e0 presidente dell'Assemblea Costituente e uno dei tre firmatari della Costituzione italiana), il deputato socialista Riccardo Lombardi (gi\u00e0 membro anch'egli Assemblea Costituente e capo storico della corrente \"autonomista\" del suo partito), l'autore e attivista Dario Fo (compagno e poi marito della succitata Franca Rame) e lo scrittore Alberto Moravia.\nLatitanza e prescrizione.\nDopo una tappa in Svezia e in Angola - dove spos\u00f2 una donna angolana - and\u00f2 in Brasile. Visse a Rio de Janeiro dal 1986. Aveva quattro figli brasiliani e lavor\u00f2 come giornalista ed editore di tre riviste politiche della sinistra brasiliana. Nel gennaio del 2005, arriv\u00f2 la decisione della corte d'appello di Roma, che dichiar\u00f2 prescritta la sentenza. L'inchiesta sul rogo di Primavalle \u00e8 stata archiviata.\nIl 2 febbraio 2005 Achille Lollo ha rilasciato un'intervista in cui espone la sua ricostruzione sui fatti del rogo di Primavalle, affermando che si tratt\u00f2 di un'azione dimostrativa degenerata per errore, affermando di non aver gettato benzina nell'appartamento (quindi qualcun altro deve averlo fatto): \nHa altres\u00ec ribadito che non era sua volont\u00e0 uccidere chicchessia, come sostenuto pure dalla sentenza di condanna per omicidio colposo e non volontario, ma solo spaventare Mattei danneggiando l'ingresso dell'appartamento.\nIl ritorno in Italia e la morte.\nNel gennaio 2011, Lollo \u00e8 ritornato in Italia. Il 15 gennaio ha annunciato che il giorno successivo si sarebbe recato in una Procura italiana per parlare coi giudici come \"persona informata\" sui fatti di Primavalle. Ha dichiarato gi\u00e0 precedentemente che l'azione fu realizzata da sei persone: lui, Marino Clavo, Manlio Grillo, Paolo Gaeta, Elisabetta Lecco e Diana Perrone.\n\u00c8 morto il 3 agosto 2021 a 70 anni all'ospedale di Bracciano."}
{"id": "2628556", "revid": "27570820", "url": "https://it.wikipedia.org/wiki?curid=2628556", "title": "Kunsthistorisches Institut in Florenz Max-Planck-Institut", "text": ""}
{"id": "2628559", "revid": "287204", "url": "https://it.wikipedia.org/wiki?curid=2628559", "title": "Butte (disambigua)", "text": ""}
{"id": "2628561", "revid": "287204", "url": "https://it.wikipedia.org/wiki?curid=2628561", "title": "Parco nazionale di Lauhanvuori", "text": "Il parco nazionale di Lauhanvuori (in finlandese:\" Lauhanvuoren kansallispuisto\") \u00e8 un parco nazionale della Finlandia, nella provincia della Finlandia occidentale. \u00c8 stato istituito nel 1982 e occupa una superficie di 53\u00a0km\u00b2."}
{"id": "2628562", "revid": "118031", "url": "https://it.wikipedia.org/wiki?curid=2628562", "title": "Kerka", "text": ""}
{"id": "2628564", "revid": "287204", "url": "https://it.wikipedia.org/wiki?curid=2628564", "title": "Coppa del Brasile 2009", "text": "La Coppa del Brasile 2009 (ufficialmente in portoghese Copa do Brasil 2009) \u00e8 stata la 21\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNei primi due turni (primo turno e sedicesimi di finale) se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno.\nPartecipanti.\n54 squadre ammesse tramite piazzamenti nelle competizioni statali, 10 tramite Ranking CBF.\nGr\u00eamio (1\u00b0 nel Ranking CBF 2008), San Paolo (5\u00b0 e 3\u00b0 nel Campionato Paulista 2008), Palmeiras (7\u00b0 e 2\u00b0 nel Campionato Paulista 2008), Cruzeiro (9\u00b0 e vincitore del Campionato Mineiro 2008) e Sport (15\u00b0 e vincitore del Campionato Pernambucano 2008 e detentore del trofeo) esclusi per la partecipazione alla Coppa Libertadores 2009.\nCompetizioni statali.\nSquadre ammesse per il miglior piazzamento nei campionati o nelle coppe statali:\nRanking.\nSquadre ammesse per il miglior piazzamento nel Ranking CBF 2008:\nRisultati.\nPrimo turno.\n\"Andata 18, 19 febbraio, 4, 5 e 6 marzo 2009, ritorno 4, 5, 18 e 19 marzo 2009.\"\nSedicesimi di finale.\n\"Andata 8, 9, 10, 16 e 17 aprile 2009, ritorno 16, 22, 23 e 24 aprile 2009.\"\nOttavi di finale.\n\"Andata 29, 30 aprile e 1\u00ba maggio 2009, ritorno 6, 7 e 8 maggio 2009.\"\nQuarti di finale.\n\"Andata 12, 13 e 14 maggio 2009, ritorno 20 e 21 maggio 2009.\"\nSemifinali.\n\"Andata 28 maggio 2009, ritorno 4 giugno 2009.\"\nFinale.\nRitorno.\nCorinthians vincitore della Coppa del Brasile 2009 e qualificato per la Coppa Libertadores 2010."}
{"id": "2628566", "revid": "483097", "url": "https://it.wikipedia.org/wiki?curid=2628566", "title": "Al-Shabab (disambigua)", "text": "Al-Shabaab o Al-Shabab (\u0627\u0644\u0634\u0628\u0627\u0628 \"ash-Shab\u0101b\") \u00e8 un termine arabo che significa \"giovent\u00f9\". \nPu\u00f2 riferirsi a:"}
{"id": "2628567", "revid": "767487", "url": "https://it.wikipedia.org/wiki?curid=2628567", "title": "Butte (Dakota del Nord)", "text": "Butte \u00e8 un centro abitato (\"city\") degli Stati Uniti d'America, situato nella Contea di McLean, nello Stato del Dakota del Nord. Nel censimento del 2000 la popolazione era di 92 abitanti. La citt\u00e0 \u00e8 stata fondata nel 1906.\nGeografia fisica.\nSecondo i rilevamenti dell'United States Census Bureau, la localit\u00e0 di Butte si estende su una superficie di 0,6 km\u00b2, tutti occupati da terre.\nPopolazione.\nSecondo il censimento del 2000, a Butte vivevano 92 persone, ed erano presenti 25 gruppi familiari. La densit\u00e0 di popolazione era di 142 ab./km\u00b2. Nel territorio comunale si trovavano 82 unit\u00e0 edificate. Per quanto riguarda la composizione etnica degli abitanti, il 98,91% era bianco e l'1,09% era afroamericano.\nPer quanto riguarda la suddivisione della popolazione in fasce d'et\u00e0, il 16,3% era al di sotto dei 18, il 4,3% fra i 18 e i 24, il 23,9% fra i 25 e i 44, il 22,8% fra i 45 e i 64, mentre infine il 32,6% era al di sopra dei 65 anni di et\u00e0. L'et\u00e0 media della popolazione era di 49 anni. Per ogni 100 donne residenti vivevano 114,0 maschi."}
{"id": "2628569", "revid": "287204", "url": "https://it.wikipedia.org/wiki?curid=2628569", "title": "Jaora", "text": " \nJaora \u00e8 una suddivisione dell'India, classificata come \"municipality\", di 63.736 abitanti, situata nel distretto di Ratlam, nello stato federato del Madhya Pradesh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 37' 60 N e 75\u00b0 7' 60 E e ha un'altitudine di 458 .\nSociet\u00e0.\nEvoluzione demografica.\nAl censimento del 2001 la popolazione di Jaora assommava a 63.736 persone, delle quali 32.575 maschi e 31.161 femmine. I bambini di et\u00e0 inferiore o uguale ai sei anni assommavano a 9.989, dei quali 5.098 maschi e 4.891 femmine. Infine, coloro che erano in grado di saper almeno leggere e scrivere erano 39.410, dei quali 22.685 maschi e 16.725 femmine."}
{"id": "2628570", "revid": "6923", "url": "https://it.wikipedia.org/wiki?curid=2628570", "title": "Circoscrizione Francia occidentale", "text": "La Circoscrizione occidentale \u00e8 stato uno dei collegi elettorali in cui \u00e8 stata suddivisa la Francia per le elezioni del Parlamento europeo. Essa coincide con l'area coperta dalle regioni della Bretagna, Paesi della Loira, e Poitou-Charentes.\nIl collegio comprendeva una popolazione di circa 8.000.000 abitanti, e ha eletto 10 europarlamentari tra il 2004 e il 2009, poi ridotti a 9 tra il 2009 e il 2019 (con una rappresentanza di 1 deputato ogni 804.000 persone)."}
{"id": "2628571", "revid": "287204", "url": "https://it.wikipedia.org/wiki?curid=2628571", "title": "Jatara", "text": " \nJatara \u00e8 una suddivisione dell'India, classificata come \"nagar panchayat\", di 15.593 abitanti, situata nel distretto di Tikamgarh, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 1' 0 N e 79\u00b0 2' 60 E e ha un'altitudine di 245 .\nSociet\u00e0.\nEvoluzione demografica.\nAl censimento del 2001 la popolazione di Jatara assommava a 15.593 persone, delle quali 8.109 maschi e 7.484 femmine. I bambini di et\u00e0 inferiore o uguale ai sei anni assommavano a 2.831, dei quali 1.442 maschi e 1.389 femmine. Infine, coloro che erano in grado di saper almeno leggere e scrivere erano 8.827, dei quali 5.288 maschi e 3.539 femmine."}
{"id": "2628573", "revid": "179980", "url": "https://it.wikipedia.org/wiki?curid=2628573", "title": "Al-Shabab", "text": ""}
{"id": "2628574", "revid": "179980", "url": "https://it.wikipedia.org/wiki?curid=2628574", "title": "Al Shabab", "text": ""}
{"id": "2628578", "revid": "1543377", "url": "https://it.wikipedia.org/wiki?curid=2628578", "title": "Parco nazionale di Leivonm\u00e4ki", "text": "Il parco nazionale di Leivonm\u00e4ki (in finlandese:\" Leivonm\u00e4en kansallispuisto\") \u00e8 un parco nazionale della Finlandia, nella provincia della Finlandia occidentale. \u00c8 stato istituito nel 2003 e occupa una superficie di 30\u00a0km\u00b2."}
{"id": "2628579", "revid": "767487", "url": "https://it.wikipedia.org/wiki?curid=2628579", "title": "Coleharbor", "text": "Coleharbor \u00e8 un centro abitato (\"city\") degli Stati Uniti d'America, situato nella Contea di McLean, nello Stato del Dakota del Nord. Nel censimento del 2000 la popolazione era di 106 abitanti. La citt\u00e0 \u00e8 stata fondata nel 1905.\nGeografia fisica.\nSecondo i rilevamenti dell'United States Census Bureau, la localit\u00e0 di Coleharbor si estende su una superficie di 0,50\u00a0km\u00b2, tutti occupati da terre.\nPopolazione.\nSecondo il censimento del 2000, a Coleharbor vivevano 106 persone, ed erano presenti 30 gruppi familiari. La densit\u00e0 di popolazione era di 224 ab./km\u00b2. Nel territorio comunale si trovavano 56 unit\u00e0 edificate. Per quanto riguarda la composizione etnica degli abitanti, il 98,11% era bianco e lo 0,94% era nativo e lo 0,94% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 25,5% era al di sotto dei 18, il 7,5% fra i 18 e i 24, il 24,5% fra i 25 e i 44, il 26,4% fra i 45 e i 64, mentre infine il 16,0% era al di sopra dei 65 anni di et\u00e0. L'et\u00e0 media della popolazione era di 43 anni. Per ogni 100 donne residenti vivevano 130,4 maschi."}
{"id": "2628581", "revid": "27571026", "url": "https://it.wikipedia.org/wiki?curid=2628581", "title": "Penalista", "text": ""}
{"id": "2628582", "revid": "287204", "url": "https://it.wikipedia.org/wiki?curid=2628582", "title": "Jobat", "text": " \nJobat \u00e8 una suddivisione dell'India, classificata come \"nagar panchayat\", di 9.991 abitanti, situata nel distretto di Jhabua, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 25' 0 N e 74\u00b0 34' 0 E e ha un'altitudine di 291 .\nSociet\u00e0.\nEvoluzione demografica.\nAl censimento del 2001 la popolazione di Jobat assommava a 9.991 persone, delle quali 5.163 maschi e 4.828 femmine. I bambini di et\u00e0 inferiore o uguale ai sei anni assommavano a 1.557, dei quali 758 maschi e 799 femmine. Infine, coloro che erano in grado di saper almeno leggere e scrivere erano 7.155, dei quali 4.081 maschi e 3.074 femmine."}
{"id": "2628583", "revid": "287204", "url": "https://it.wikipedia.org/wiki?curid=2628583", "title": "ATP German Open 1983", "text": "Il German Open 1983 \u00e8 stato un torneo di tennis giocato sulla terra rossa. \u00c8 stata la 76\u00aa edizione del \"Torneo di Amburgo\", che fa parte del Volvo Grand Prix 1983. Si \u00e8 giocato al Rothenbaum Tennis Center di Amburgo in Germania, dal 9 al 15 maggio 1983.\nCampioni.\nSingolare.\n Yannick Noah ha battuto in finale Jos\u00e9 Higueras, 3-6, 7-5, 6-2, 6-0\nDoppio.\n Heinz G\u00fcnthardt / Bal\u00e1zs Tar\u00f3czy hanno battuto in finale Mark Edmondson / Brian Gottfried, 6-1, 6-0"}
{"id": "2628584", "revid": "110157", "url": "https://it.wikipedia.org/wiki?curid=2628584", "title": "L\u00fcbbecke", "text": "L\u00fcbbecke \u00e8 una citt\u00e0 di 25.996 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Detmold ed al circondario (\"Kreis\") di Minden-L\u00fcbbecke (targa MI).\nL\u00fcbbecke si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2628588", "revid": "1543377", "url": "https://it.wikipedia.org/wiki?curid=2628588", "title": "Parco nazionale di Liesj\u00e4rvi", "text": "Il parco nazionale di Liesj\u00e4rvi (in finlandese:\" Liesj\u00e4rven kansallispuisto\") \u00e8 un parco nazionale della Finlandia, nella provincia della Finlandia meridionale. \u00c8 stato istituito nel 1956 e occupa una superficie di 21 km\u00b2."}
{"id": "2628590", "revid": "339392", "url": "https://it.wikipedia.org/wiki?curid=2628590", "title": "Membro dell'Unione europea", "text": ""}
{"id": "2628591", "revid": "339392", "url": "https://it.wikipedia.org/wiki?curid=2628591", "title": "Comitato Olimpico di Myanmar", "text": ""}
{"id": "2628592", "revid": "287204", "url": "https://it.wikipedia.org/wiki?curid=2628592", "title": "Joura", "text": " \nJoura (o Jora) \u00e8 una suddivisione dell'India, classificata come \"nagar panchayat\", di 25.514 abitanti, situata nel distretto di Morena, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 19' 60 N e 77\u00b0 49' 0 E e ha un'altitudine di 189 .\nSociet\u00e0.\nEvoluzione demografica.\nAl censimento del 2001 la popolazione di Joura assommava a 25.514 persone, delle quali 13.808 maschi e 11.706 femmine. I bambini di et\u00e0 inferiore o uguale ai sei anni assommavano a 4.097, dei quali 2.186 maschi e 1.911 femmine. Infine, coloro che erano in grado di saper almeno leggere e scrivere erano 16.255, dei quali 10.192 maschi e 6.063 femmine."}
{"id": "2628593", "revid": "838137", "url": "https://it.wikipedia.org/wiki?curid=2628593", "title": "Coppa del Principe Faysal bin Fahd", "text": "La Coppa del Principe Faysal bin Fahd \u00e8 una competizione calcistica organizzata dalla federazione calcistica saudita dal 1975.\n\u00c8 intitolata a Fay\u1e63al bin Fahd \u0100l Sa\u02bf\u016bd."}
{"id": "2628595", "revid": "423283", "url": "https://it.wikipedia.org/wiki?curid=2628595", "title": "Campionati mondiali di freestyle", "text": "I Campionati mondiali di freestyle sono una competizione sportiva a cadenza biennale organizzata dalla Federazione Internazionale Sci (FIS), in cui si assegnano i titoli mondiali delle diverse specialit\u00e0 del freestyle. Si disputano con cadenza biennale negli anni dispari dal 1989, anno in cui si disput\u00f2 un'edizione l'anno successivo a quella precedente per impedire, da quel momento, ogni sovrapposizione con l'anno olimpico.\nVengono assegnati quattordici titoli in sette discipline, tutte sia maschili sia femminili: gobbe, gobbe in parallelo, salti, halfpipe, ski cross, slopestyle e big air. A questi titoli individuali si aggiunge dal 2019 pure il titolo della gara a squadre miste di salti.\nIl balletto (maschile e femminile) non fa pi\u00f9 parte del programma mondiale. Il programma olimpico si riduceva alle gare di gobbe e salti; da viene assegnato anche il titolo di ski cross. Dal 2011 entra a far parte del programma anche la specialit\u00e0 dello slopestyle, e dal 2019 si inizia a gareggiare pure nel big air.\nMedagliere.\nAggiornato all'edizione 2019."}
{"id": "2628596", "revid": "287204", "url": "https://it.wikipedia.org/wiki?curid=2628596", "title": "Thich Quang Do", "text": ""}
{"id": "2628598", "revid": "709565", "url": "https://it.wikipedia.org/wiki?curid=2628598", "title": "Garrison", "text": "Garrison (\"guarnigione\" in lingua inglese) pu\u00f2 riferirsi a:"}
{"id": "2628602", "revid": "92723", "url": "https://it.wikipedia.org/wiki?curid=2628602", "title": "Th\u00edch Qu\u1ea3ng \u0110\u1ed9", "text": "\u00c8 stato membro direttivo della Chiesa buddhista unificata del Vietnam dagli anni sessanta del XX secolo alla morte. Si \u00e8 opposto apertamente al regime e, per questo, fu incarcerato diverse volte. \nBiografia.\nLeader religioso.\nNel 1975, dopo che i comunisti presero il potere, Thich Qu\u1ea3ng \u0110\u1ed9, nella sua qualit\u00e0 di membro direttivo della Chiesa buddhista unificata del Vietnam, protest\u00f2 contro la violazione della libert\u00e0 religiosa e la confisca delle propriet\u00e0 del movimento perpetrate dal governo rivoluzionario. Considerato \u201cun ostacolo\u201d che si frapponeva all'opera del governo in materia religiosa, fu arrestato, insieme ad altri quattro leader del movimento nell'aprile 1977. Furono torturati in carcere; il processo si tenne solamente un anno dopo. A tutti e cinque fu chiesto di confessare di essere membri dei servizi segreti USA. Ma nessuno cedette. Il processo di Th\u00edch Qu\u1ea3ng \u0110\u1ed9 cominci\u00f2 l'8 dicembre 1978. Le accuse contro di lui erano limitate alla \u201cturbativa della pace e diffusione di false informazioni\u201d. Venne assolto e rilasciato.\nPer distruggere la popolarit\u00e0 della Chiesa buddhista unificata presso la popolazione, nel 1981 il governo cre\u00f2 una Chiesa buddista ufficiale, che chiam\u00f2 \u201cChiesa buddhista del Vietnam\u201d. Una legge apposita sanc\u00ec l'incorporazione della Chiesa buddhista unificata nella Chiesa ufficiale. Th\u00edch Qu\u1ea3ng \u0110\u1ed9 ed altri leader furono tenuti \u2013 illegalmente\u00a0\u2013 in arresto per 24 ore affinch\u00e9 non impedissero l'operazione.\nSuccessivamente la Chiesa buddhista unificata venne dichiarata illegale. Fu sulla base di questa legge che il governo giustific\u00f2 l'arresto, avvenuto il 25 febbraio 1982 di Th\u00edch Qu\u1ea3ng \u0110\u1ed9 e Th\u00edch Huyen Quang, i due capi della \u201crecalcitrante opposizione\u201d, cos\u00ec come vennero definiti. I due vennero trasferiti in due luoghi diversi. Th\u00edch Qu\u1ea3ng \u0110\u1ed9 fu confinato nel paese natale, Vu Doai (nella provincia di Thai Binh), la madre sub\u00ec la stessa punizione, nonostante fosse ultranovantenne, e mor\u00ec di stenti nell'inverno del 1985.\nArresti e imprigionamenti.\nNel marzo 1992, dopo oltre dieci di anni di confino, Th\u00edch Qu\u1ea3ng \u0110\u1ed9 decise di ritornare a Saigon. Nell'agosto 1994 scrisse un documento di 44 pagine che invi\u00f2 al Segretario generale del partito comunista, Do Muoi, descrivendo nel dettaglio le persecuzioni che la Chiesa buddhista unificata aveva subito da quando i comunisti erano saliti al potere. Per il solo fatto di aver redatto quel documento, venne nuovamente arrestato il 4 gennaio 1995.\nIl processo cominci\u00f2 il 15 agosto a Ho Chi Minh; l'accusa questa volta era pesante: \u201catti contrari alla politica del governo e danneggiamento degli interessi dello stato\u00bb. La prova principale contro di lui riguardava il tentativo di organizzare la raccolta straordinaria di cibo per le famiglie che vivevano nel delta del Mekong, vittime dello straripamento del fiume, e consegnare una lettera scritta da Th\u00edch Huyen Quang, il patriarca del movimento, il quale pag\u00f2 il suo gesto con gli arresti domiciliari, in cui fu tenuto fino alla morte, nel 2008. Dal canto suo, Th\u00edch Qu\u1ea3ng \u0110\u1ed9 fu condannato a cinque anni di carcere.\nUsc\u00ec dal carcere il 30 agosto 1998. Ma non ebbe mai la piena libert\u00e0: periodicamente fu sottoposto ad arresti ed interrogatori. Nonostante questo, denunci\u00f2 le violazioni dei diritti umani subite, sia nelle interviste concesse ai mass media stranieri, sia nelle lettere inviate ai leader mondiali. La sua causa ottenne una vasta eco nell'opinione pubblica mondiale. Nel 2000 un gruppo di 200 parlamentari di Stati Uniti, Canada, Australia, Francia e Belgio lo candid\u00f2 al Premio Nobel per la Pace.\nIl 23 marzo 1999 fu arrestato ed interrogato per sei ore consecutive dopo che si era incontrato con il patriarca della Chiesa buddhista unificata, nella provincia di Quang Ngai. Fu poi riportato sotto scorta fino a Ho Chi Minh.\nNel giugno 2001 Th\u00edch Qu\u1ea3ng \u0110\u1ed9 lanci\u00f2 l'\u00abAppello per la democrazia in Vietnam\u00bb, dichiarando la sua intenzione di accompagnare a Saigon il patriarca Th\u00edch Huyen, all'epoca ottantaduenne, agli arresti domiciliari da 19 anni. La polizia cre\u00f2 un cordone di \u201csicurezza\u201d attorno alla sua pagoda per evitare che mettesse in atto il suo proposito. Fu poi condannato agli arresti domiciliari nel tempio Thanh Minh a Saigon.\nUltimi anni.\nNel gennaio 2008 la rivista \"A Different View\" nomin\u00f2 Th\u00edch Qu\u1ea3ng \u0110\u1ed9 tra i 15 \u00abCampioni della democrazia mondiale\u00bb. La lista includeva personaggi come Nelson Mandela, Lech Wa\u0142\u0119sa, Corazon Aquino e Aung San Suu Kyi.\nTh\u00edch Qu\u1ea3ng \u0110\u1ed9 interruppe gli arresti domiciliari nel luglio 2008 per recarsi al capezzale del confratello Th\u00edch Huy\u1ec1n Quang, per assistere alla sua morte nel suo monastero, dov'era costretto agli arresti domiciliari."}
{"id": "2628603", "revid": "403422", "url": "https://it.wikipedia.org/wiki?curid=2628603", "title": "Planismo", "text": "Il planismo (in francese: \"planisme\") \u00e8 una teoria economica sviluppata durante gli anni '30. Essa, rifiutando sia la rivoluzione marxista sia il riformismo, si basa sul fatto che una pianificazione (piano) possa modificare profondamente la societ\u00e0, o per lo meno contrastare gli effetti perversi e la miopia del mercato.\nTale corrente influenz\u00f2 gli ambienti socialisti e sindacalisti. Uno dei suoi teorici principali fu il belga Henri de Man, dirigente del Partito Operaio Belga e dopo il 1940 passato alla collaborazione con i tedeschi.\nLa teoria fu portata in Francia dal gruppo X-Crise, ispirando sia la SFIO che i p\u00e9tainisti del Governo di Vichy.\nPer Karl Polanyi, esso rappresenta una rivolta della societ\u00e0 contro il mercato, conseguenza della Grande depressione degli anni '30. Ha ispirato comunisti, socialdemocratici, fascisti (come Stanis Ruinas, Pino Rauti e Giano Accame) e anche democristiani.\nMolte di queste idee si ritrovano nel Programma del Consiglio Nazionale della Resistenza: si pu\u00f2 quindi dire che abbia intellettualmente guidato la Ricostruzione dopo il 1945 e il fordismo alla francese."}
{"id": "2628608", "revid": "599013", "url": "https://it.wikipedia.org/wiki?curid=2628608", "title": "Fontana dei Leoni", "text": "La fontana dei Leoni \u00e8 una delle fontane storiche di Napoli; \u00e8 sita nei Giardini del Molosiglio, nel centro storico della citt\u00e0, non molto distante dalla nota piazza del Plebiscito.\nStoria e descrizione.\nLa fontana in oggetto venne costruita nel 1788 da Francesco Sicuro. Fu sistemata dapprima in piazza del Mercato, dove rimase fino alla fine del XIX secolo; la sua collocazione fa intendere che questa fu una terza fontana (oltre alle due cosiddette fontane-obelischi) che il Sicuro progett\u00f2 per la risistemazione della piazza dopo l'incendio del 1781.\nFu poi trasportata nella zona di Poggioreale e infine, verso il 1930, nel luogo attuale, in occasione della sistemazione dei giardini, realizzati negli anni venti nell'ambito dell'apertura della via litoranea (via Acton) e della galleria Vittoria.\nIl motivo della struttura \u00e8 uguale a quello delle altre poste in piazza del mercato, ergo leoni e piramidi.\nLa vasca ha una forma semiellittica, caratterizzata dalle sculture dei grandi felini poste ai lati; il tutto, \u00e8 sovrastato da un obelisco piramidale. Oggi, la struttura, come del resto anche le altre due fontane poste nei medesimi giardini (la fontana delle Conchiglie e la monumentale fontana dei Papiri), \u00e8 in pessimo stato conservativo: le facce dei leoni sono state sfregiate."}
{"id": "2628611", "revid": "287204", "url": "https://it.wikipedia.org/wiki?curid=2628611", "title": "Parco nazionale di Nuuksio", "text": "Il parco nazionale di Nuuksio (in finlandese: \"Nuuksion kansallispuisto\") \u00e8 un parco nazionale della Finlandia, nella provincia della Finlandia meridionale. \u00c8 stato istituito nel 1994 e occupa una superficie di 45 km\u00b2."}
{"id": "2628620", "revid": "1564499", "url": "https://it.wikipedia.org/wiki?curid=2628620", "title": "Luigi d'Angi\u00f2", "text": ""}
{"id": "2628621", "revid": "33751", "url": "https://it.wikipedia.org/wiki?curid=2628621", "title": "Coppa del Principe della Corona saudita", "text": "La Coppa del Principe della Corona saudita () \u00e8 stata una competizione calcistica organizzata dalla Federazione calcistica dell'Arabia Saudita dal 1957. \nFino al 1990 \u00e8 stata affiancata alla Coppa del Re dei Campioni, tenutasi dal 1957 al 1990 e dal 2008 ai giorni nostri. \nIl torneo \u00e8 stato abolito nel 2017.\nTitoli per club.\n1\"include un titolo come Al-Thaghar\""}
{"id": "2628623", "revid": "486946", "url": "https://it.wikipedia.org/wiki?curid=2628623", "title": "Membro del Parlamento europeo", "text": ""}
{"id": "2628624", "revid": "287204", "url": "https://it.wikipedia.org/wiki?curid=2628624", "title": "Jawad", "text": " \nJawad \u00e8 una suddivisione dell'India, classificata come \"nagar panchayat\", di 16.143 abitanti, situata nel distretto di Neemuch, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 38' 08 N e 74\u00b0 51' 25 E.\nSociet\u00e0.\nEvoluzione demografica.\nAl censimento del 2001 la popolazione di Jawad assommava a 16.143 persone, delle quali 8.189 maschi e 7.954 femmine. I bambini di et\u00e0 inferiore o uguale ai sei anni assommavano a 2.259, dei quali 1.134 maschi e 1.125 femmine. Infine, coloro che erano in grado di saper almeno leggere e scrivere erano 11.222, dei quali 6.551 maschi e 4.671 femmine."}
{"id": "2628627", "revid": "287204", "url": "https://it.wikipedia.org/wiki?curid=2628627", "title": "Parco nazionale di Puurij\u00e4rvi-Isosuo", "text": "Il parco nazionale di Puurij\u00e4rvi-Isosuo (in finlandese:\" Puurij\u00e4rven ja Isosuon kansallispuisto\") \u00e8 un parco nazionale della Finlandia, nella provincia della Finlandia occidentale. \u00c8 stato istituito nel 1993 e occupa una superficie di 27 km\u00b2."}
{"id": "2628630", "revid": "339392", "url": "https://it.wikipedia.org/wiki?curid=2628630", "title": "Colpo di stato di Mosca", "text": ""}
{"id": "2628634", "revid": "27571484", "url": "https://it.wikipedia.org/wiki?curid=2628634", "title": "Repubblica sovietica", "text": ""}
{"id": "2628635", "revid": "121977681", "url": "https://it.wikipedia.org/wiki?curid=2628635", "title": "Giuseppe Zanoia", "text": "Biografia.\nCanonico presso la basilica di Sant'Ambrogio a Milano, svolse anche l'attivit\u00e0 di insegnamento presso l'Accademia di Brera e fu amico di Giuseppe Parini.\nIn architettura privilegi\u00f2 lo stile neoclassico, riscontrabile ad esempio nella Porta Nuova, eseguita a Milano tra il 1810 ed il 1813.\nTuttavia quando fu chiamato alla fabbrica del Duomo meneghino realizz\u00f2, in collaborazione con Carlo Amati, il progetto per la facciata in stile goticizzante, con un disegno non dissimile da quello proposto da Carlo Felice Soave nel 1791.\nA lui si deve anche il rifacimento dell'interno e dell'esterno del Palazzo Archinto di via Olmetto a Milano, che era stato progettato dal Richini.\nFu autore di diversi altari di chiese milanesi, fra le quali si possono segnalare San Tomaso in Terramara e la demolita San Nazaro in Pietrasanta"}
{"id": "2628637", "revid": "767487", "url": "https://it.wikipedia.org/wiki?curid=2628637", "title": "Parco nazionale di Pyh\u00e4-H\u00e4kki", "text": "Il parco nazionale di Pyh\u00e4-H\u00e4kki (in finlandese:\" Pyh\u00e4-H\u00e4kin kansallispuisto\") \u00e8 un parco nazionale della Finlandia, nella provincia della Finlandia occidentale. \u00c8 stato istituito nel 1956 ed esteso nel 1982, e occupa una superficie di 13 km\u00b2."}
{"id": "2628641", "revid": "339392", "url": "https://it.wikipedia.org/wiki?curid=2628641", "title": "Battaglia di Arbusow", "text": ""}
{"id": "2628643", "revid": "599013", "url": "https://it.wikipedia.org/wiki?curid=2628643", "title": "Silvio Bencini", "text": "Biografia.\nBencini era celebre con il soprannome di \"Braccioni\" e fu un campione di classe raffinata inoltre era noto per il suo lussuoso e dispendioso stile di vita: vestiva sempre elegantemente alla moda e corteggiava belle donne con favolosi regali. Si distinse nel ruolo di battitore ma la sua prestanza fisica e la sua tecnica di gioco gli permisero di sostenere tutti i ruoli. Debutt\u00f2 tra i professionisti quando aveva poco pi\u00f9 di 20 anni e presto dimostr\u00f2 di essere un campione. Nel 1903 fu ingaggiato da una squadra di Firenze e qui durante una partita batteva talmente male che il pubblico inizi\u00f2 a inveire contro di lui sospettando un accordo tra giocatori per speculare sulle scommesse al totalizzatore quindi Bencini perse quella gara e riusc\u00ec a lasciare lo sferisterio illeso solo perch\u00e9 fu protetto dalle guardie di citt\u00e0. Fu poi ingaggiato da squadre di Torino, Forl\u00ec, Milano e Siena."}
{"id": "2628646", "revid": "486946", "url": "https://it.wikipedia.org/wiki?curid=2628646", "title": "Coppa del Re saudita", "text": ""}
{"id": "2628647", "revid": "486946", "url": "https://it.wikipedia.org/wiki?curid=2628647", "title": "Coppa di Lega saudita", "text": ""}
{"id": "2628652", "revid": "767487", "url": "https://it.wikipedia.org/wiki?curid=2628652", "title": "Garrison (Dakota del Nord)", "text": "Garrison \u00e8 un centro abitato (\"city\") degli Stati Uniti d'America, situato nella Contea di McLean, nello Stato del Dakota del Nord. Nel censimento del 2000 la popolazione era di 1.318 abitanti. La citt\u00e0 \u00e8 stata fondata nel 1905.\nGeografia fisica.\nSecondo i rilevamenti dell'United States Census Bureau, la localit\u00e0 di Garrison si estende su una superficie di 3,60\u00a0km\u00b2, tutti occupati da terre.\nPopolazione.\nSecondo il censimento del 2000, a Garrison vivevano 1.318 persone, ed erano presenti 362 gruppi familiari. La densit\u00e0 di popolazione era di 363,5 ab./km\u00b2. Nel territorio comunale si trovavano 665 unit\u00e0 edificate. Per quanto riguarda la composizione etnica degli abitanti, il 95,37% era bianco e il 2,43% era nativo e lo 0,15% proveniva dall'Asia. Lo 0,23% apparteneva ad altre razze, mentre l'1,82% apparteneva a due o pi\u00f9. La popolazione di ogni razza ispanica corrispondeva allo 0,83% degli abitanti.\nPer quanto riguarda la suddivisione della popolazione in fasce d'et\u00e0, il 18,0% era al di sotto dei 18, il 4,2% fra i 18 e i 24, il 19,1% fra i 25 e i 44, il 23,2% fra i 45 e i 64, mentre infine il 35,5% era al di sopra dei 65 anni di et\u00e0. L'et\u00e0 media della popolazione era di 52 anni. Per ogni 100 donne residenti vivevano 77,6 maschi."}
{"id": "2628656", "revid": "287204", "url": "https://it.wikipedia.org/wiki?curid=2628656", "title": "Jaitwara", "text": " \nJaitwara \u00e8 una suddivisione dell'India, classificata come \"nagar panchayat\", di 8.903 abitanti, situata nel distretto di Satna, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 46' 31 N e 80\u00b0 50' 60 E.\nSociet\u00e0.\nEvoluzione demografica.\nAl censimento del 2001 la popolazione di Jaitwara assommava a 8.903 persone, delle quali 4.543 maschi e 4.360 femmine. I bambini di et\u00e0 inferiore o uguale ai sei anni assommavano a 1.633, dei quali 843 maschi e 790 femmine. Infine, coloro che erano in grado di saper almeno leggere e scrivere erano 5.290, dei quali 3.120 maschi e 2.170 femmine."}
{"id": "2628661", "revid": "767487", "url": "https://it.wikipedia.org/wiki?curid=2628661", "title": "Parco nazionale di Pyh\u00e4-Luosto", "text": "Il parco nazionale di Pyh\u00e4-Luosto (in finlandese:\" Pyh\u00e4-Luoston kansallispuisto\") \u00e8 un parco nazionale della Finlandia, nella provincia della Lapponia. \u00c8 stato istituito nel 2005 e occupa una superficie di 142\u00a0km\u00b2."}
{"id": "2628664", "revid": "287204", "url": "https://it.wikipedia.org/wiki?curid=2628664", "title": "Jaisinghnagar", "text": " \nJaisinghnagar \u00e8 una suddivisione dell'India, classificata come \"nagar panchayat\", di 7.392 abitanti, situata nel distretto di Shahdol, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 42' 21 N e 81\u00b0 23' 08 E.\nSociet\u00e0.\nEvoluzione demografica.\nAl censimento del 2001 la popolazione di Jaisinghnagar assommava a 7.392 persone, delle quali 3.826 maschi e 3.566 femmine. I bambini di et\u00e0 inferiore o uguale ai sei anni assommavano a 1.094, dei quali 583 maschi e 511 femmine. Infine, coloro che erano in grado di saper almeno leggere e scrivere erano 4.188, dei quali 2.471 maschi e 1.717 femmine."}
{"id": "2628668", "revid": "834", "url": "https://it.wikipedia.org/wiki?curid=2628668", "title": "Tricks", "text": ""}
{"id": "2628674", "revid": "287204", "url": "https://it.wikipedia.org/wiki?curid=2628674", "title": "Parco nazionale di Repovesi", "text": "Il parco nazionale di Repovesi (in finlandese:\" Repoveden kansallispuisto\") \u00e8 un parco nazionale della Finlandia, nelle province della Finlandia orientale e della Finlandia meridionale. \u00c8 stato istituito nel 2003 e occupa una superficie di 15 km\u00b2."}
{"id": "2628680", "revid": "916580", "url": "https://it.wikipedia.org/wiki?curid=2628680", "title": "Parco nazionale di Riisitunturi", "text": "Il parco nazionale di Riisitunturi (in finlandese:\" Riisitunturin kansallispuisto\") \u00e8 un parco nazionale della Finlandia, nella provincia della Lapponia. \u00c8 stato istituito nel 1982 e occupa una superficie di 77 km\u00b2."}
{"id": "2628684", "revid": "1543377", "url": "https://it.wikipedia.org/wiki?curid=2628684", "title": "Indentazione strumentata", "text": "L'indentazione strumentata \u00e8 una tecnica (IIT - \"Instrumented Indentation Testing\"), non distruttiva, relativamente nuova in grado di aumentare notevolmente le capacit\u00e0 delle tradizionali tecniche di misurazione della durezza grazie al monitoraggio in modo continuo del carico e della profondit\u00e0 di affondamento nel materiale del penetratore.\nCaratteristiche generali.\nLo sviluppo della tecnologia soprattutto nel campo dell'elettronica, dei sensori (o trasduttori ) di posizione (induttivi LVDT o capacitivi) e di forza (celle di carico) ad alta risoluzione ha permesso di passare dalla misurazione della durezza, effettuate storicamente con prove che coinvolgevano solo un dato o poco pi\u00f9, a prove che coinvolgono dati di posizione e forza monitorati con continuit\u00e0 durante tutta la durata dell'esperienza di indentazione.\nSostanzialmente tutte le prove riguardanti la durezza sono basate su un'impronta lasciata da un materiale pi\u00f9 duro e di forma appuntita (che costituisce il penetratore) su una parte omogenea e liscia del materiale di cui si vuole misurare la durezza, ma solo con una prova di indentazione strumentata il processo pu\u00f2 essere monitorato con continuit\u00e0. \nLe tecnologie attuali permettono di monitorare la prova con frequenza di campionamento dei dati che vanno da qualche Hertz (Hz) a 1\u00a0kHz per le macchine tecnologicamente pi\u00f9 avanzate.\nIn particolare poi, per la caratterizzazione meccanica di compositi metallo-ceramici e di altri materiali innovativi, l'indentazione strumentata \u00e8 l'unica soluzione proponibile per rapidit\u00e0 di esecuzione ed l'economia dei costi delle prove; difficolt\u00e0 di esecuzione e costi di produzione scoraggiano infatti l'esecuzione di prove meccaniche tradizionali che richiedono provini in numero e dimensioni proibitive in questi contesti.\nL'indentazione strumentata richiede solo piccole porzioni di materiale, risulta essere una prova non distruttiva, non richiede particolari provini da laboratorio e pu\u00f2 essere effettuata direttamente \"in situ\".\nFasi della prova.\nL'esito di una prova di indentazione strumentata \u00e8 sostanzialmente una curva che mette in relazione la forza applicata con la profondit\u00e0 di penetrazione.\nLe fasi principali in cui possiamo dividere una prova di indentazione strumentata sono:\nLe evidenti isteresi del materiale non permettono al sistema di passare al ritorno (fase di scarico) dagli stessi stati che hanno caratterizzata l'andata (fase di carico). Si origina in questo modo una tipica curva detta \"a pinna di squalo\"\nApplicando alla curva di indentazione appositi algoritmi ed apposite analisi statistiche dei dati, la prova di indentazione strumentata ha permesso di oltrepassare le classiche misurazioni della durezza per arrivare ad una classe di nuove misurazioni della durezza che vanno sotto il nome complessivo di durezza universale (\"Universal Hardness\").\nMisurazione tradizionale della durezza.\nLa durezza dei materiali \u00e8 solitamente definita come la resistenza che un materiale oppone a farsi improntare, cio\u00e8 a farsi deformare un modo plastico e quindi permanente, sotto l'azione di un altro corpo di forma definita, generalmente piramidale o sferica, pi\u00f9 duro, chiamato penetratore.\nNelle prove di tipo tradizionale \n(Rockwell, \nVickers e \nBrinell) la durezza viene valutata soltanto dopo la rimozione del carico applicato.\nNei casi delle prove Vickers e Brinell, dopo la rimozione del carico applicato, vengono misurate otticamente le impronte rilasciate dal penetratore; per la prova Rockwell viene misurato l'affondamento plastico effettuato dal penetratore. Per quest'ultima la prova deve essere condotta applicando carichi precisi fissati dalla normativa.\nLimiti della misurazione tradizionale della durezza.\nLe prove Rockwell presentano spesso inadeguatezza in riferimento ai carichi, in genere troppo elevati, soprattutto se la misurazione deve essere effettuata localmente in zone ristrette che interessano quindi solo porzioni limitate del materiale.\nTutte le prove Vickers, Rockwell e Brinell ignorano completamente gli effetti delle deformazioni di tipo elastico che il materiale subisce sotto la spinta del penetratore.\nNelle prove Vickers e Brinell la misurazione ottica dell'impronta comporta, inevitabilmente, l'introduzione di ulteriori incertezze nella procedura, a volte di difficile valutazione, poich\u00e9 oltre alle incertezze strettamente legate ad ogni processo di misurazione si dovrebbe tener conto anche degli errori sistematici di pi\u00f9 difficile determinazione.\nIn pi\u00f9 l'impiego delle tecniche classiche per la misurazione della durezza, nell'ambito della caratterizzazione meccanica di materiali quali i compositi metallo-ceramici, potrebbe rivelarsi svantaggiosa considerate le difficolt\u00e0 ed i costi associati alla produzione ed alla lavorazione di questi compositi. Al contrario, l'utilizzo di prove Indentazione Strumentata, consente di avere una prova rapida, economica e di tipo NON-DISTRUTTIVO.\nNecessit\u00e0 della durezza universale.\nLa buona indipendenza del valore della durezza dalle entit\u00e0 del carico applicato che si ottiene utilizzando un penetratore Vickers o Berkovich (entrambi piramidali) per la misurazione della durezza, suggerisce cos\u00ec un metodo ottimale per ottenere tale misurazione: utilizzare un sistema automatico per rilevare la profondit\u00e0 di affondamento e l'entit\u00e0 del carico applicato. Il metodo risulta cos\u00ec conveniente per la velocit\u00e0 di esecuzione e le precisione dei riferimenti. \nLa realizzazione di tale soluzione \u00e8 divenuta ora possibile grazie alle tecnologie ed agli strumenti esistenti idonei a valutare e a registrare istante per istante i valori delle grandezze (forza-spostamento) in gioco permettendo cos\u00ec anche alla norma (ISO-14577) di ottenere, mediante elaborazione di appositi algoritmi, la valutazione di almeno tre grandezze:"}
{"id": "2628685", "revid": "287204", "url": "https://it.wikipedia.org/wiki?curid=2628685", "title": "Jabalpur Cantonment", "text": " \nJabalpur Cantonment \u00e8 una suddivisione dell'India, classificata come \"cantonment board\", di 66.482 abitanti, situata nel distretto di Jabalpur, nello stato federato del Madhya Pradesh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 10' 59 N e 80\u00b0 00' 52 E.\nSociet\u00e0.\nEvoluzione demografica.\nAl censimento del 2001 la popolazione di Jabalpur Cantonment assommava a 66.482 persone, delle quali 39.528 maschi e 26.954 femmine. I bambini di et\u00e0 inferiore o uguale ai sei anni assommavano a 6.333, dei quali 3.360 maschi e 2.973 femmine. Infine, coloro che erano in grado di saper almeno leggere e scrivere erano 55.629, dei quali 35.132 maschi e 20.497 femmine."}
{"id": "2628686", "revid": "22356", "url": "https://it.wikipedia.org/wiki?curid=2628686", "title": "Debeerius", "text": ""}
{"id": "2628692", "revid": "21880", "url": "https://it.wikipedia.org/wiki?curid=2628692", "title": "Orchis collina", "text": ""}
{"id": "2628693", "revid": "287204", "url": "https://it.wikipedia.org/wiki?curid=2628693", "title": "Parco nazionale di Salamaj\u00e4rvi", "text": "Il parco nazionale di Salamaj\u00e4rvi (in finlandese:\" Salamaj\u00e4rven kansallispuisto\") \u00e8 un parco nazionale della Finlandia, nella provincia della Finlandia occidentale. \u00c8 stato istituito nel 1982 e occupa una superficie di 62 km\u00b2."}
{"id": "2628694", "revid": "342057", "url": "https://it.wikipedia.org/wiki?curid=2628694", "title": "Fiume Tresa", "text": ""}
{"id": "2628695", "revid": "61051", "url": "https://it.wikipedia.org/wiki?curid=2628695", "title": "Bell TH-57", "text": ""}
{"id": "2628696", "revid": "22356", "url": "https://it.wikipedia.org/wiki?curid=2628696", "title": "Thrinacoselache", "text": ""}
{"id": "2628699", "revid": "22356", "url": "https://it.wikipedia.org/wiki?curid=2628699", "title": "Heteropetalus", "text": ""}
{"id": "2628701", "revid": "155613", "url": "https://it.wikipedia.org/wiki?curid=2628701", "title": "Giuseppe Zanoja", "text": ""}
{"id": "2628702", "revid": "339392", "url": "https://it.wikipedia.org/wiki?curid=2628702", "title": "Scherma egiziana", "text": ""}
{"id": "2628703", "revid": "22356", "url": "https://it.wikipedia.org/wiki?curid=2628703", "title": "Kharmerungulatum", "text": ""}
{"id": "2628708", "revid": "108553315", "url": "https://it.wikipedia.org/wiki?curid=2628708", "title": "Fontana della Maruzza", "text": "La fontana della Maruzza \u00e8 una delle fontane storiche di Napoli; \u00e8 sita nei giardinetti della chiesa di Santa Maria di Portosalvo.\nLa struttura in oggetto, secondo quanto ci riferisce Carlo Celano, venne costruita in concomitanza alla chiesa; entrambe furono volute per volont\u00e0 della corporazione dei marinai, le cui donne avevano ancora la particolarit\u00e0 di vestirsi \"alla greca\".\nLa fontana \u00e8 denominata della \"maruzza\", perch\u00e9 il suo centro \u00e8 caratterizzato da una pregevole scultura che raffigura una lumaca; essa, un tempo donava l'acqua che si infrangeva nella vasca sottostante. La struttura, come del resto anche molte altre fontane napoletane, fu traslocata in altre zone, per poi ritornare nel suo luogo d'origine.\nLa fontana e la vicina chiesa, nel periodo del Risanamento, furono fortunatamente salvate dalle tremende distruzioni che interessarono la zona. Il luogo godeva di una cattiva fama (all'epoca denominato mandracchio), ed era considerato sinonimo di \"luogo malfamato e sporco\" che, soprattutto nella Napoli di fine Ottocento e inizio Novecento, avrebbe potuto significare potenziali abbattimenti. Si suppone che nella zona sbarcassero le mandrie destinate al macello o che il nome abbia un'origine orientale.\n\u00c8 stata restaurata grazie all'iniziativa \"Monumentando\", promossa dal Comune di Napoli, e restituita ai napoletani nel gennaio del 2016, dopo un accurato restauro durato poco pi\u00f9 di 3 mesi. "}
{"id": "2628714", "revid": "287204", "url": "https://it.wikipedia.org/wiki?curid=2628714", "title": "Parco nazionale di Tiilikkaj\u00e4rvi", "text": "Il parco nazionale di Tiilikkaj\u00e4rvi (in finlandese:\" Tiilikkaj\u00e4rven kansallispuisto\") \u00e8 un parco nazionale della Finlandia, nella provincia della Finlandia orientale. \u00c8 stato istituito nel 1982 e occupa una superficie di 34 km\u00b2."}
{"id": "2628721", "revid": "287204", "url": "https://it.wikipedia.org/wiki?curid=2628721", "title": "Jiran", "text": " \nJiran \u00e8 una suddivisione dell'India, classificata come \"nagar panchayat\", di 10.519 abitanti, situata nel distretto di Neemuch, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 19' 05 N e 74\u00b0 53' 19 E.\nSociet\u00e0.\nEvoluzione demografica.\nAl censimento del 2001 la popolazione di Jiran assommava a 10.519 persone, delle quali 5.301 maschi e 5.218 femmine. I bambini di et\u00e0 inferiore o uguale ai sei anni assommavano a 1.429, dei quali 719 maschi e 710 femmine. Infine, coloro che erano in grado di saper almeno leggere e scrivere erano 6.480, dei quali 4.060 maschi e 2.420 femmine."}
{"id": "2628724", "revid": "436907", "url": "https://it.wikipedia.org/wiki?curid=2628724", "title": "Hyper Music/Feeling Good", "text": "Hyper Music/Feeling Good \u00e8 un singolo del gruppo musicale britannico Muse, pubblicato il 19 novembre 2001 come quarto estratto dal secondo album in studio \"Origin of Symmetry\".\nDescrizione.\nIl titolo di \"Hyper Music\" \u00e8 ispirato al titolo del libro del fisico Michio Kaku \"Hyperspace\", testo sulla teoria delle stringhe al quale \u00e8 ispirato anche il titolo dell'album \"Origin of Symmetry\". Del brano esiste anche una versione acustica, intitolata \"Hyper Chondriac Music\" e pubblicata come b-side del singolo precedente; tale versione \u00e8 stata in seguito inclusa nel primo disco della raccolta \"Hullabaloo Soundtrack\" (2002) e nel cofanetto \"Origin of Muse\" (2019).\n\"Feeling Good\" \u00e8 la reinterpretazione del brano originale di Anthony Newley e Leslie Bricusse realizzato per il musical del 1965 \"The Roar of the Greasepaint - The Smell of the Crowd\" e resa famosa dalla versione di Nina Simone. La Nescaf\u00e9 impieg\u00f2 la versione dei Muse per uno spot pubblicitario ma il gruppo neg\u00f2 loro l'utilizzo del brano, in quanto non volevano pubblicizzare prodotti per supermercato. L'azienda successivamente decise di utilizzare una versione differente del brano pagando al gruppo un risarcimento che i Muse devolverono alla Oxfam. Nella terza strofa, il frontman Matthew Bellamy esegue le strofe modificando la sua voce attraverso un megafono.\nVideo musicali.\nI videoclip di \"Hyper Music\" e di \"Feeling Good\" sono stati diretti da David Slade e girati in un'unica sessione per abbassare notevolmente il budget di produzione e mantenere una linea di continuit\u00e0 legata all'uscita del doppio singolo. Le riprese per \"Hyper Music\" seguono in maniera sincopata il ritmo incalzante della canzone, mentre per \"Feeling Good\" le riprese mostrano il gruppo eseguire il brano mentre vengono circondati da persone dai volti sfigurati e irriconoscibili.\nTracce.\nTesti e musiche di Matthew Bellamy, eccetto dove indicato."}
{"id": "2628730", "revid": "547992", "url": "https://it.wikipedia.org/wiki?curid=2628730", "title": "Paolo Falace", "text": "Biografia.\nLa sua principale attivit\u00e0 \u00e8 legata al mondo teatrale.\nNel cinema \u00e8 stato interprete di diversi film, tra i quali \"'o Re\" (1989) di Luigi Magni, dove interpreta la parte di Chiavone. Nel 1986 ha inoltre lavorato con Maurizio Ponzi per la realizzazione del film \"Il tenente dei carabinieri\"."}
{"id": "2628731", "revid": "339392", "url": "https://it.wikipedia.org/wiki?curid=2628731", "title": "Laggania", "text": ""}
{"id": "2628733", "revid": "22356", "url": "https://it.wikipedia.org/wiki?curid=2628733", "title": "Batrachotomus", "text": ""}
{"id": "2628734", "revid": "22356", "url": "https://it.wikipedia.org/wiki?curid=2628734", "title": "Musturzabalsuchus", "text": ""}
{"id": "2628736", "revid": "110157", "url": "https://it.wikipedia.org/wiki?curid=2628736", "title": "Comitato Olimpico Nazionale e Sportivo Beninese", "text": "Il Comitato Olimpico Nazionale e Sportivo Beninese (noto anche come \"Comit\u00e9 National Olympique et Sportif B\u00e9ninois\" o \"CNOM\" in francese) \u00e8 un'organizzazione sportiva beninese, nata nel 1962 a Cotonou, Benin.\nRappresenta dapprima la Repubblica del Dahomey presso il Comitato Olimpico Internazionale (CIO) dal 1962 ed ha lo scopo di curare l'organizzazione ed il potenziamento dello sport in Benin e, in particolare, la preparazione degli atleti beninesi, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Marius Francisco, mentre la carica di segretario generale \u00e8 occupata da Julien V. Minavoa."}
{"id": "2628737", "revid": "287204", "url": "https://it.wikipedia.org/wiki?curid=2628737", "title": "Jata Chhapar", "text": " \nJata Chhapar \u00e8 una suddivisione dell'India, classificata come \"census town\", di 3.455 abitanti, situata nel distretto di Chhindwara, nello stato federato del Madhya Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 22\u00b0 13' 59 N e 78\u00b0 41' 26 E.\nSociet\u00e0.\nEvoluzione demografica.\nAl censimento del 2001 la popolazione di Jata Chhapar assommava a 3.455 persone, delle quali 1.790 maschi e 1.665 femmine. I bambini di et\u00e0 inferiore o uguale ai sei anni assommavano a 409, dei quali 214 maschi e 195 femmine. Infine, coloro che erano in grado di saper almeno leggere e scrivere erano 2.400, dei quali 1.372 maschi e 1.028 femmine."}
{"id": "2628740", "revid": "183483", "url": "https://it.wikipedia.org/wiki?curid=2628740", "title": "Cepheus Flare", "text": ""}
{"id": "2628742", "revid": "767487", "url": "https://it.wikipedia.org/wiki?curid=2628742", "title": "Live on Air", "text": "Live on Air \u00e8 un album dal vivo della symphonic metal band olandese Within Temptation. Sebbene l'album non sia annoverato tra i rilasci ufficiali, la band nel 2002 distribu\u00ec un numero limitato di copie e ne regal\u00f2 altre ad amici e parenti: la migliore definizione per l'album \u00e8 quella di \"live promozionale\".\nLe tracce da 1 a 7 sono registrate al \"013, Tilburg\"; la traccia 8 \u00e8 registrata al \"2MXL\", un programma radiofonico olandese; le tracce 9 e 10 sono registrate a \"KinkFM\", un programma radiofonico olandese."}
{"id": "2628743", "revid": "287204", "url": "https://it.wikipedia.org/wiki?curid=2628743", "title": "Arcadio Maria Larraona", "text": ""}
{"id": "2628744", "revid": "22356", "url": "https://it.wikipedia.org/wiki?curid=2628744", "title": "Xylokorys", "text": ""}
{"id": "2628745", "revid": "4175", "url": "https://it.wikipedia.org/wiki?curid=2628745", "title": "Fran\u00e7ois Pienaar", "text": "Biografia.\nNato a Vereeniging, nell'allora provincia del Transvaal, Pienaar comp\u00ec gli studi superiori alla Patriot School di Witbank \u2014 all'epoca della cui frequenza rappresent\u00f2 rugbisticamente il Sudafrica a livello scolastico \u2014 e successivamente si iscrisse alla Rand Afrikaans University (oggi Universit\u00e0 di Johannesburg), militandone nella formazione di rugby.\nNel 1989 entr\u00f2 nella squadra del , con cui vinse la sua prima Currie Cup nel 1993, bissando poi il successo nel 1994; il 1993 fu anche l'anno nella vittoria nel torneo del SANZAR, il Super 10.\nPienaar esord\u00ec in Nazionale sudafricana il 26 giugno 1993 a Durban contro la , primo \"test match\" degli \"Springbok\" dopo il ritiro internazionale del precedente capitano, Naas Botha; a Pienaar furono quindi assegnati i gradi fin dal suo incontro di debutto; nel 1995 si trov\u00f2 dunque a guidare la squadra che disput\u00f2 la sua prima Coppa del Mondo, tenutasi proprio in Sudafrica a suggellare la fine del regime di \"apartheid\" in vigore fino a solo pochi anni prima, e a tre anni dalla fine del bando sportivo imposto al Paese dal Comitato Olimpico Internazionale.\nIl si impose nella finale di Johannesburg sulla grazie a un \"drop\" nei tempi supplementari di Jo\u00ebl Stransky e fu Pienaar a ricevere dal presidente Nelson Mandela, che nell'occasione vestiva la stessa maglia numero 6 del capitano, la coppa William Webb Ellis.\nIn quello stesso anno, con il , vinse un'altra edizione del torneo del SANZAR e, l'anno successivo, nel corso del Tri Nations 1996, l'unico da lui disputato, chiuse la sua carriera internazionale, a Citt\u00e0 del Capo contro la .\nFurono 29 in totale gli incontri internazionali di Pienaar, tutti da capitano; in 27 di essi fu schierato come flanker e in due occasioni come terza centro, durante il \"tour\" post-mondiale 1995 in cui il disput\u00f2 il suo primo \"test match\" assoluto contro l', allo Stadio Olimpico di Roma.\nAlla fine del 1996 Pienaar ricevette un'offerta complessiva di sterline per due stagioni e mezzo al , in Inghilterra e, su consiglio di sua moglie Nerine, accett\u00f2 l'ingaggio; debutt\u00f2 in Premiership il 28 dicembre; il contratto fu poi prolungato fino al 2000.\nNel periodo da giocatore al Saracens Pienaar vinse la coppa Anglo-Gallese nel 1998, battendo nella finale di Twickenham gli 48-18; nel 1999 ricevette anche l'invito dei a giocare nell'incontro annuale contro il .\nNel 2000 Pienaar si ritir\u00f2 da giocatore e fu nominato allenatore e direttore sportivo del Saracens, incarichi che tenne fino al febbraio 2002, quando si dimise a fronte degli scarsi risultati sportivi della squadra.\nTornato in Sudafrica, intraprese la carriera di dirigente aziendale e di commentatore sportivo (per la britannica ITV comment\u00f2 anche gli incontri della ) e fece parte del direttivo del comitato che pose la candidatura sudafricana per la (poi assegnata alla Nuova Zelanda).\nNel 1999 diede alle stampe un libro, \"Rainbow Warrior\", e nel 2008 fu il soggetto di un'opera di John Carlin, \"Playing the Enemy: Nelson Mandela and the Game that Made a Nation\" (in italiano \"Ama il tuo nemico\", Sperling &amp; Kupfer, 2009), che fu la base del soggetto del film \"Invictus - L'invincibile\" (2009), di Clint Eastwood, in cui il personaggio di Pienaar \u00e8 interpretato da Matt Damon.\nSposato con Nerine Winter dal 1996, Pienaar ha due figli, di uno dei quali Nelson Mandela fu padrino di battesimo.\nDal 2005, per i suoi meriti sportivi, Pienaar figura nell'International Rugby Hall of Fame e, dal 2011, in quella di World Rugby."}
{"id": "2628747", "revid": "22356", "url": "https://it.wikipedia.org/wiki?curid=2628747", "title": "Promissum", "text": ""}
{"id": "2628748", "revid": "22356", "url": "https://it.wikipedia.org/wiki?curid=2628748", "title": "Kuwajimalla", "text": ""}
{"id": "2628755", "revid": "216538", "url": "https://it.wikipedia.org/wiki?curid=2628755", "title": "Campionato mondiale di freestyle", "text": ""}
{"id": "2628756", "revid": "110157", "url": "https://it.wikipedia.org/wiki?curid=2628756", "title": "Comitato Olimpico Nazionale Botswano", "text": "Il Comitato Olimpico Nazionale Botswano (noto anche come \"Botswana National Olympic Committee\" in inglese) \u00e8 un'organizzazione sportiva botswana, nata nel 1978 a Gaborone, Botswana.\nRappresenta questa nazione presso il Comitato Olimpico Internazionale (CIO) dal 1980 ed ha lo scopo di curare l'organizzazione ed il potenziamento dello sport in Botswana e, in particolare, la preparazione degli atleti botswani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Negroes Malealea Kgosietsile, mentre la carica di segretario generale \u00e8 occupata da Moses Moruisi."}
{"id": "2628757", "revid": "767487", "url": "https://it.wikipedia.org/wiki?curid=2628757", "title": "Hecate Enthroned", "text": "Gli Hecate Enthroned sono un gruppo symphonic black metal inglese formato a Chelshire nel 1993."}
{"id": "2628758", "revid": "287204", "url": "https://it.wikipedia.org/wiki?curid=2628758", "title": "Jawar", "text": " \nJawar \u00e8 una suddivisione dell'India, classificata come \"nagar panchayat\", di 7.131 abitanti, situata nel distretto di Sehore, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 02' 25 N e 76\u00b0 29' 23 E.\nSociet\u00e0.\nEvoluzione demografica.\nAl censimento del 2001 la popolazione di Jawar assommava a 7.131 persone, delle quali 3.699 maschi e 3.432 femmine. I bambini di et\u00e0 inferiore o uguale ai sei anni assommavano a 1.274, dei quali 656 maschi e 618 femmine. Infine, coloro che erano in grado di saper almeno leggere e scrivere erano 3.772, dei quali 2.407 maschi e 1.365 femmine."}
{"id": "2628764", "revid": "729019", "url": "https://it.wikipedia.org/wiki?curid=2628764", "title": "Armet Armored Vehicles Gurkha", "text": "L'Armet Armored Vehicles Gurkha \u00e8 un veicolo corazzato prodotto dall'Armet Armored Vehicles Incorporated in Florida.\n\u00c8 un veicolo corazzato leggero ed \u00e8 basato sul pi\u00f9 grande Armet Armored Vehicles Balkan Mk3, camion corazzato su scafo di un Ford F550. Una torretta opzionale \u00e8 disponibile sia per il Balkan Mk3 che per il Gurkha.\nCome molti veicoli corazzati della Terradyne il Gurkha LAPV \u00e8 incredibilmente resistente, l'autista pu\u00f2 sopravvivere a 4 missili di calibro 40\u00a0mm, 6 granate o una bomba di carro armato. La variante con torretta mitragliatrice (generalmente una Browning M2) \u00e8 dotata di una corazza ancor pi\u00f9 resistente; l'autista pu\u00f2 resistere a 7 missili di calibro 40\u00a0mm, 9 granate, 2 bombe di carro armato o una scarica di minigun di 2:30 minuti.\nOperatori.\nIl veicolo \u00e8 stato venduto a:\nIl veicolo \u00e8 anche prodotto in Canada, a Concord, nella regione dell'Ontario"}
{"id": "2628766", "revid": "336956", "url": "https://it.wikipedia.org/wiki?curid=2628766", "title": "Armet Armoured Vehicles Gurkha", "text": ""}
{"id": "2628767", "revid": "599013", "url": "https://it.wikipedia.org/wiki?curid=2628767", "title": "Chendo", "text": "Dal 1998, anno del suo ritiro da calciatore professionista, \u00e8 team manager del .\nCarriera.\nClub.\nTutta la sua carriera si \u00e8 svolta tra le file del , con cui ha esordito l'11 aprile 1982 in Castell\u00f3n-Real Madrid. Con le \"merengues\" ha vinto 7 campionati, 2 coppe del Re, una coppa dei Campioni, due Coppa UEFA ed altri trofei, totalizzando quasi 500 presenze in gare ufficiali.\nNazionale.\n\u00c8 stato convocato dalla nazionale spagnola in 26 occasioni. Il suo debutto risale al 22 gennaio 1986 nella partita Spagna-URSS.\nHa inoltre partecipato al Campionato mondiale di calcio 1986 e al Campionato mondiale di calcio 1990."}
{"id": "2628768", "revid": "287204", "url": "https://it.wikipedia.org/wiki?curid=2628768", "title": "Jeron Khalsa", "text": " \nJeron Khalsa \u00e8 una suddivisione dell'India, classificata come \"nagar panchayat\", di 8.297 abitanti, situata nel distretto di Tikamgarh, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 25\u00b0 08' 56 N e 78\u00b0 39' 30 E.\nSociet\u00e0.\nEvoluzione demografica.\nAl censimento del 2001 la popolazione di Jeron Khalsa assommava a 8.297 persone, delle quali 4.383 maschi e 3.914 femmine. I bambini di et\u00e0 inferiore o uguale ai sei anni assommavano a 1.496, dei quali 766 maschi e 730 femmine. Infine, coloro che erano in grado di saper almeno leggere e scrivere erano 3.468, dei quali 2.348 maschi e 1.120 femmine."}
{"id": "2628772", "revid": "119547631", "url": "https://it.wikipedia.org/wiki?curid=2628772", "title": "Maunder", "text": ""}
{"id": "2628774", "revid": "110157", "url": "https://it.wikipedia.org/wiki?curid=2628774", "title": "Museo del carcere Le Nuove", "text": "Il Museo del Carcere \"Le Nuove\" \u00e8 situato presso l'ex carcere di Torino, detto appunto \"Le Nuove\", costruito tra il 1854 ed il 1869, inaugurato nel 1870 sotto il regno di Vittorio Emanuele II e rimasto in funzione fino a quando non fu sostituito nel 1986 dal pi\u00f9 moderno carcere \"Lorusso e Cutugno\" situato nel quartiere Vallette.\nIl percorso museale si articola all'interno delle varie strutture dell'ex carcere.\nProgettato dall'architetto Giuseppe Polani, era stato concepito, secondo i criteri dell'epoca, come un carcere a segregazione individuale.\nDisponeva di 648 celle, tredici bracci, compresi quelli dei condannati a morte, nonch\u00e9 di due cappelle, una per gli uomini ed una per le donne. Le celle avevano inoltre la caratteristica di avere le finestre a \"bocca di lupo\", che permettevano di vedere soltanto il cielo.\nIl suo primo direttore, Marinucci, consent\u00ec di utilizzare la chiesa interna per le lezioni scolastiche: i detenuti seguivano le lezioni tenute dai volontari dell'Arciconfraternita dalle cellette progettate per la partecipazione individuale alle funzioni religiose. \nDurante il periodo fascista vi rimasero reclusi oppositori, partigiani ed ebrei, come Ignazio Vian e Emanuele Artom, deportati e condannati a morte. Famigerato fu il braccio tedesco, gestito dalle SS, dove venivano torturati i detenuti.\nFino alla caduta del fascismo non furono apportate modifiche alla struttura; successivamente, con i nuovi diritti costituzionali, il carcere fu reso lentamente pi\u00f9 vivibile, eliminando i muri interni del cortile ed apportando importanti modifiche alle celle, tra cui l'ampliamento delle finestre e la dotazione di termosifoni e water.\nAttualmente nella struttura, oltre al museo del carcere, vi sono anche alcuni uffici giudiziari."}
{"id": "2628775", "revid": "287204", "url": "https://it.wikipedia.org/wiki?curid=2628775", "title": "VdB 152", "text": "vdB 152 \u00e8 una nebulosa a riflessione visibile nella costellazione di Cefeo.\nLa sua posizione si individua circa 4\u00b0 ad est di Alfirk (), in una regione ricca di nebulose oscure e campi stellari, posta sul bordo meridionale del Cepheus Flare; al suo interno si trova una stella bianco-azzurra di sequenza principale, BD+69\u00a01231, di magnitudine 9,29, la cui radiazione imprime ai gas circostanti un colore nettamente azzurrognolo. La stella si trova sull'estremit\u00e0 pi\u00f9 meridionale di una nebulosa oscura dall'aspetto cometario, con una lunga chioma che si disperde in direzione nord. Nella parte settentrionale della nube si trova LDN\u00a01217, una nube molto densa in cui la presenza di diverse sorgenti di radiazione infrarossa fanno pensare alla presenza di fenomeni di formazione stellare. La distanza della struttura \u00e8 stimata sui 400 parsec (circa 1300 anni luce)."}
{"id": "2628776", "revid": "287204", "url": "https://it.wikipedia.org/wiki?curid=2628776", "title": "Jhundpura", "text": " \nJhundpura \u00e8 una suddivisione dell'India, classificata come \"nagar panchayat\", di 8.110 abitanti, situata nel distretto di Morena, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 26\u00b0 22' 06 N e 77\u00b0 29' 57 E.\nSociet\u00e0.\nEvoluzione demografica.\nAl censimento del 2001 la popolazione di Jhundpura assommava a 8.110 persone, delle quali 4.499 maschi e 3.611 femmine. I bambini di et\u00e0 inferiore o uguale ai sei anni assommavano a 1.531, dei quali 867 maschi e 664 femmine. Infine, coloro che erano in grado di saper almeno leggere e scrivere erano 3.954, dei quali 2.801 maschi e 1.153 femmine."}
{"id": "2628780", "revid": "287204", "url": "https://it.wikipedia.org/wiki?curid=2628780", "title": "Jirapur", "text": " \nJirapur \u00e8 una suddivisione dell'India, classificata come \"nagar panchayat\", di 16.815 abitanti, situata nel distretto di Rajgarh, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 02' 42 N e 76\u00b0 21' 09 E.\nSociet\u00e0.\nEvoluzione demografica.\nAl censimento del 2001 la popolazione di Jirapur assommava a 16.815 persone, delle quali 8.700 maschi e 8.115 femmine. I bambini di et\u00e0 inferiore o uguale ai sei anni assommavano a 2.744, dei quali 1.368 maschi e 1.376 femmine. Infine, coloro che erano in grado di saper almeno leggere e scrivere erano 10.483, dei quali 6.356 maschi e 4.127 femmine."}
{"id": "2628785", "revid": "287204", "url": "https://it.wikipedia.org/wiki?curid=2628785", "title": "Parco nazionale di Torronsuo", "text": "Il parco nazionale di Torronsuo (in finlandese:\" Torronsuon kansallispuisto\") \u00e8 un parco nazionale della Finlandia, nella provincia della Finlandia meridionale. \u00c8 stato istituito nel 1990 e occupa una superficie di 30 km\u00b2."}
{"id": "2628787", "revid": "110157", "url": "https://it.wikipedia.org/wiki?curid=2628787", "title": "Swoon (Prefab Sprout)", "text": "Swoon \u00e8 il primo album dei Prefab Sprout, pubblicato dalla Kitchenware nel marzo del 1984."}
{"id": "2628790", "revid": "339392", "url": "https://it.wikipedia.org/wiki?curid=2628790", "title": "Semiotica visiva", "text": ""}
{"id": "2628791", "revid": "1543377", "url": "https://it.wikipedia.org/wiki?curid=2628791", "title": "Femminilit\u00e0", "text": "La femminilit\u00e0 (o il genere femminile) \u00e8 un insieme di attributi, comportamenti e ruoli generalmente associati alle donne. La femminilit\u00e0 \u00e8 costruita socialmente e culturalmente, anche se alcuni comportamenti considerati femminili, come indica la ricerca, sono biologicamente influenzati. Fino a che punto la femminilit\u00e0 sia influenzata biologicamente o socialmente \u00e8 oggetto di dibattito. Il genere femminile \u00e8 distinto dalla definizione del sesso biologico femminile, poich\u00e9 sia i maschi che le femmine possono esibire caratteristiche femminili.\nLe caratteristiche tradizionalmente, culturalmente e socialmente citate come femminili includono grazia, gentilezza, empatia, umilt\u00e0 e sensibilit\u00e0, anche se le caratteristiche associate alla femminilit\u00e0 variano tra societ\u00e0 e individui, e sono influenzati da una variet\u00e0 di fattori sociali e culturali.\nLa visione della femminilit\u00e0 nella storia.\nLa posizione bipede dell\"'Homo habilis\" ha provocato una serie di cambiamenti anatomici nel genere \"Homo\" quali la riduzione del bacino e, di conseguenza, del diametro del canale del parto nelle femmine. Questo port\u00f2 ad una gestazione pi\u00f9 breve per contenere le dimensioni del neonato; di conseguenza dopo il parto fu necessario molto pi\u00f9 tempo per lo sviluppo e la crescita dei nuovi nati che, non avendo terminato l'accrescimento, erano incapaci di sopravvivenza autonoma. \u00c8 la madre che li nutre allattandoli, che li cura e li educa: ci\u00f2 spiega gli inizi paleontologici del culto della figura materna, dove la femminilit\u00e0 \u00e8 associata alla potenza generativa delle donne, cio\u00e8 alla maternit\u00e0 (dunque alla fertilit\u00e0, alla gestazione e all'allattamento) e al suo ruolo determinante per la vita della prole.\nNella societ\u00e0 dell\"'homo sapiens\" nomade, si sviluppa il culto totemico verso le strutture anatomiche dedicate alla procreazione: il culto verso l'utero (oggetto di culto per la sua capacit\u00e0 di trattenere il feto e la sua nascita) e il culto fallico (considerato come \"depositaria della vita\"). Nella societ\u00e0 sedentaria dopo la transizione neolitica, si affermano diversi modelli sociali che coinvolgono i ruoli sociali di genere all'interno della comunit\u00e0 paleo-agricola. La divisione del lavoro \u00e8 determinante nella costruzione dei ruoli di genere; le donne vengono assegnate a compiti di cura della casa e del villaggio, il che include la procreazione, ma anche la produzione del cibo con il lavoro nei campi. La nozione preistorica della fertilit\u00e0 e della capacit\u00e0 di procreazione materna di una donna \u00e8 conservata e rappresentata come metafora della fertilit\u00e0 della Terra. La societ\u00e0 matriarcale, organizzata attorno a riti di fecondit\u00e0, cede lentamente il passo ad una societ\u00e0 patriarcale, resa necessaria dalla produzione intensiva di cibo e dalla sua difesa. Secondo i seguaci della storicit\u00e0 del matriarcato, la figura della donna muta con il cambiamento della societ\u00e0 e la femminilit\u00e0 viene legata sempre pi\u00f9 a compiti con minore impatto fisico, mentre l'antropologia dei gruppi umani si organizzava attorno a guerrieri e capi militari.\nNella visione classica, la bellezza, la fertilit\u00e0 e l'amore sono attribuiti a divinit\u00e0 femminili come Afrodite, Venere, Iside, Hathor e Freia. Nella visione abramitica della genesi, la donna \u00e8 percepita come il prodotto dell'uomo nel racconto di Adamo ed Eva, essendo l'uomo un'immagine identica di Dio e la donna un prodotto creato dall'uomo. In queste visioni si stabilisce un modello di genere che suggerisce la necessaria complementarit\u00e0 dell'uomo con la donna nella vita matrimoniale. All'interno della visione cristiana, l'idea della divinit\u00e0 familiare che divinizza il rapporto tra madre e figlio, riproducendo quello fra Iside e Horus, viene ripresa ed esemplificata con la figura di Maria e Ges\u00f9 Cristo.\nNel Medioevo e nel Rinascimento le donne si identificano principalmente con le attivit\u00e0 domestiche, anche se partecipano anche alla vita religiosa, alla monarchia e alla vita militare. La donna feudale era caratterizzata dalla devozione coniugale e dall'obbedienza al maschio (coniuge o padre di famiglia), di solito dedicata alle faccende domestiche come la cucina, il cucito, l'artigianato, la cura dei figli e il servizio al marito in materia di lavoro, se sposata. I conventi offrivano un'alternativa a quelle donne che non volevano una vita matrimoniale e avevano una vocazione religiosa. La Chiesa cattolica e il suo principio filosofico erano normalmente determinati da figure maschili, fino all'introduzione di figure femminili che influenzarono la filosofia religiosa come Caterina da Siena e Teresa d'Avila. Le donne svolgevano anche un ruolo politico come monarca o regina e a volte venivano rese partecipi delle attivit\u00e0 militari a causa della loro devozione ai mariti, o integrate nelle operazioni militari come donne guerriere, come nelle imprese militari di Giovanna d'Arco e Tamar di Georgia. La donna nel Medioevo viene anche associata al peccato e alla tentazione. Gli attributi femminili sono anche quelli del diavolo, della seduzione, della menzogna e dell'astuzia, che siano donne sposate o meno.\nNel XVIII secolo si cerc\u00f2 di introdurre l'uguaglianza di genere e un ruolo politicamente pi\u00f9 attivo per le donne con la fallita riforma di Olympe de Gouges sulla \"Dichiarazione dei diritti della donna e della cittadina\" del 1791 e le rivendicazioni di Mary Wollstonecraft. Le donne hanno continuato ad assumere i compiti a loro riservati nei secoli precedenti di compagne subordinate alla figura maschile nella vita matrimoniale, per la diversa educazione e ruolo a loro riservato nella societ\u00e0, fino ai primi decenni del XX secolo.\nCiononostante, la prima ondata di femminismo nell'Ottocento solleva interrogativi sul concetto di femminilit\u00e0 e sulla figura della donna come proprietaria dello spazio domestico e compagna dell'uomo nella vita coniugale, oltre a vari stereotipi come la delicatezza, il raffinamento, e la totale dipendenza da un uomo. Viene raggiunta nel XIX secolo maggiore libert\u00e0 sul lavoro, cos\u00ec come vengono passate alcune riforme giuridiche come la libert\u00e0 di espressione e il suffragio femminile.\nLa femminilit\u00e0 mascolina, o l'effeminatezza, anche se socialmente condannata in Occidente, viene enfatizzata negli spettacoli di travestiti del teatro di variet\u00e0 ottocentesco. Nello stesso secolo, emerge la figura del dandy effeminato, portatore di una moda maschile da tratti fortemente femminili che si ritaglier\u00e0 un ruolo importante nella cultura popolare fino ai giorni nostri.\nNel XX secolo, le donne si distinguono per l'assunzione di un ruolo sociale pi\u00f9 attivo in cui iniziano a svolgere attivit\u00e0 attribuite socialmente agli uomini. Negli anni Venti emerge una nuova ideologia femminile sulla donna sessualmente attiva nota come \"flapper\", che si dedica anche al sesso occasionale, che guida veicoli, consuma alcol e tabacco e indossa abiti leggeri, spesso identificati come audaci o osceni. Su questo modello, la figura della donna viene associata ad aspetti pi\u00f9 trasgressivi ed attivi; la seconda ondata femminista ha promosso varie riforme sulla libert\u00e0 sessuale, la libert\u00e0 riproduttiva, il divorzio, l'equit\u00e0 del lavoro e l'introduzione delle donne nella vita politica attiva. Negli anni '60, la donna rappresenta ancora nella visione tradizionale un'icona interamente domestica di casalinga dedita all'educazione della prole. Con il diffondersi del divorzio e delle famiglie moni-genitoriali nella seconda met\u00e0 del XX secolo, viene distrutta la nozione tradizionale di femminilit\u00e0 e la sua dipendenza coniugale. Dagli anni '70, la donna diventa un'identit\u00e0 stabile del reddito economico familiare; negli anni '90, la donna riesce ad avere in alcuni casi un reddito superiore a quello maschile, portando avanti la figura di donne dedite al lavoro e uomini impegnati nei compiti domestici. Da questo ruolo indipendente della donna nella societ\u00e0, nascono nuovi attributi femminili, spesso auto-imposti, che vanno di pari passo con la terza ondata femminista, caratterizzata dalla ricerca di riforme sociali incentrate principalmente su studi LGBT/queer, identificandosi con il femminismo lesbico.\nAttributi fisici femminili.\nAlcune caratteristiche fisiche femminili vengono descritte da alcune ricerche, in un contesto eterosessuale, come elementi centrali per sentirsi sedotti. Queste ricerche rilevano che molti uomini eterosessuali risultano attratti da una pelle liscia come quella dei bambini, occhi grandi e naso e mento piccolo, oltre al seno ed un certo rapporto vita/anche. Tuttavia esistono differenze culturali in queste preferenze fisiche. Tali studi sono stati talvolta considerati come prova che questi siano indicatori evoluzionari della fertilit\u00e0 femminile, ma si tratta di speculazioni non provate.\nGli attributi fisici femminili ritenuti dagli uomini attrattivi possono essere percepiti dalle donne come potenzialmente minacciosi per la loro abilit\u00e0 nell'attrarre un partner.\nIl modo di vestire \u00e8 stato usato come identificativo dell'identit\u00e0 di genere e della femminilit\u00e0. Riflette gli attributi fisici o psicologici da mettere in evidenza in un determinato momento storico da una determinata societ\u00e0 ed ha accompagnato le manifestazioni di femminilit\u00e0 nella storia. Nell'antica Persia, l'abbigliamento era generalmente \"unisex\", anche se le donne indossavano veli e foulard. Nell'antica Grecia le donne indossavano l'himation; mentre nell'antica Roma le donne indossavano la palla, un mantello rettangolare, e il \"maphorion\".\nModifiche del corpo e dell'aspetto.\nOgni cultura ha sviluppato attribuiti propri associati all'idea di femminilit\u00e0, che hanno portato all'uso di mezzi artificiali per metterli in valore da parte delle donne o imposti loro. \nSupposti attributi psichici femminili.\nBench\u00e9 il comportamento maschile e femminile sia fortemente influenzato dall'educazione e dalla socializzazione di genere, alcuni tratti caratteriali vengono generalmente interpretati come specifici di uno dei due generi.\nQuesti tratti non sarebbero considerati esclusivi di un genere, ma \"predominanti\", e vengono spesso assimilati a caratteristiche psicologiche ipoteticamente determinate dalla differenza biologica relativa al processo di riproduzione. Gli attributi pi\u00f9 specifici della donna sarebbero: l'accoglimento, la ricettivit\u00e0, l'altruismo, la tenerezza, l'empatia, la sensibilit\u00e0, la delicatezza, la pazienza, la comprensione e la collaborazione.\nLe qualit\u00e0 del femminile appaiono sovrapposte ad una sorta di \"ideale materno\": l'amore incondizionato, l'abnegazione, la fusionalit\u00e0, la generosit\u00e0, la tenerezza, la compassione.\nIl mito dell'inferiorit\u00e0 femminile.\nLa femminilit\u00e0 pu\u00f2 mettere insieme una serie di tratti caratteristici (pudore, prudenza, dolcezza) con caratteristiche ad essi opposte (audacia, volont\u00e0 di seduzione, crudelt\u00e0). Ci\u00f2 porta spesso la femminilit\u00e0 ad essere associata all'idea di contraddizione.\nCome la virilit\u00e0, la femminilit\u00e0 ha i suoi difetti, concepiti come esagerazioni delle qualit\u00e0 (essendo tutti questi criteri definiti culturalmente, e non collegabili al genere biologico); la timidezza o debolezza di carattere pu\u00f2 in certi casi condurre al rancore e alla cattiveria (la vendetta femminile pu\u00f2 essere percepita come pi\u00f9 terribile della vendetta dell'uomo), l'incostanza (nel comportamento, nei sentimenti e nei pensieri), la vanit\u00e0 di piacere, la superficialit\u00e0, ecc.\nTali associazioni simboliche, secondo alcuni, si fondano sulla superiorit\u00e0 psichica dell'uomo. Altri considerano che provengano dal patriarcato, che avrebbe magnificato la virilit\u00e0 e imposto modestia alla femminilit\u00e0. Tale riflessione \u00e8 uno dei temi di lavoro di Michel Onfray a proposito di quella che denomina l\"'intersoggettivit\u00e0 sessuata\".\nQuando la societ\u00e0 denigra le qualit\u00e0 femminili, una donna non ha ragioni di apprezzarsi in quanto donna. Erica Jong scrive in \"Alcestis on the Poetry Circuit\": \"la migliore schiava non ha bisogno di essere battuta, ella si batte da sola\".\nFemminilit\u00e0 maschile.\nSe espressi da persone di sesso maschile elementi di quella che, a seconda della cultura di appartenenza, viene definita femminilit\u00e0 sono quasi ovunque nel mondo considerati in maniera negativa in quanto non corrispondenti ai ruoli di genere e al binarismo sessuale. Ci sono per\u00f2 alcune eccezioni come ad esempio la figura delle Hijra in India \nRiguardo alla \"femminilit\u00e0\" \u00e8 pervasivo nella maggior parte delle culture lo stereotipo che gli uomini cisgender omosessuali tendano anche ad avere un alto grado di effeminatezza, nonostante le evidenze non confortino questa idea.\nCritiche al concetto di femminilit\u00e0.\nLa nozione tradizionale di femminilit\u00e0 \u00e8 fortemente contestata. Gi\u00e0 Simone de Beauvoir nel suo testo \"Il secondo sesso\" scriveva:\nFilosofe femministe, come Judith Butler e Simone de Beauvoir, indagano dalla fine degli anni '70 la femminilit\u00e0 e la mascolinit\u00e0 come caratteri essenzialmente costruiti o \"recitati\" attraverso un processo di costruzione sociale\n. La seconda ondata femminista ha messo in avanti movimenti di rifiuto di quelli che considerano \"standard costrittivi\" di bellezza femminile, creati sulla base della subordinazione e l'oggettivazione delle donne, in seguito perpetuati e promossi della visione estetica delle donne stesse per motivi di competizione riproduttiva.\nIl dibattito sulla misura in cui l'identit\u00e0 di genere e i comportamenti specifici di genere siano dovuti alla pressione sociale rispetto ai fattori biologici \u00e8 aperto e oggetto di studio. Gli attributi psicologici legati alla mascolinit\u00e0 o alla femminilit\u00e0 appaiono nei primi tre anni d'et\u00e0 e sono dettati dall'interazione di fattori sociali (esposizione del bambino a stereotipi sul genere) con fattori biologici (esposizione dell'embrione agli ormoni). Altri fattori partecipanti alla definizione del genere nel bambino, e in seguito nell'adulto, sono di carattere evolutivo, genetico, epigenetico e ormonale.\nLe caratteristiche considerate femminili variano da epoca a epoca e da cultura a cultura. Ad esempio, il colore rosa \u00e8 nella cultura occidentale della fine del XX secolo e l'inizio del XXI chiaramente associato alla femminilit\u00e0. All'inizio del Novecento invece, il rosa era il colore dei bambini perch\u00e9 una versione meno accesa del rosso, colore della guerra e quindi legato alla mascolinit\u00e0. Di contro, l'azzurro era il colore per le bambine, dato che era il colore femminile per eccellenza, essendo quello del manto della Madonna.\nLa femminilit\u00e0 nel pensiero religioso.\nEbraismo e Cristianesimo.\nIl magistero della Chiesa cattolica riconosce questa specificit\u00e0, chiamandola \u201cgenio femminile\u201d, e vede nella Madonna l'archetipo della femminilit\u00e0.\nPer definire la concezione tradizionale della femminilit\u00e0 pu\u00f2 essere utile rintracciarla nella Bibbia. Nella concezione ebraica della creazione, sembra esserci nelle intenzioni di Dio Creatore il progetto di una perfetta simmetria tra l'uomo e la donna: \u201cmaschio e femmina li cre\u00f2\u201d (Gn 1, 27). Ma gi\u00e0 l'asimmetria, che si produce tra i due ruoli in seguito al peccato originale (compiuto per primo dalla donna: Gn 3, 6), viene anticipata nell'Eden con il riconoscimento di un ruolo \u201cstrumentale\u201d della donna rispetto all'uomo, essendo la donna riconosciuta come \u201caiuto\u201d all'uomo: \u201cDio plasm\u00f2 con la costola, che aveva tolta all'uomo, una donna e la condusse all'uomo\u201d (Gn 2, 22), perch\u00e9 \u201cnon \u00e8 bene che l'uomo sia solo: gli voglio fare un aiuto\u201d (Gn 2, 18). Dopo il peccato le caratteristiche dell'uomo e della donna sono distinte: l'uomo deve lavorare con fatica per trarre i frutti dal suolo (\u201cil suolo \u2026 Con dolore ne trarrai il cibo \u2026 con il sudore del tuo volto mangerai il pane\u201d: Gn 3, 17-19), e, riguardo alla donna, Dio dice: \u201cMoltiplicher\u00f2 i tuoi dolori e le tue gravidanze, con dolore partorirai figli. Verso tuo marito sar\u00e0 il tuo istinto, ma egli ti dominer\u00e0\u201d (Gn 3, 16). Vengono qui riconosciute due caratteristiche fondamentali della femminilit\u00e0, le quali si caratterizzano storicamente come costanti nella donna: la maternit\u00e0, legata alla procreazione, e la tensione della donna a cercare la realizzazione di se stessa in un rapporto con l'uomo.\nSan Paolo ripete una concezione della donna che pu\u00f2 sembrare considerarla inferiore all'uomo (per i suoi richiami all'opportunit\u00e0 che essa obbedisca e \u201csia sottomessa\u201d al marito), ma nel contempo invita i mariti a \u201crispettare e ad amare\u201d le proprie mogli.\nLa Chiesa, con la figura di Maria, Madre di Dio, esalta la donna e il carattere progenitore della femminilit\u00e0, affermando e confermando la concezione tradizionale della donna cos\u00ec come storicamente affermatasi.\nLa femminilit\u00e0 nel pensiero scientifico e culturale.\nLetteratura e poesia.\nStereotipi pubblicitari.\nGrazia, charme, eleganza, raffinatezza, eterna giovinezza (legata alla paura dell'invecchiamento), sofisticatezza, l'archetipo della madre di famiglia, della donna seduttrice, etc, sono alcuni dei temi portanti del marketing che si rivolge alla donna libera, in quanto consumatrice, di rivelare la sua femminilit\u00e0. La pubblicit\u00e0 gioca anche sui tab\u00f9 legati alle mode (peso e gola, libert\u00e0 sessuale, ecc\u2026), il che pu\u00f2 essere visto meno come una liberazione della femminilit\u00e0 quanto come l'accettazione delle immagini ricevute, anche attraverso la loro inversione.\nPsicoanalisi.\nNei suoi scritti, Sigmund Freud parla di una \"asimmetria\" tra l'uomo e la donna; riguardo al mondo femminile, riconosce di non aver compreso \"che cosa vuole una donna\".\nJung, in \"Ricordi, sogni, riflessioni\" ricorda anche di tenere la testa sulla spalla della domestica, e tutto questo gli dava un senso di estraneo/familiare: questo tipo di donna contemporaneamente \"estranea e nota\" diventa una componente della sua anima, e simboleggia \"l'essenza della femminilit\u00e0\".\nDopo Freud e Jung, tanti si sono occupati della femminilit\u00e0, in particolare Melanie Klein, che ha rivoluzionato i modelli costruiti su questo problema. La femminilit\u00e0 viene ripresa anche dal punto di vista psicosessuale e cognitivo, come analizza Antonio Imbasciati nello studio di Klein e degli sviluppi neokleiniani, e la \"teoria protomentale\". Imbasciati cerca anche di capire la \"tipicit\u00e0\" femminile (con una diversa \"organizzazione mentale\") fin dai primi anni di vita, soprattutto nel suo rapporto con le varie aree corporee, in particolare con la vagina.\nSecondo la terapeuta americana Maureen Murdock: \"Se la psiche di una donna ha concepito sua madre in una maniera negativa o distruttrice, ella si separa dalla sua natura femminile positiva e ha molte difficolt\u00e0 a recuperarla. Molte donne hanno trovato presso il loro padre il lato spontaneo, di cura e gioioso della femminilit\u00e0. La natura della rottura madre/figlia dipende anche dalla maniera in cui una donna integra l'archetipo della Madre nella sua psiche, compresa la nostra e il punto di vista culturale sulla femminilit\u00e0\"."}
{"id": "2628795", "revid": "104458", "url": "https://it.wikipedia.org/wiki?curid=2628795", "title": "Universit\u00e0 Eberhard Karls di Tubinga", "text": ""}
{"id": "2628796", "revid": "104458", "url": "https://it.wikipedia.org/wiki?curid=2628796", "title": "Eberhard-Karls-Universit\u00e4t T\u00fcbingen", "text": ""}
{"id": "2628802", "revid": "104458", "url": "https://it.wikipedia.org/wiki?curid=2628802", "title": "Rheinische Friedrich-Wilhelms-Universit\u00e4t Bonn", "text": ""}
{"id": "2628806", "revid": "76069", "url": "https://it.wikipedia.org/wiki?curid=2628806", "title": "Parco nazionale Urho Kekkonen", "text": "Il parco nazionale Urho Kekkonen (in finlandese:\" Urho Kekkosen kansallispuisto\") \u00e8 un parco nazionale della Finlandia, nella provincia della Lapponia. \u00c8 stato istituito nel 1983 e occupa una superficie di 2.550\u00a0km\u00b2. Il parco prende il nome da Urho Kekkonen, presidente e primo ministro finlandese."}
{"id": "2628808", "revid": "287204", "url": "https://it.wikipedia.org/wiki?curid=2628808", "title": "Nascita di un guru", "text": "\u00ab \"Chiunque si vanti di potersi avvicinare a Dio \u00e8 vittima dell'inganno di Dio.\"\n\"Qualcuno mi porti un whisky. On the rocks!\" \u00bb\nNascita di un guru \u00e8 un romanzo di Takeshi Kitano.\nTrama.\nKazuo \u00e8 un ragazzo che vive un periodo molto difficile: ha da poco perso il lavoro, la sua ragazza lo ha lasciato per un altro e, in pi\u00f9, vive tormentandosi internamente da enormi interrogativi metafisici. Quando un giorno, casualmente, si imbatte in una strana comunit\u00e0 religiosa che fa riferimento a un guru, si aggrappa disperatamente ad essa come a una scialuppa di salvataggio nel mare in tempesta. Ma le cose non vanno ugualmente bene. Il capo della setta non \u00e8 del tutto a posto e il suo assistente \u00e8 un cinico senza scrupoli. I seguaci, da parte loro, sembrano cercare l'elevazione spirituale nei bar e nei bordelli. Non fa niente. Kazuo, imperterrito, vuole continuare senza ombra di dubbio questa strada. Ma il fato ha in mente grandi cose per lui, cos\u00ec, in men che non si dica gli eventi prendono una strana piega e lui si ritrova a occupare un ruolo assolutamente inatteso..."}
{"id": "2628810", "revid": "72396", "url": "https://it.wikipedia.org/wiki?curid=2628810", "title": "Mazlum Do\u011fan", "text": "Biografia.\nComplet\u00f2 la sua formazione scolastica a Bal\u0131kesir. Nel 1974 super\u00f2 un esame per essere ammesso all'Universit\u00e0 Hacettepe, una delle migliori universit\u00e0 della Turchia con sede ad Ankara. Ad Hacettepe conobbe altri curdi che lo introdussero alla politica e quello che nacque come un incontro casuale divenne presto una vocazione. La lettura divenne la passione della sua vita. Quelli che lo conoscevano dicevano che poteva leggere fino a 500 pagine al giorno. Lo studio gli apr\u00ec gli occhi sull'oppressione che regnava attorno a lui.\nNel 1976 entr\u00f2 nel movimento studentesco, antesignano del PKK. Fu il primo redattore capo del giornale \"Serxweb\u00fbn\". Nel 1979 venne incarcerato. Dopo l'arresto, per un anno, riusc\u00ec a tenere celata la sua identit\u00e0 finch\u00e9 Sahin Donmez, suo compagno di studi, la rivel\u00f2 alle guardie carcerarie dopo essere stato arrestato. Fu accusato di essere membro del PKK e di averne contribuito alla fondazione ed allo sviluppo, e di aver favorito la fuga di un compagno di partito dall'ospedale di Diyarbakir sfruttando una falsa identit\u00e0.\nDurante i 3 anni di prigionia attu\u00f2 una forma di resistenza estrema, rifiutandosi di indossare l'uniforme carceraria o di cantare l'inno nazionale, pagando un prezzo altissimo in termini di violenze fisiche e torture subite. All'et\u00e0 di 27 anni, il 21 marzo del 1982, il giorno del Newroz (il capodanno curdo), quando ovunque vengono accesi dei fuochi di festa, in segno di protesta contro il regime turco diede fuoco alla sua cella e si impicc\u00f2. Con questo gesto voleva far conoscere della drammatica situazione di tortura vissuta nelle carceri turche. L'azione di Mazlum Dogan fu il preludio ad una serie di scioperi della fame e azioni di resistenza che i prigionieri politici effettuarono nel 1982.\nDa allora l'azione di Mazlum Dogan \u00e8 onorata nel movimento curdo con manifestazioni commemorative. Molti militanti portano il suo nome ed a lui sono dedicati molti festival giovanili curdi che si tengono in Europa."}
{"id": "2628813", "revid": "21981", "url": "https://it.wikipedia.org/wiki?curid=2628813", "title": "Oscar Juli\u00e1n Ruiz", "text": ""}
{"id": "2628817", "revid": "1873140", "url": "https://it.wikipedia.org/wiki?curid=2628817", "title": "Borgo San Pietro (Moncalieri)", "text": "Borgo San Pietro \u00e8 una delle borgate della citt\u00e0 di Moncalieri.\nTopografia.\nLa frazione, che si trova oltre il Sangone rispetto al Comune in s\u00e9 e per s\u00e9, si presenta divisa dalla ferrovia in due parti: la prima sviluppatesi intorno a Via Sestriere tra la fine dell'ottocento e l'inizio del Novecento e la seconda cresciuta lungo Corso Roma a partire dagli anni cinquanta del novecento.\nStoria.\nIl suo territorio all'inizio del XIX secolo si presentava per lo pi\u00f9 coltivato a cereali, erano anche presenti viti, prati per foraggio e pascolo e orti e le uniche costruzioni presenti erano alcune cascine. \nL'inizio del suo sviluppo edilizio quale area urbana inizi\u00f2 a partire dal 1920 periodo in cui si ebbe anche un grande incremento demografico: infatti attualmente \u00e8 la zona maggiormente popolosa del comune. A partire dal secondo dopoguerra ebbe inizio una rapida espansione incentrata intorno alla \"Madonnina\", un pilone votivo ancor visibile presso la cascina Maina (abbattuta negli anni novanta, era precedentemente denominata \"Vignotto Dissotto\" e ne rimane un pregevole portale risalente al 1788). Al primo novecento risale la ferrovia che seguendo l'attuale via Sestriere collegava Torino con Saluzzo. Come servizi, il quartiere tende ad orbitare su Torino, sia perch\u00e9 essa \u00e8 il luogo di lavoro della maggioranza dei suoi abitanti, sia perch\u00e9 pi\u00f9 facilmente raggiungibile: infatti \u00e8 il quartiere che collega Moncalieri con Torino, di cui uno dei punti di confine \u00e8 segnato da piazza Bengasi."}
{"id": "2628824", "revid": "439724", "url": "https://it.wikipedia.org/wiki?curid=2628824", "title": "From Langley Park to Memphis", "text": "From Langley Park to Memphis \u00e8 il terzo album in studio del gruppo musicale britannico Prefab Sprout, pubblicato il 14 marzo 1988 dalla Kitchenware.\nIl titolo fa riferimento al piccolo villaggio di Langley nella contea di Durham, citato nella canzone \"The Venus of the Soup Kitchen\"\nOspiti del disco, Pete Townshend che suona la chitarra acustica in \"Hey Manhattan!\" e Stevie Wonder, che suona l'armonica in \"Nightingales\"."}
{"id": "2628828", "revid": "337866", "url": "https://it.wikipedia.org/wiki?curid=2628828", "title": "Kentucky Wildcats", "text": ""}
{"id": "2628829", "revid": "339392", "url": "https://it.wikipedia.org/wiki?curid=2628829", "title": "Vanderbilt Commodores", "text": ""}
{"id": "2628833", "revid": "287204", "url": "https://it.wikipedia.org/wiki?curid=2628833", "title": "Gialdino Gialdini", "text": "Biografia.\nStudi\u00f2 a Firenze sotto la guida di Teodulo Mabellini. Il 5 marzo 1868, con \"Rosmunda\" (tragedia lirica composta da un prologo e due atti) vinse il premio alla migliore opera. Tale premio fu offerto dal Teatro della Pergola di Firenze. Alla prima rappresentazione l'opera non riscosse per\u00f2 il successo sperato. Scrisse musica sacra, sinfonie, musica da camera.\nNel 1883 \u00e8 nominato Cavaliere della Corona d'Italia per aver sostenuto all'estero la musica italiana.\nNel 1889 diresse \"Lohengrin\" di Richard Wagner a Bologna.\nNel settembre del 1904 divenne il direttore artistico del \"Conservatorio Giuseppe Verdi\" di Trieste, citt\u00e0 appartenente all'allora Impero austro-ungarico. Nel maggio del 1915, quando l'Italia entr\u00f2 in guerra (Prima guerra mondiale) contro l'Austria, dovette lasciare Trieste e fu costretto a rinunciare all'incarico di direttore artistico nel teatro triestino.\nIn quell'anno fece ritorno alla nativa Pescia dove trascorse gli ultimi anni della sua vita.\nLa Vita.\nFiglio di un suonatore di tromba, fu da lui avviato alla musica. Allievo poi per nove anni di Pietro Vallini, organista della Cattedrale di Pescia. \nA 17 anni compose e concert\u00f2 una messa per grande orchestra da lui stesso diretta, qualche tempo dopo, a Pescia nella chiesa di S. Stefano. Studi\u00f2 poi a Firenze con Teodulo Mabellini che teneva la cattedra di composizione e contrappunto nell'Istituto Musicale Cherubini.\nA Firenze la Societ\u00e0 del Quartetto esegu\u00ec un suo \"Trio per violino, violoncello e pianoforte\", rimasto a lungo nel repertorio della musica cameristica. Nel 1868 partecip\u00f2 ad un concorso bandito dalla direzione del Regio Teatro della Pergola di Firenze per un'opera seria, e risult\u00f2 vincitore con il lavoro \"Rosmunda\" su libretto di Giovanni Battista Canovai, data a quelle scene il 5 marzo dello stesso anno. Esord\u00ec come direttore d'orchestra e concertatore al Teatro Nazionale di Firenze con l'opera Il \"Muratore di Napoli\" del maestro Mario Aspa.\nC'erano varie orchestre a Firenze e Gialdini dirigeva quella di Enea Brizzi.\nNel 1870 fece una tourn\u00e9e In Spagna e Sud America. Dette concerti per pianoforte e diresse alcune orchestre. Nel 1871, di ritorno a Pescia fond\u00f2 l'Istituto Musicale Pacini dove lui stesso insegnava pianoforte. Ma questo progetto non ebbe lunga vita. Pi\u00f9 durevole fu la vita della Banda di cui assunse la direzione. Promosse e diresse opere a Pescia. \nRitornato a Firenze compose due opere buffe, \"La Secchia Rapita\" per il libretto di Angelo Anelli (Firenze, Teatro Principe Umberto, primavera 1872 diretta da Emilio Usiglio, in collaborazione con C. Bacchini, Ettore De Champs, Raffaello Felici, Guido Tacchinardi ed Usiglio) ed il successo di \"L'Idolo Cinese\" per il libretto modificato di Giovanni Battista Lorenzi (Ibid., teatro delle Logge o Ex-Cinema Capitol, quaresima 1874, sempre in collab. con De Champs, Felici e Tacchinardi).\nSi dedic\u00f2 quindi alla sola attivit\u00e0 di concertatore e direttore. Diresse al Politeama e al Comunale di Trieste, al Pagliano e alla Pergola di Firenze, al Carlo Felice di Genova, al Politeama e al Teatro Regio di Torino, al Bellini e al politeama Garibaldi di Palermo, al S. Carlo di Napoli, al Regio di Madrid, al Liceu di Barcellona, al Th\u00e9\u00e2tre italien de Paris, a Berlino e Varsavia, oltre che in molti teatri delle principali citt\u00e0 del Messico, e dell'America settentrionale.\nAl Regio di Torino nel 1882 dirige Rienzi, l'ultimo dei tribuni e Faust e nel 1883 Simon Boccanegra, Lucia di Lammermoor e Norma (opera).\nA Parigi nel 1884 dirige \"Erodiade\" di Jules Massenet con Josephine de Reszke, Jean de Reszke, Victor Maurel ed \u00c9douard de Reszke.\nNel 1889 al Teatro Comunale di Bologna dirige Lohengrin (opera) e nel 1890 al Teatro Regio di Parma Cavalleria rusticana (opera) e Mefistofele (opera).\nTorn\u00f2 alla composizione con l'opera \"I Due Soci\", opera buffa su libretto di M.E. Fiorentino (Bologna, Teatro Brunetti, 24 febbr. 1892).\nNel 1893 al Teatro Costanzi di Roma dirige \"Lohengrin\" ed Il trovatore.\nMusic\u00f2 quindi l'opera in due atti \"La Pupilla\" su libretto di Carlo Goldoni (Trieste, Societ\u00e0 filarmonica-drammatica, 23 ott. 1896; ibid., Teatro La Fenice di Venezia, 27 ott. 1896), e il melodramma in un atto, \"La Bufera\", su libretto di R. Biasoni (Pola, politeama Ciscutti, 26 nov. 1910; ripresa a Pescia, Teatro Pacini, 21 giugno 1911, e in altri teatri). \nNel 1897 dirige la prima assoluta di La falena (opera) di Smareglia con Emma Carelli.\nCompose inoltre \"Preghiera di Sera\" per orchestra, un \"Minuetto per archi\", pezzi per pianoforte, alcuni lavori orchestrali e vocali, e pubblic\u00f2 insieme con Giulio Ricordi un'interessante raccolta di 50 canzoni popolari intitolata \"Eco della Lombardia\"(Milano s.d.).\nDal settembre 1904 Gialdini si trasfer\u00ec a Trieste, dove ricopr\u00ec l'incarico di direttore artistico del conservatorio di musica G. Verdi. \nNel 1911 dirige \"La bufera\" a Pescia.\nNel 1915, dopo l'entrata dell'Italia nella prima guerra mondiale, dovette lasciare Trieste.\nTrascorse gli ultimi anni della sua vita nella nativa Pescia, dove mor\u00ec il 6 marzo 1919 lasciando un'opera incompiuta. Il 31 maggio 1925, gli fu inaugurata una lapide commemorativa sulla casa dove mor\u00ec.\nFonti.\nLa mancanza di studi specifici non permette di localizzare con esattezza gli autografi di Gialdini. Molta parte di copie manoscritte coeve di sue opere \u00e8 nell'archivio storico della banda di Pescia, istituzione che oggi porta il suo nome. Nell'archivio ci sono anche molte testimonianze indirette, come gli arrangiamenti per banda fatti dai maestri che si sono succeduti alla direzione della filarmonica, e alcuni telegrammi che Gialdini sped\u00ec e ricevette da Giacomo Puccini. Molti pezzi sono anche nel fondo relativo alla cappella musicale del duomo nella Biblioteca Capitolare di Pescia: pezzi derivati soprattutto dalla sua formazione alla cappella con Pietro Vallini e alla sua attivit\u00e0 pesciatina. Due sue marce (una per orchestra intitolata \"Italia e re\", l'altra \"Gran marcia trionfale per banda\") sono nella Biblioteca Reale di Torino. Per quanto riguarda le edizioni stampate, risultano pi\u00f9 di 50 edizioni di sue opere: pubblic\u00f2 soprattutto con Carlo Schmidl di Trieste, e molto anche con i milanesi Ricordi, Lucca e Fantuzzi, e i fiorentini Forlivesi e Berletti. Le istituzioni che conservano il maggior numero di edizioni sono i conservatori di Roma, Milano, Pesaro e Trieste, la Biblioteca Nazionale di Firenze, le Biblioteche Donizetti e Angelo Mai di Bergamo e la Casa di Riposo Verdi di Milano."}
{"id": "2628835", "revid": "287204", "url": "https://it.wikipedia.org/wiki?curid=2628835", "title": "Stadio Herstaco", "text": "Lo Stadio Herstaco (), gi\u00e0 noto come Mari Flex Stadion, \u00e8 un impianto sportivo di Roosendaal, sede delle partite di calcio dell'RBC Roosendaal dal 2000. Lo stadio \u00e8 situato nel borgo di Borchwerf, nei pressi della stazione di Roosendaal, e pu\u00f2 ospitare quasi cinquemila spettatori. \u00c8 lo stadio pi\u00f9 piccolo dei Paesi Bassi tra quelli costruiti su tutti i lati del campo.\nLo stadio \u00e8 stato utilizzato per la prima volta nel 5 novembre 2000 per la partita tra RBC Roosendaal e Fortuna Sittard, vinta dall'RBC per 3-1. Il primo gol allo stadio \u00e8 stato segnato da Ruud Kool del Fortuna Sittard. Il primo gol dell'RBC fu di Regi Blinker.\nFino al novembre 2000 l'RBC Roosendaal disputava le partite casalinghe allo stadio De Luiten.\nL'impianto \u00e8 soprannominato \"Vast &amp; Goed\". Nell'agosto 2005 il nome fu cambiato in \"Stadio Rosada\" dopo la stipula di un accordo di sponsorizzazione con Rosada."}
{"id": "2628836", "revid": "22356", "url": "https://it.wikipedia.org/wiki?curid=2628836", "title": "Esplosione del Cambriano", "text": ""}
{"id": "2628841", "revid": "287204", "url": "https://it.wikipedia.org/wiki?curid=2628841", "title": "Maturino da Firenze", "text": "Biografia.\nNato a Firenze, conosciamo ben poco della sua formazione iniziale. Sappiamo che Maturino fu probabilmente figlio di un pittore e che fu attivo soprattutto a Roma dove lavor\u00f2 a stretto contatto con Polidoro da Caravaggio, prevalentemente come pittore di facciate di palazzi.\nGiorgio Vasari nel suo \"Le vite de' pi\u00f9 eccellenti pittori, scultori e architettori\" non fa distinzione fra Maturino e Polidoro, dedicando ai due pittori un unico capitolo. Ma studi recenti tenderebbero a considerare l'apporto di Maturino come minimo rispetto al lavoro comune.\nMolte fonti sostengono che Maturino sia morto intorno al 1528, mentre altri studiosi ipotizzano che sia deceduto l'anno precedente durante il sacco di Roma."}
{"id": "2628842", "revid": "33751", "url": "https://it.wikipedia.org/wiki?curid=2628842", "title": "Stadio Rabobank IJmond", "text": "Lo Rabobank IJmond (), gi\u00e0 noto come TATA Steel Stadion e, in precedenza, come Schoonenberg Stadion, \u00e8 uno stadio di calcio situato a Velsen, nei Paesi Bassi. Ospita le partite del Telstar.\nLo stadio \u00e8 situato nella zona meridionale della citt\u00e0. \u00c8 stato ufficialmente aperto il 27 marzo 1948, con un match tra club amatoriali locali, il CMS e il Wexford.\nLa capienza totale dello stadio \u00e8 di posti, con 400 posti riservati agli ospiti. \nNella stagione 2009-2010 lo stadio fu denominato \"TATA Steel Stadion\", in seguito alla sponsorizzazione da parte di Tata Group."}
{"id": "2628843", "revid": "889336", "url": "https://it.wikipedia.org/wiki?curid=2628843", "title": "Ilja Kir\u010dev", "text": "Carriera.\nClub.\nTra il 1952 ed il 1963 ha giocato solo con lo Spartak Varna, giocando 286 partite senza segnare alcuna rete.\nNazionale.\nHa anche giocato con la Nazionale bulgara, vincendo la medaglia di bronzo alle Olimpiadi di Melbourne 1956."}
{"id": "2628845", "revid": "57342", "url": "https://it.wikipedia.org/wiki?curid=2628845", "title": "Reinhard Kolldehoff", "text": "Biografia.\n\u00c8 apparso in 140 film tra il 1941 e il 1988."}
{"id": "2628846", "revid": "198277", "url": "https://it.wikipedia.org/wiki?curid=2628846", "title": "Webserie", "text": "Il termine webserie, o anche web serie o serie web (dalla lingua inglese \"web series\"), indica una mini-fiction televisiva realizzata per essere fruita attraverso il web (la cosiddetta Web TV), oppure sugli schermi dei dispositivi mobili.\nUn esempio \u00e8 \"Pioneer One\", progetto nato nel 2010 e finanziato dagli stessi spettatori attraverso il crowdfunding.\nNel 2008 \u00e8 stato istituito l'International Academy of Web Television (IAWTV), che premia con gli Streamy Awards (chiamati anche \"Streamys\") quelle serie che si sono distinte nel campo della Web TV o dell'intrattenimento digitale. Il gi\u00e0 citato LAWeb Festival \u00e8 il primo evento al mondo dedicato alla produzione delle webserie. Dopo di questo sono nati altri Festival in altri paesi nel mondo, come il Marseille Web Fest, Melbourne Web Fest, Vancouver Web Fest, Hong Kong Web Fest, Sicily Web Fest e il Roma Web Fest. Tutti questi festival, compreso quello di Los Angeles, sono gemellati tra di loro.\nNel 2013, il sito web di streaming video Netflix ha ottenuto le prime nomination ai Primetime Emmy Award per la televisione web originale solo online ai 65 \u00b0 Primetime Emmy Awards. Tre delle sue serie web, \"House of Cards\", \"Arrested Development\" e \"Hemlock Grove\", hanno ottenuto nomination quell'anno.\nA partire dal 2016, sono stati istituiti numerosi premi per premiare l'eccellenza nella produzione di serie web, tra cui Streamys, Webbys, IAWTV e Indie Series Awards; ci sono anche diversi festival di serie web, in particolare a Los Angeles e Vancouver. La maggior parte delle principali cerimonie di premiazione hanno anche creato serie web e categorie di premi per i media digitali, inclusi gli Emmy Awards e i Canadian Screen Awards.\nStoria.\n\"The Spot\", o thespot.com, \u00e8 stata la primastoria online a episodi e il primo sito Web a integrare foto, video e ci\u00f2 che in seguito divenne noto come blog nella trama. Creato da Scott Zakarin nel 1995, \"The Spot \u00e8\" stato paragonato a \"Melrose Place-on-the-Web\" e comprendeva un cast a rotazione di attori attraenti che interpretavano ventenni alla moda e alla moda che affittavano stanze in una favolosa casa sulla spiaggia della California meridionale chiamata \"The Spot \", A Santa Monica, California. Il sito si \u00e8 guadagnato il titolo di \"Cool Site of the Year\" di Infoseek, un premio che in seguito \u00e8 diventato Webby. In quello stesso anno, Bullseye Art\u00e8 stato uno dei primi editori web a creare webisodi animati. I primi pochi contenuti webisodici usciti da Bullseye Art includevano Porkchops, Internet the Animated Series e Rat Chicken. Nel 1998 \"Bullseye Art ha\" avuto un successo con Miss Muffy e il Muf Mob, che ha portato a un accordo di sviluppo con MTV. \"Bullseye Art ha\" anche creato Space Dog che ha guadagnato popolarit\u00e0 su Atom Films. Il contenuto originale di \"Bullseye Art\" pu\u00f2 essere visto sulla rete web di Magic Butter. Il 1998 \u00e8 stato anche il primo anno degli Stella Shorts, forse la prima serie web di live action comica, vista per la prima volta su Heavy.com e Comedynet.com.\nAll'inizio degli anni 2000, l'industria degli anime giapponese ha iniziato a trasmettere su Internet l'animazione originale in rete (ONA), un tipo di serie di animazione video originale (OVA). I primi esempi della serie ONA includono \"Infinite Ryvius: Illusion\" (2000), \"Ajimu\" (2001), e \"Mahou Yuugi\" (2001).\nNel 2003 Microsoft ha lanciato MSN Video, che comprendeva la serie web originale \"Weird TV 2000\" (dai creatori della serie televisiva sindacata, \"Weird TV\"). \"Weird TV 2000\" comprendeva dozzine di cortometraggi, sketch comici e mini-documentari prodotti esclusivamente per MSN Video. Dal 2003 al 2006, diverse serie web indipendenti hanno iniziato a diventare popolari, in particolare \"Red vs. Blue\" (creata da Rooster Teeth ). La serie \u00e8 stata distribuita in modo indipendente utilizzando i portali online YouTube e Revver, nonch\u00e9 il sito Web Rooster Teeth, e durante la sua esecuzione ha acquisito oltre 100 milioni di visualizzazioni. \"Sam ha 7 amici\", che si \u00e8 svolto nell'estate e nell'autunno del 2006, \u00e8 stato nominato per un Daytime Emmy Award ed \u00e8 stato temporaneamente rimosso da Internet quando \u00e8 stato acquisito da Michael Eisner.\nNel 2008, Bravo ha lanciato la sua prima serie web settimanale chiamata \"The Malan Show\". Si trattava di uno stilista di New York City di nome Malan Breton che stava cercando di diventare un designer indipendente di successo. Nel 2009 \u00e8 stato istituito il primo festival di serie web, chiamato Los Angeles Web Series Festival.\nProduzione e distribuzione.\nL'aumento della popolarit\u00e0 di Internet e il miglioramento dell'accessibilit\u00e0 e dell'economicit\u00e0 della banda larga ad alta velocit\u00e0 e della tecnologia di streaming video hanno fatto s\u00ec che la produzione e la distribuzione di una serie web diventasse un'alternativa praticabile alla produzione in serie \"tradizionale\", che in precedenza era principalmente realizzata per la trasmissione e il cavo tv. Rispetto alla produzione di serie TV tradizionali, le serie web sono meno costose da produrre. Ci\u00f2 ha consentito a una gamma pi\u00f9 ampia di creatori di sviluppare serie web. Inoltre, poich\u00e9 le serie web sono rese disponibili online, invece di essere trasmesse in un unico momento prestabilito in regioni specifiche, consentono ai produttori di raggiungere un pubblico potenzialmente globale che pu\u00f2 accedere agli spettacoli 24 ore al giorno e sette giorni alla settimana, al momento della loro scelta. Inoltre, negli anni 2010, la crescente convenienza di tablet e smartphone e l'aumento dei tassi di propriet\u00e0 di questi dispositivi nei paesi industrializzati significa che le serie web sono disponibili per una pi\u00f9 ampia gamma di potenziali spettatori, inclusi pendolari, viaggiatori e altre persone che sono in movimento.\nIl potenziale di successo emergente nei video web ha attirato l'attenzione di alcuni dei massimi dirigenti di intrattenimento in America, tra cui l'ex dirigente Disney e attuale capo della Tornante Company, Michael Eisner. La suddivisione Vuguru di Eisner di Tornante ha collaborato con il conglomerato mediatico canadese Rogers Media il 26 ottobre 2009, assicurando piani per la produzione di oltre 30 nuovi spettacoli web all'anno. Rogers Media aiuter\u00e0 a finanziare e distribuire le prossime produzioni di Vuguru, consolidando una connessione tra i media tradizionali e i nuovi media come le serie web. Le serie Web possono essere distribuite direttamente dai siti Web dei produttori, tramite servizi di streaming o tramite siti Web di condivisione di video online.\nWeb 2.0.\nNumerose serie web incorporano funzionalit\u00e0 Web 2.0 interattive sui siti Web del produttore, sul sito Web dello spettacolo o in altri forum online. Queste funzionalit\u00e0 Web 2.0 consentono agli spettatori e ai fan di pubblicare commenti online su episodi e collegare o \"contrassegnare\" programmi, episodi o videoclip preferiti. Queste attivit\u00e0 aiutano a creare il coinvolgimento degli spettatori e dei fan. Alcuni produttori utilizzano social media e siti di social networking per la promozione delle loro serie web e cercano nuovi spettatori. Inoltre, alcuni produttori monitorano i commenti sui social media e sulla rete per ottenere feedback dai fan sui loro programmi.\nPremi.\nI Webby Awards, istituiti nel 1995, e gli Indie Series Awards, istituiti nel 2009, riconoscono le migliori serie web nelle categorie commedia, drammatica e reality. Nel 2009 \u00e8 stata fondata l'International Academy of Web Television con la missione di organizzare e supportare la comunit\u00e0 di creatori, attori, produttori e dirigenti di web television. Ha gestito la selezione dei vincitori per gli Streamy Awards, (che premiano i contenuti della televisione web e delle serie web) nel 2009 e 2010. A causa della scarsa ricezione ed esecuzione degli Streamy Awards 2010, l'IAWTV ha deciso di interrompere la sua produzione di la cerimonia di premiazione. L'IAWTV ha seguito questa decisione formando la propria presentazione del premio, gli IAWTV Awards."}
{"id": "2628848", "revid": "33689", "url": "https://it.wikipedia.org/wiki?curid=2628848", "title": "Jerome Clark", "text": "Clark \u00e8 uno dei pi\u00f9 autorevoli ricercatori attivi contemporanei ne campo degli UFO e di altri fenomeni anomali. Tuttavia i suoi lavori hanno suscitato molte polemiche, anche se \u00e8 persino rispettato negli ambienti scettici. I lavori di Clark sono stati citati in diversi articoli dello \"Skeptical Inquirer\", rivista orientata principalmente allo screditare (debunking) il fenomeno ufologico.. Molti collaboratori del periodico britannico \"Magonia\" anche se non sono in linea con l'ipotesi extraterrestre di Clark, hanno comunque tenuto in seria considerazione i suoi libri per i loro articoli, e hanno considerato come \"inestimabili\" i suoi lavori. e lo hanno descritto come l'\"ufologo contemporaneo pi\u00f9 autorevole del nostro tempo\", e \"assai degno di rispetto\". \" Il gruppo scettico RRGroup descrive Clark com un raro \"ricercatore UFO, onesto e in buona fede\". Nel suo libro \"Saucer Smear\" ( che letteralmente italiano potrebbe essere tradotto \"Dischi patacca\") un ufologo di vecchia data James W. Moseley scrive che Clark \"\u00e8 riconosciuto ... come la principale autorit\u00e0 nel campo degli UFO di tutti i tempi\".. \nClark \u00e8 anche un importante conduttore televisivo, documentarista UFO, in particolare lo si \u00e8 potuto vedere nel 2005, nello speciale televisivo in prime-time : \"Peter Jennings Reporting: UFOs - Seeing Is Believing\", una dibattito storico sulle prime investigazioni Militari (vedi anche Project Sign e Project Grudge). Inoltre nello speciale di Peter Jennings, Clark \u00e8 apparso nell'episodio della NBC, \"Unsolved Mysteries\", della serie \"Sightings\". Nel 1997 condusse per A&amp;E Network il documentario \"Dove sono tutti gli UFO?\", che esamina la storia del fenomeno UFO.\nBiografia.\nClark ha frequentato la South Dakota State University e la Minnesota State University Moorhead a Moorhead, studiando storia e scienze politiche. Aveva solo 10 anni quando negli anni sessanta inizi\u00f2 ad interessarsi al fenomeno UFO. Fu collaboratore di diversi scrittori, reporter, ed editori per una serie di riviste che si occupavano di UFO e fenomeni paranormali. Clark \u00e8 attualmente membro della direzione del CUFOS, (Center of UFO Studies), uno dei gruppi di ricercatori civili pi\u00f9 autorevoli e dotati di supporti scientifici. Dopo aver vissuto per diversi anni nell'area di Chicago, presso il quartier generale del CUFOS, Clark ritorna nella sua citt\u00e0 natale di Canby, in Minnesota, dove attualmente vive e lavora. Sua moglie \u00e8 redattrice per la casa editrice Omnigraphics. \nAccettazione e successivo rifiuto dell'ipotesi paranormale.\nNel corso degli anni settanta, Clark accett\u00f2 l'idea che il fenomeno UFO e i fenomeni insoliti potessero essere frutto di ipotesi paranormale. Venne influenzato dalla teoria \"ultraterrestre\" di John Keel, e della ipotesi interdimensionale ipotizzata dal Dr. Jacques Vall\u00e9e. Clark fu persino coautore sull'argomento con un amico di lunga data Loren Coleman. Ma con il tempo Clark rifiut\u00f2 l'ipotesi paranormale: pensava che non avesse solide basi scientifiche e giudicava molti dei suoi promotori troppo inclini a sostenere conclusioni roboanti ma prive di evidenze concrete.\nClark scrisse la sua \"opinione ufficiale\" per \"L'Enciclopedia degli UFO\" (Storia, 1980, p.75, enfasi in originale): Due o tre anni fa avevo una atteggiamento agnostico sulle teorie Ufologiche. Ho scoperto, senza incolpare nessuno per questo, che si pu\u00f2 \"dimostrare\" qualcosa, focalizzandosi su certi dati e ignorandone altri. Mi \u00e8 successo in passato di simpatizzare con l'impulso di teorizzare sugli UFO ; dopo tutto, le teorie si formano in base a ci\u00f2 che immaginiamo delle cose. Ma non dobbiamo mai, \"in qualsiasi circostanza\", prendere le nostre teorie troppo sul serio, e non dobbiamo mai dare a loro pi\u00f9 importanza rispetto ai fatti osservati. In un periodo difficile della mia vita ho avuto il sospetto che gli UFO rappresentano qualcosa che va al di la qualsiasi nostro tentativo di comprensione ... pressappoco lo stesso sforzo che potrebbe fare una formica nel comprendere i principi della fisica nucleare. \nDurante l'anno, Clark ha sostenuto la causa di una sorta di indefinito agnosticismo, focalizzandosi su fenomeni documentabili, che avessero sia una serie di evidenze fisiche che testimonianze affidabili. Ha sostenuto con una certa cautela l'ipotesi extraterrestre, non in seguito a fatti dimostrati, ma come ipotesi di lavoro, scegliendo di focalizzarsi su casi considerati molto promettenti : testimoni multipli e UFO che abbiano lasciato evidenze fisiche. \nNel 1983, Clark ha descritto se stesso come un \"Forteano scettico\", scrivendo : \"Charles Fort era scettico sull'inganno della classe dirigente, cos\u00ec sono molti di coloro che seguono le sue idee. \u00c8 ora \u00e8 venuto il momento di aprire gli occhi su questo inganno.\"\nVita professionale.\nTra il 1976 e il 1989 fu editore del magazine \"Fate\". \nDal 1985 Clark era al servizio dell'editore dell\"'International UFO Reporter\", il quotidiano ufficiale del CUFOS. \u00c8 stato anche editore del \"Giornale degli studi UFO\", l'unica pubblicazione ufologica \"peer reviewed\". \n\"L'Enciclopedia degli UFO\".\nIl pi\u00f9 grande risultato di Clark nel settore dello studio del fenomeno UFO si realizz\u00f2 nel 1990 con la pubblicazione dalla corposa e pluripremiata \"Enciclopedia UFO\". Fu la prima pubblicazione rilegata di livello accademico sull'argomento in tre volumi, edita dalla Omnigraphics. Nel 1997, Visible Ink pubblica un compendio, una versione ridotta, dell'enciclopedia con il titolo \"Il libro degli UFO\", e un aggiornamento in due volumi dell'edizione dell\"'Enciclopedia\" pubblicato nel 1998. Lo stesso Clark scrisse le versioni di centinaia di voci, l'Enciclopedia include inoltre un saggio del biochimico Michael Swords sull'Ipotesi extraterrestre, un articolo del folklorista Thomas E. Bullard sul fenomeno dell'Abduzione, diversi articoli dell'ufologo Michael Chalker su casi UFO australiani, e contributi del ricercatore UFO Brad Sparks. \nAccompagnata da una dettagliata ricerca ed una vasta bibliografia l'enciclopedia di Clark \u00e8 molto apprezzata da molti ricercatori UFO, e persino dagli scettici, come una delle pi\u00f9 autorevoli e migliori pubblicazioni, spesso controverse, dell'ufologia; l'Associazione del Collegio e delle Ricerche Librarie descrive il libro come: \"Il pi\u00f9 completo, in assoluto miglior lavoro sugli UFO da molti anni a questa parte\", mentre \"Library Journal\" nota che uno dei giudici di Clark, B.F. Awar dichiara che \"UFO Book\" \u00e8 una esaustiva, imparziale storia sugli oggetti volanti non identificati ... scritta in modo eccellente e chiaro.\". Il critico Douglas Chapman celebra l\"'Enciclopedia\" come un vero tesoro, per tutti coloro che sono interessati al fenomeno UFO. Gli unici che potrebbero essere insoddisfatti di tale lavoro sono i dogmatici di qualsiasi risma, a causa dei molteplici punti di vista che rappresenta.\". Lo psicologo Stuart Appelle elogia: \"Il tentativo di Clark di mantenere una sorta di obbiettivit\u00e0 sul fenomeno ... in nessun caso il lettore ha la sensazione di mancanza di chiarezza e obbiettivit\u00e0, con la contemporanea possibilit\u00e0 di giungere egli stesso ad una sua propria conclusione. Nel \"Skeptic Files\", Chris A. Rutkowski scrisse che: \u00abNonostante abbia evidente un punto di vista 'pro' UFO, Clark \u00e8 cos\u00ec astuto e prudente da comprendere, nelle descrizioni dei pi\u00f9 importanti casi di avvistamenti UFO, reazioni e spiegazioni dei debunker come Philip J. Klass e Donald Menzel. Nei suoi resoconti, Clark richiama l'attenzione sui pi\u00f9 incredibili strafalcioni e sciocchi commenti dei debunkers, nello stesso modo con cui cita i propri sostenitori, anche se i primi non saranno stati certo entusiasti di come sono stati rappresentati... Nonostante tutto l'UFO ENCICLOPEDIA \u00e8 un eccellente riferimento di lavoro, e dovrebbe essere inserita in una qualsiasi libreria Forteana. \u00c8 un libro che qualunque lettore alle prime armi sull'argomento, dovrebbe considerare fondamentale nello studio dell'ufologia\u00bb. (In una successiva richiesta di informazioni, Rutkowski sottolinea \"Vorrei farvi notare che il giudizio che ho dato sull'Enciclopedia sugli UFO di Clark \u00e8 molto positivo, e non negativo, come alcuni possono aver frainteso)\"..\nCantautore e musica.\nOltre ad essere un abile scrittore, ricercatore ed editore, Clark scrisse anche delle canzoni scritte o eseguite da musicisti come Emmylou Harris, Mary Chapin Carpenter e Tom T. Hall. Ha spesso collaborato con Robin e Linda Williams.\nHa inoltre scritto diverse recensioni di album e CD di musica folk americana per il magazine \"Rambles\".\nRiconoscimenti.\nLa versione ridotta dell\"'UFO Encyclopedia\", intitolata \"The UFO Book\". vinse nel 1998, grazie alla Publisher Marketing Association, il Benjamin Franklin Award nella categoria Scienza e Ambiente. Clark ha ottenuto nel 1992 del premio Isabel Davis consegnato dal Fondo per la Ricerca UFO, per la promozione della razionalit\u00e0 nello studio dell'Ufologia. Tuttora \u00e8 una partecipante attivo nei dibattiti e nelle discussioni riguardo al fenomeno UFO e i suoi aggiornamenti."}
{"id": "2628850", "revid": "767487", "url": "https://it.wikipedia.org/wiki?curid=2628850", "title": "De Langeleegte", "text": "Il Gjaltema Stadium \u00e8 lo stadio della squadra di calcio BV Veendam. Nel linguaggio popolare \u00e8 chiamato \"Il Long Void\". Lo stadio ha una capacit\u00e0 di 6.500 posti ed \u00e8 stato inaugurato nel 1954 come LongVoid sports. Nel 1998 Lo stadio \u00e8 stato modernizzato. Si trova sull'omonima strada."}
{"id": "2628853", "revid": "1318658", "url": "https://it.wikipedia.org/wiki?curid=2628853", "title": "Olimpiade internazionale di filosofia", "text": "La Olimpiade internazionale di filosofia (\"International Philosophy Olympiad\", IPO) \u00e8 una competizione internazionale di filosofia per studenti delle scuole medie superiori, organizzata dalla FISP (F\u00e9d\u00e9ration internationale des soci\u00e9t\u00e9s de philosophie - International Federation of Philosophical Societies) e sostenuta dall'UNESCO. \u00c8 stata fondata nel 1993 da un gruppo di insegnanti di filosofia provenienti da Bulgaria, Romania, Polonia, Turchia e Germania.\nGli studenti selezionati per la competizione devono redigere un saggio filosofico, in una lingua diversa da quella propria, su una traccia scelta tra le quattro che vengono messe a disposizione, ed hanno a disposizione quattro ore.\nEdizioni.\nOgni anno l'IPO si svolge in una citt\u00e0 differente del mondo. La tabella che segue indica ogni edizioni a partire dal 1993."}
{"id": "2628854", "revid": "194702", "url": "https://it.wikipedia.org/wiki?curid=2628854", "title": "Maturino Fiorentino", "text": ""}
{"id": "2628858", "revid": "1924342", "url": "https://it.wikipedia.org/wiki?curid=2628858", "title": "Daughtry (album)", "text": "Daughtry \u00e8 il primo album in studio del gruppo musicale statunitense omonimo, pubblicato il 21 novembre 2006 negli Stati Uniti e l'anno successivo in Europa e Australia dall'etichetta RCA Records."}
{"id": "2628860", "revid": "287204", "url": "https://it.wikipedia.org/wiki?curid=2628860", "title": "Kras Stadion", "text": "Il Kras Stadion \u00e8 uno stadio di calcio, che viene utilizzato principalmente per le partite dell'FC Volendam. \nLo stadio \u00e8 stato costruito nel 1975. \u00c8 costituito da quattro tribune separate, vale a dire il Duin, la Jaap Jonk e la Pe M\u00fchren, che hanno totalmente una capienza di 8.500 spettatori."}
{"id": "2628861", "revid": "422900", "url": "https://it.wikipedia.org/wiki?curid=2628861", "title": "William Yale", "text": ""}
{"id": "2628880", "revid": "210951", "url": "https://it.wikipedia.org/wiki?curid=2628880", "title": "Citrino", "text": ""}
{"id": "2628882", "revid": "984922", "url": "https://it.wikipedia.org/wiki?curid=2628882", "title": "Oosterenkstadion", "text": "L'Oosterenkstadion \u00e8 uno stadio di calcio che era utilizzato dalla squadra di calcio FC Zwolle. Lo stadio \u00e8 situato a Zwolle e ha una capacit\u00e0 di 6.865 persone. Il nome deriva dai tipi di semi che si utilizzavano per coltivare queste terre: l'Oosterenk. Nel 2009 \u00e8 stato sostituito dal MAC\u00b3PARK Stadion."}
{"id": "2628883", "revid": "1543377", "url": "https://it.wikipedia.org/wiki?curid=2628883", "title": "Ilona Staller", "text": "All'inizio della carriera nel settore pornografico si \u00e8 fatta chiamare anche Elena Anna, Elena Mercury o Elena Mercuri. Ha lavorato anche alla radio, in televisione e nel mondo della musica. Nel 1987, eletta alla Camera dei deputati nelle file del Partito Radicale, la Staller fu la prima attrice pornografica al mondo ad entrare in un parlamento nazionale.\nBiografia.\nPrimi anni.\nNasce a Budapest con il nome anagrafico Elena Anna Staller. Il padre biologico L\u00e1szl\u00f3 Staller abbandona la famiglia quando lei \u00e8 ancora bambina. Il patrigno \u00e8 un funzionario del Ministero dell'Interno ungherese e la madre un'ostetrica che si chiama anch'essa Ilona. Da piccola studi\u00f2 pianoforte, violino, danza (sia classica sia moderna). A 13 anni inizia a lavorare come modella nell'agenzia fotografica statale MTI. In seguito trova impiego come cameriera nell\u2019hotel Danube Continental, venendo inoltre contattata dai servizi segreti ungheresi per divenire una sorta di spia ai danni di uomini d\u2019affari statunitensi..\nAgli inizi degli anni '70 si sposa con un rappresentante calabrese, cliente dell'hotel, stabilendosi in Italia ed ottenendo la cittadinanza. Qui incontr\u00f2 nel 1973 Riccardo Schicchi; insieme a lui condusse un programma radiofonico intitolato \"Voulez-vous coucher avec moi?\" (\"Vuole venire a letto con me?\") sull'emittente privata di Roma \"Radio Luna\". Era un programma radiofonico dall'erotismo spinto ed esplicito e andava in onda di notte, da mezzanotte alle due: era interamente dedicato alle telefonate a sfondo erotico degli ascoltatori e delle ascoltatrici, con i quali Ilona Staller interagiva chiamandoli \"Cicciolini\" e \"Ciccioline\". Da qui nacque il suo soprannome \"Cicciolina\".\nCarriera cinematografica.\nAl cinema debutt\u00f2 nel 1970 con lo pseudonimo Elena Mercury. A partire dal film \"La liceale\", diretta da Michele Massimo Tarantini, \u00e8 accreditata come Ilona Staller. In questo film ha il ruolo di Monica, una studentessa lesbica innamorata della protagonista (interpretata da Gloria Guida), mentre nel film \"La supplente\" di Guido Leoni appare in una scena audace in una palestra. Ottenne ruoli anche in due film d'autore, diretti da Alberto Lattuada e Mikl\u00f3s Jancs\u00f3.Nel 1976 port\u00f2 per la prima volta in Italia il nudo integrale in un locale pubblico, una discoteca. Nel 1979 giunse alla televisione, prendendo parte al variet\u00e0 di Enzo Trapani \"C'era due volte\", al fianco di Daniele Piombi sui Rai 2. La trasmissione fu realizzata sulla scia del successo di \"Stryx\", di un anno e mezzo prima, e rivisitava in versione ironica note fiabe. Lo spettacolo televisivo fu mandato in onda a partire dall'8 maggio 1980 in seconda serata, l'indice di gradimento non fu molto alto e non manc\u00f2 di suscitare scandalo, venendo perci\u00f2 interrotto dopo appena sei puntate.\nLa Staller vi appariva vestita di veli trasparenti, in compagnia di ballerini o del pitone di sua propriet\u00e0 (ripresentato pi\u00f9 volte nei suoi spettacoli e morto nel 2012). Un esemplare di essi, chiamato \"Pito Pito\", fu rinvenuto morto nell'ottobre 1993 apparentemente ucciso dal topo che gli venne dato in pasto: ingoiato dal serpente, il roditore riusc\u00ec a liberarsi e successivamente morse il rettile fino a causarne il decesso. La circostanza fu per\u00f2 smentita nel 2019 da una fonte anonima, dichiarando che il serpente mor\u00ec per i maltrattamenti dell'attrice.\nL'esordio in ambito pornografico avvenne nel 1983, con il film \"La conchiglia dei desideri\", diretto da Schicchi. L'ultimo film pornografico della Staller fu invece \"Passione indecente\", girato nel 1991. Fond\u00f2 insieme a Schicchi l'agenzia \"Diva Futura\", che scopr\u00ec, fra le altre, Moana Pozzi, Ramba e Barbarella, e diresse anche un film \"hard\".\nCarriera musicale.\nEbbe anche alcune esperienze musicali, esibendosi per lo pi\u00f9 in brani che usava per i suoi spettacoli \"live\", con canzoni quasi sempre incentrate sul sesso. Fra le sue incisioni \"Muscolo rosso\", brano che in Italia non \u00e8 stato pubblicato. Tra gli altri brani: \"Labbra\", \"Buone vacanze\", \"I Was Made for Dancing\", \"Pane, marmellata e me\" e numerose cover.\nDopo il porno.\nDopo l'abbandono del genere pornografico, nel 1994 interpret\u00f2 il ruolo di una spogliarellista in \"Replikator\" e due anni dopo recit\u00f2 in vari episodi della telenovela \"Xica da Silva\" (prodotta dall'estinta televisione brasiliana Rede Manchete), come \"Princesa Ludovica di Castelgandolfo di Genova\". Appare nei documentari \"Un siecle de plaisir: voyage \u00e0 travers l'histoire de l'hard\" (1996) e \"Wadd: the Life and Times of John C. Holmes\" (1998). Negli anni novanta ha aperto una sua agenzia artistica, la \"Saremo famosi\".\nSempre nel 2014 l'attrice sub\u00ec un colossale furto a Roma di tutta la sua collezione privata relativa al materiale storico artistico dall'anno 1974 in poi, riguardante il personaggio di Cicciolina, l'artista statunitense Jeff Koons, Moana Pozzi e vari altri personaggi. Il materiale rubato potrebbe avere un valore di circa venti milioni di euro.\nNel 2016, secondo il suo avvocato/manager, la Staller avrebbe concluso una presunta trattativa milionaria per la compravendita del personaggio \"Cicciolina\", di propriet\u00e0 della stessa Staller, con la famosa societ\u00e0 multinazionale Walt Disney Company con sede a Burbank, California. Nella proposta di vendita la Staller avrebbe permesso l'utilizzo in qualsiasi forma del personaggio per la complessiva somma di 50 milioni di dollari. Tale presunta trattativa non \u00e8 mai stata confermata dalla compagnia statunitense, ma \u00e8 stata riportata solo da alcuni giornali italiani.\nL'attivit\u00e0 politica.\nSi occup\u00f2 a pi\u00f9 riprese di politica, intervenendo su temi d'attualit\u00e0 nelle interviste e negli spazi radiofonici a lei concessi. Nel 1979 fu candidata nella \"Lista del Sole\", senza tuttavia conseguire risultati significativi.\nNel 1985 pass\u00f2 al Partito Radicale, schierandosi contro l'energia nucleare e per i diritti umani. Fu eletta deputato nella X legislatura del Parlamento italiano nel 1987, con 20\u00a0000 preferenze, risultando seconda, nelle liste del Partito Radicale, solo dietro a Marco Pannella, affermazione resa possibile dal voto di protesta.\nCinque anni pi\u00f9 tardi, insieme a Moana Pozzi, si candid\u00f2 nel Partito dell'Amore, fondato da Riccardo Schicchi e Mauro Biuzzi, ottenendo questa volta pochi consensi.\nHa continuato poi l'attivit\u00e0 politica battendosi per la libert\u00e0 sessuale dei carcerati, contro ogni forma di violenza e di censura, contro l'uso indiscriminato degli animali per esperimenti scientifici, per la depenalizzazione della droga, e infine per la promozione dell'educazione sessuale nelle scuole e di campagne di informazione sui pericoli dell'AIDS, oltre che per la pace nel mondo.\nNel 2002 si candid\u00f2 alle elezioni per il Parlamento Ungherese come indipendente per il seggio di deputato del quartiere popolare K\u0151b\u00e1nya di Budapest, ma ottenne pochissimi voti.\nIl 27 settembre 2011 annunci\u00f2 di voler rientrare in politica, fondando un partito \"ottimista-futurista\" e palesando di volersi candidare a sindaco di Monza; promise di rendere, in caso di vittoria, la citt\u00e0 \"pi\u00f9 eccitante\", nonch\u00e9 di trasformare la Villa Reale in un casin\u00f2; la lista denominata Libertari non ottiene per\u00f2 il successo sperato.\nNel 2012 costitu\u00ec un \"nuovo partito dell'amore\", trasformato per le politiche 2013 nel partito \"Democrazia Natura Amore\", che per la prima volta nella storia dei partiti risulta avere due presidenti.\n\u00c8 stata anche candidata alle elezioni Amministrative di Roma del 26 e 27 maggio 2013 nella lista Repubblicani e Liberali, nella quota del PLI di cui ha preso anche la tessera. La lista dei liberali non ottiene un grande consenso fermandosi allo 0,08% dei voti e non riuscendo quindi ad entrare nel Consiglio Comunale capitolino.\nNel 2002 si candida alla poltrona di Sindaco della Citt\u00e0 di Monza (MB) sotto il simbolo del partito dei Libertari, ma senza raggiungere il successo sperato.\nProgrammi televisivi.\nIlona Staller ha anche partecipato nel 1975 e 1976 con Oriella Dorella a due serie di \"sketch\" della rubrica pubblicitaria televisiva \"Carosello\", pubblicizzando l'aranciata Fanta della The Coca-Cola Company."}
{"id": "2628888", "revid": "729019", "url": "https://it.wikipedia.org/wiki?curid=2628888", "title": "ADGZ", "text": "L'ADGZ, la cui designazione completa era M35 mittlerer Panzerwagen, \u00e8 stata un autoblindo pesante in dotazione dapprima all'esercito della repubblica austriaca e in seguito ai reparti combattenti delle SS tedesche durante la seconda guerra mondiale, che la adoperarono in compiti d'occupazione e mantenimento dell'ordine nei territori occupati.\nStoria.\nSviluppo.\nNel 1934 l'\u00d6sterreichisches Bundesheer, l'esercito federale austriaco, si rivolse alla Austro-Daimler Puchenwerke AG per la realizzazione di un autoblindo pesante: la ditta termin\u00f2 le tavole del veicolo nello stesso anno, quando fu comprata e assorbita dalla Steyr. Quest'ultima azienda si fece carico della fabbricazione del veicolo, la cui denominazione ufficiale recitava \"Steyr M35 mittlerer Panzerwagen\". In seguito si diffuse anche il nome \"ADGZ\".\nProduzione.\nLa linea d'assemblaggio cominci\u00f2 a lavorare prima della fine del 1934 e il primo esemplare prese servizio nelle forze armate nel 1935: la costruzione dur\u00f2 fino al 1937 con un totale di 27 veicoli consegnati. Una fonte riporta invece che prima della perdita dell'indipendenza l'Austria aveva fabbricato 38 autoblindo. Nel 1941, quando l'Austria era gi\u00e0 da tre anni parte integrante del Terzo Reich, il comandante supremo delle SS Heinrich Himmler ordin\u00f2 la costruzione di ulteriori 25 unit\u00e0 per fornire supporto corazzato alle prime grandi unit\u00e0 delle Waffen-SS, che non avevano accesso al meglio degli armamenti riservato all'esercito regolare, comunque non interessato alle autoblinde austriache.\nImpiego operativo.\nL'esercito austriaco immise in servizio 12 esemplari dell'autoblindo mentre i restanti 15 andarono alla polizia. Il 12 marzo 1938 la Germania di Adolf Hitler occup\u00f2 senza colpo ferire il paese. Le M35 furono subito requisite, distribuite alle unit\u00e0 della polizia militare e anche ad alcune formazione combattenti delle SS: in particolare, \u00e8 noto che la SS Heimwehr Danzig adoper\u00f2 alcuni di questi veicoli nel corso dell'attacco all'ufficio postale di Danzica, avvenuto la mattina del 1\u00ba settembre 1939.\nIl 22 giugno 1941 la Germania nazista lanci\u00f2 l'imponente Operazione Barbarossa, cogliendo importanti successi tattici. Una parte delle ADGZ ebbero sostituita l'originale torretta con quella dei carri leggeri T-26 modello 1933, equipaggiata con un cannone M1932 da 45\u00a0mm e una mitragliatrice coassiale Degtjar\u00ebv DT da 7,62\u00a0mm: esse vennero poi inviate a reparti SS impegnati a mantenere l'ordine nelle retrovie sia sul fronte orientale sia nella regione balcanica, dove operava tra le altre la 7. SS-Freiwilligen-Gebirgs-Division \"Prinz Eugen\". Dopo due anni di lotta antipartigiana e servizio poliziesco, poche ADGZ erano sopravvissute e tutte quante versavano in pessime condizioni meccaniche; furono dunque gradatamente ritirate entro il 1944 e relegate a compiti di addestramento.\nCaratteristiche.\nL'ADGZ era un autoblindo dal peso complessivo di ben 12 tonnellate, lungo oltre 6 metri, alto pi\u00f9 di 2,50 metri e reso peculiare dalla possibilit\u00e0 di essere pilotato da entrambe le estremit\u00e0, un grande vantaggio in caso di rapida ritirata. Il mezzo era spinto dal motore Austro-Daimler M612, un apparato a 6 cilindri da 12 litri raffreddato a liquido ed erogante 150\u00a0hp a 1.800 giri al minuto; era accoppiato a un cambio con tre marce avanti e tre indietro con riduttore. La velocit\u00e0 massima raggiungibile su strada era di 70\u00a0km/h, davvero buona vista la mole dell'autoblindo, e l'autonomia arrivava a ben 450 chilometri sempre su vie asfaltate. L'armamento era paragonabile a quello di un carro armato leggero ed era suddiviso tra la grossa, squadrata torretta e il massiccio scafo: la prima ospitava un cannone automatico KwK 35 da 20\u00a0mm lungo 45 calibri (L/45) e una mitragliatrice MG 34 da 7,92\u00a0mm; nel secondo, la cui corazzatura massima era spessa 11\u00a0mm, erano installate altre due MG 34. Il corpo del veicolo poggiava su otto ruote a trazione integrale, di cui quelle centrali erano doppie. L'equipaggio consisteva di 6 uomini sebbene una fonte affermi che potesse contarne da 4 a 6."}
{"id": "2628892", "revid": "729019", "url": "https://it.wikipedia.org/wiki?curid=2628892", "title": "7,62 \u00d7 54 mm R", "text": "7,62 \u00d7 54\u00a0mm R \u00e8 una cartuccia russa, pensata originariamente per il fucile Mosin-Nagant (da cui il primo nome assegnatole, \u0422\u0440\u0435\u0445\u043b\u0438\u043d\u0435\u0439\u043d\u044b\u0439 \u043f\u0430\u0442\u0440\u043e\u043d \u043e\u0431\u0440\u0430\u0437\u0446\u0430 1891 \u0433\u043e\u0434\u0430, \"trechlinejnyj patron obrazca 1891 goda,\" \"munizione da tre linee modello 1891\"), utilizzata dal periodo zarista fino ai giorni nostri, sia in mitragliatrici che fucili bolt-action che semiautomatici (SVT 40, Dragunov). Attualmente \u00e8 una delle poche munizioni militari flangiate (\"rimmed\", da cui la R che compare nella nomenclatura, che viene solitamente intesa come abbreviazione di \"Russian\", da cui il nome colloquiale ma tecnicamente errato di 7,62\u00a0mm Russian) ancora utilizzate. Fu inizialmente sviluppata per utilizzare come carica di lancio la polvere nera e solo successivamente fu riconvertita per l'utilizzo con polvere infume, ed ulteriormente modificata nel 1908 con l'introduzione dell'ogiva appuntita (in precedenza era rotondeggiante). Balisticamente \u00e8 molto apprezzata per le sue doti di precisione ed elevata energia. Ad oggi \u00e8 forse la munizione pi\u00f9 longeva della storia.\nStoria.\nLa palla nella versione originaria M1891 era di tipo \"round-nose\" (naso rotondo) del peso di 13,64 g (210 gr) e la munizione caricata a polvere nera: il primo impiego bellico fu nel 1904-1905 nella guerra russo-giapponese, dove la pallottola non si dimostr\u00f2 n\u00e9 potente n\u00e9 adatta a tiri di precisione.\nSuccessivamente, gli esperti di balistica russi lavorarono su un nuovo tipo di palla appuntita (\"spitzer\") e a base piana e del peso di 9,6 g (148 gr) utilizzando come carica di lancio una polvere infume; nacque cos\u00ec la versione M1908 che adottava anche una palla in piombo incamiciato da una lega di tombacco, con percentuali del 90% rame e 10% zinco, chiamata comunemente Tipo \u041b (\u041b\u0451\u0433\u043a\u044f\u044f \u043f\u0443\u043b\u044f \u043e\u0431\u0440\u0430\u0437\u0446\u0430 1908 \u0433\u043e\u0434\u0430, \"l\u00ebgkjaja pulja obrazca 1908 goda\", \"munizione leggera modello 1908\"). Durante la Prima guerra mondiale i militari russi utilizzarono la munizione \u041b come munizione standard.\nNel 1930 venne poi introdotta una nuova versione di munizione di tipo \u041b, differente dal modello precedente nella sezione della palla pi\u00f9 arrotondata, dei solchi di crimpatura, e nella camiciatura in ottone anzich\u00e9 in tombacco. La nuova versione prevedeva un utilizzo a corto raggio contro bersagli umani, in quanto a causa del profilo arrotondato, alle lunghe distanza perdeva velocit\u00e0 e potere di penetrazione.\nSempre nel 1930 veniva anche elaborata un nuovo tipo di palla pesante, chiamato Tipo \u0422 (\u0442\u044f\u0436\u0435\u043b\u0430\u044f, \"tja\u017e\u00eblaja\", \"pesante\"). Questa palla ha un peso di 11,82 g, una base rastremata (tipo una coda di barca) per migliorarne la stabilit\u00e0 e precisione. Alcune fonti citano questa versione di munizione come Tipo \u0414 (\u0434\u0430\u043b\u044c\u043d\u043e\u0431\u043e\u0439\u043d\u044f, \"dal'nobojnja\", \"lungo raggio\").\nVi sono poi due varianti destinate al tiro di precisione, la prima 7N1, adottata nel 1966, utilizza un proiettile a base rastremata (\"boat tail\") di 9,85 g (152 gr) dotato di una struttura composita del nucleo con un nucleo in ferro centrale ed uno posteriore in piombo, in modo che il centro di gravit\u00e0 risulti situato posteriormente (come la munizione M60 in 7,62 \u00d7 39 mm) e tenda a ribaltarsi nel momento dell'impatto, creando maggiori danni all'interno del corpo.\nLa seconda variante, nata nel 1999 e denominata 7N14 adotta un nucleo perforante in acciaio temprato, base rastremata e peso sempre di 9,85 g (152 gr)."}
{"id": "2628893", "revid": "767487", "url": "https://it.wikipedia.org/wiki?curid=2628893", "title": "Gioco mortale (film 1986)", "text": "Gioco mortale (\"The Manhattan Project\") \u00e8 un film del 1986, diretto dal regista Marshall Brickman.\nTrama.\nPaul, un adolescente precoce per la scienza \u00e8 uno studente avanzato, che scopre come la Medatomics, il laboratorio dove il dottor Matweson, non una societ\u00e0 farmaceutica come supposto, ma un luogo in cui viene prodotto il plutonio per uso militare. Paul concepisce un piano che gli permetter\u00e0 conseguire il primo premio al concorso di scienza prossimo a New York. Egli \u00e8 il primo ragazzo che riuscir\u00e0 a fabbricare una bomba atomica. Ha solo bisogno di rubare un piccolo campione di Plutonio.\n\u00c8 la storia di un ragazzo americano degli anni 80, appassionato di fisica nucleare , che nel suo cammino incontra uno scienziato che lavora per conto del governo Americano proprio nel settore della fisica nucleare, in particolare modo nella ricerca e sviluppo top secret di armamenti nucleari, per la raffinazione del Plutonio a livelli mai raggiunti da nessuno.\nIL ragazzo , approfittando del fatto che lo scienziato si innamorer\u00e0 della sua madre che \u00e8 rimasta vedova ma \u00e8 ancora molto giovane ed attraente, si fa amico lo studioso che gli permetter\u00e0 di avere una opportunit\u00e0 per visitare il centro Governativo dove si svolgono le attivit\u00e0 segrete per la produzione del super Plutonio.\nLa situazione precipiter\u00e0 quando il ragazzo per vincere il premio per il miglior progetto di scienze, presenter\u00e0 ad un concorso, il Super Plutonio arricchito al 99,997 % per la costituzione di una vera e propria mini bomba Atomica realmente funzionante ma con un potere distruttivo paragonabile a quello di un ordigno ultra potente. \nSolo lo scienziato divenuto suo amico eviter\u00e0 la catastrofe nucleare innescata da una rocambolesca caccia al ragazzo, divenuto il nemico pubblico degli organi militari, che scoperta la fuga di un lotto radioattivito, lo considereranno il terrorista , peggiore con cui hanno mai avuto a che fare.\nIL lieto fine a sorpresa, porter\u00e0 il nostro ragazzo a diventare come lo scienziato suo amico, un ulteriore uomo al servizio del governo Americano, disinnescando la bomba che sfuggita da qualsiasi umano controllo ha auto attivato il timer di detonazione di appena pochi minuti, che un con coltellino Svizzero stile Macgyver riuscir\u00e0 a disinnescare all'ultimo secondo."}
{"id": "2628896", "revid": "1318658", "url": "https://it.wikipedia.org/wiki?curid=2628896", "title": "Federazione internazionale delle societ\u00e0 di filosofia", "text": "La Federazione internazionale delle societ\u00e0 di filosofia (FISP) \u00e8 la massima organizzazione mondiale non governativa per la filosofia. \u00c8 stata fondata ell'agosto 1948 al 10\u00ba Congresso Internazionale di Filosofia di Amsterdam. \nIl primo presidente della FISP fu il filosofo olandese HJ Pos, che era stato anche presidente del congresso di Amsterdam. Il primo segretario generale fu Raymond Bayer, che era stato segretario generale della IXe Congr\u00e8s International de Philosophie di Parigi nel 1937. Fu istituita la FISP per contribuire \"allo sviluppo delle relazioni professionali tra filosofi di tutti i paesi, liberamente e con mutuo rispetto \"e l'organizzazione rimane impegnata a raggiungere questo obiettivo.\nI suoi principali obiettivi sono:\nI membri della FISP non sono singoli filosofi, ma societ\u00e0 filosofiche e altre simili istituzioni a livello nazionale, regionale e internazionale.\nAttualmente \u00e8 composta di circa 100 membri, di cui circa 75 sono societ\u00e0 nazionali e circa 25 societ\u00e0 internazionali.\nLa FISP, a sua volta, \u00e8 membro del CIPSH, il Consiglio internazionale per la filosofia e le scienze umane, (Conseil international pour la philosophie et les sciences humaines, in inglese ICPHS). Questa, anch'essa organizzazione non governativa, consiste di 13 federazioni mondiali e costituisce l'organismo di contatto tra queste e l'UNESCO."}
{"id": "2628898", "revid": "96758", "url": "https://it.wikipedia.org/wiki?curid=2628898", "title": "De Adelaarshorst", "text": "L'Adelaarshorst \u00e8 uno stadio di calcio situato a Deventer nella Vetkampstraat. Lo stadio \u00e8 dal 1920 stadio del Go Ahead Eagles."}
{"id": "2628905", "revid": "104458", "url": "https://it.wikipedia.org/wiki?curid=2628905", "title": "Junggrammatiker", "text": ""}
{"id": "2628907", "revid": "110157", "url": "https://it.wikipedia.org/wiki?curid=2628907", "title": "Comitato Olimpico Nazionale e Sportivo Burkinab\u00e9", "text": "Il Comitato Olimpico Nazionale e Sportivo Burkinab\u00e9 (noto anche come \"Comit\u00e9 National Olympique et des Sports Burkinab\u00e9\" in francese) \u00e8 un'organizzazione sportiva burkinab\u00e9, nata nel 1965 a Ouagadougou, Burkina Faso.\nRappresenta questa nazione presso il Comitato Olimpico Internazionale (CIO) dal 1972 ed ha lo scopo di curare l'organizzazione ed il potenziamento dello sport in Burkina Faso e, in particolare, la preparazione degli atleti burkinab\u00e9, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Jean Pascal Kinda, mentre la carica di segretario generale \u00e8 occupata da Christian Yves Auguste Zongo."}
{"id": "2628908", "revid": "3115", "url": "https://it.wikipedia.org/wiki?curid=2628908", "title": "Coleen Gray", "text": "Talvolta accreditata come Colleen Gray, fu attiva in cinema e televisione, specialmente negli anni quaranta e cinquanta.\nBiografia.\nFiglia di un agricoltore di Staplehurst, si diplom\u00f2 alla high school, studiando poi recitazione alla Hamline University di Saint Paul (Minnesota), dove prese il bachelor of arts. Dopo la laurea, inizi\u00f2 a viaggiare attraverso l'America, raggiungendo la California e fermandosi nella localit\u00e0 turistica di La Jolla, dove lavor\u00f2 come cameriera.\nDopo alcune settimane si trasfer\u00ec a Los Angeles e si iscrisse ad una scuola di recitazione. Le sue apparizioni sul palcoscenico in \"Letters to Lucerne\" e \"Brief Music\", le consentirono di farsi notare dai \"talent-scout\" della 20th Century Fox, che nel 1944 la fecero scritturare dalla grande major cinematografica per i film \"Pin Up Girl\" (1944), \"Festa d'amore\" (1945), \"Tre ragazze in blu\" (1946), in cui per\u00f2 non fu accreditata ufficialmente.\nIl primo ruolo di grande rilievo sul grande schermo giunse nel 1947, grazie al \"noir\" \"Il bacio della morte\" (1947), in cui recit\u00f2 accanto a Victor Mature, suo partner anche nel successivo \"L'assalto\" (1948). In seguito apparve al fianco di altri grandi divi dello schermo, come Tyrone Power ne \"La fiera delle illusioni\" (1947), John Wayne ne \"Il fiume rosso\" (1948), William Holden in \"L'uomo che era solo\" (1950), e Sterling Hayden in \"Rapina a mano armata\" (1956), in cui fu diretta dal giovane Stanley Kubrick.\nLa Gray lavor\u00f2 regolarmente durante gli anni cinquanta, distinguendosi in film di diverso genere, in particolare western come \"La rivolta degli Apaches\" (1951), \"La freccia nella polvere\" (1954) e \"La jungla dei temerari\" (1955), e pellicole \"noir\" come \"Il covo dei gangsters\" (1951) e \"Il quarto uomo\" (1952).\nAttiva nel cinema fino al 1968, la Gray lavor\u00f2 anche per il piccolo schermo dagli anni cinquanta, partecipando a diverse serie televisive fra cui, a inizio degli anni settanta, una \"puntata pilota\" della serie \"Ellery Queen\".\nEbbe anche una breve esperienza teatrale durante i suoi primi anni hollywoodiani, quando apparve a Broadway nella commedia \"Leaf and Bough\" di Joseph Hayes, messa in scena nel 1949 dal regista Rouben Mamoulian e interpretata dall'allora emergente Charlton Heston.\nColeen Gray, si spos\u00f2 per la prima volta il 10 agosto 1945 con lo sceneggiatore e futuro regista Rodney Amateau, da cui ebbe la figlia Susan (nata nel 1946) e da cui divorzi\u00f2 l'11 febbraio 1949. Dal secondo matrimonio con il pilota di aerei William Clymer Bidlack, celebrato il 14 luglio 1953, la Gray ebbe un altro figlio, Bruce Robin, nato nel 1954.\nDopo la morte di Bidlack nel 1978, l'anno successivo la Gray spos\u00f2 in terze nozze Fritz Zeiser, assieme al quale svolge attivit\u00e0 di volontariato per l'organizzazione non-profit \"Prison Fellowship\", un'associazione per l'assistenza dei detenuti e delle loro famiglie, fondata nel 1976 da Chuck Colson, a sua volta ex detenuto e reo confesso dello scandalo Watergate.\nDoppiatrici italiane.\nFonti: Il mondo dei doppiatori, \"Il mito di Hollywood\", ciakhollywood.com"}
{"id": "2628909", "revid": "729019", "url": "https://it.wikipedia.org/wiki?curid=2628909", "title": "Aeroporto Internazionale di Beirut-Rafic Hariri", "text": "L'Aeroporto Internazionale di Beirut Rafic Hariri \u00e8 un aeroporto situato a 9 km dal centro di Beirut, in Libano.\nL'aeroporto \u00e8 hub per la compagnia aerea libanese Middle East Airlines (compagnia di bandiera) (conosciuta generalmente come \"MEA\").\nLe rotte pi\u00f9 trafficate sono quelle da e verso Parigi-Charles de Gaulle, London-Heathrow, Roma-Fiumicino e Francoforte sul Meno."}
{"id": "2628911", "revid": "196390", "url": "https://it.wikipedia.org/wiki?curid=2628911", "title": "Rafic Hariri International Airport", "text": ""}
{"id": "2628914", "revid": "196390", "url": "https://it.wikipedia.org/wiki?curid=2628914", "title": "Aeroporto di Beirut", "text": ""}
{"id": "2628917", "revid": "1414761", "url": "https://it.wikipedia.org/wiki?curid=2628917", "title": "Real TV - Eroi per caso", "text": "Real TV - Eroi per caso \u00e8 un programma televisivo andato in onda in prima serata su Italia 1 nell'autunno del 1999. \u00c8 da considerarsi un remake di \"Ultimo minuto\", in onda su Rai 3 dal 1993 al 1997. \nLa trasmissione presenta la ricostruzione filmata di storie di persone comuni trovatesi in una situazione di estremo rischio e salvate da altre persone comuni o da addetti a vario titolo alla pubblica sicurezza (vigili del fuoco, protezione civile, polizia ecc.). \nIn studio \u00e8 normalmente presente il protagonista reale della storia o la persona che ha compiuto il gesto eroico o entrambi. In qualche caso vengono fornite informazioni sui comportamenti da tenere in situazioni di pericolo.\nIl programma, nonostante il buon successo, \u00e8 andato in onda per una sola edizione in quanto la Rai e Simonetta Martone querelarono Mediaset per plagio, minacciando azioni legali se la trasmissione avesse continuato ad andare in onda."}
{"id": "2628921", "revid": "2048534", "url": "https://it.wikipedia.org/wiki?curid=2628921", "title": "Pietra di luna", "text": "La pietra di luna \u00e8 una variet\u00e0 di adularia.\nAbito cristallino.\nPseudoromboedrico.\nOrigine e giacitura.\nIdrotermale.\nForme in cui si presenta in natura.\nI cristalli di pietra di luna possono avere delle geminazioni complesse.\nCaratteristiche chimico-fisiche.\nLa caratteristica principale della pietra di luna \u00e8 quella che caratterizza anche l'adularia stessa: l'adularescenza. Tale fenomeno \u00e8 dovuto alla disposizione in file parallele delle lamelle degli smistamenti pertitici (si veda la voce:Feldspato ) dei feldspati, oltre che eventuali inclusioni; il fatto che i feldspati non siano mescolati tra loro dipende dalla temperatura di formazione della pietra di luna: se \u00e8 bassa, ognuno dei feldspati cristallizzer\u00e0 per proprio conto, l'uno dentro l'altro.\nCredenze popolari.\nVeniva usata dagli antichi per catturare l'energia lunare. \nNell'antica India - ma anche nell'Impero Romano - si credeva che la pietra avesse origine da raggi lunari che avevano colpito la roccia. Significativamente, il nome della pietra, in lingua hindi, \u00e8 \"chandrakant\", che vuol dire \"amato\" (kant) \"dalla luna\" (chandra). La pietra \u00e8 sempre stata collegata all'universo femminile e in particolare alla chiaroveggenza. Raccontano le leggende che, in tempi lontani, indovini vestiti da donna tenessero in bocca una pietra di luna per poter vedere il futuro (cfr. Gavin Linsell, \"Die Welt der Edelsteine\", Juwelo Deutschland GmbH Ed. Berlin, 2014, pp. 170-175)."}
{"id": "2628922", "revid": "297059", "url": "https://it.wikipedia.org/wiki?curid=2628922", "title": "Aeroporto di Damasco", "text": ""}
{"id": "2628924", "revid": "599013", "url": "https://it.wikipedia.org/wiki?curid=2628924", "title": "Jos\u00e9 Diego \u00c1lvarez", "text": "Carriera.\nClub.\nCresce calcisticamente con l'Eibar, societ\u00e0 con cui esordisce in Tercera Divisi\u00f3n nella stagione 1971-1972. Tre anno pi\u00f9 tardi viene acquistato dalla Real Sociedad, con la quale debutta nella Liga nella stagione 1974-1975, precisamente il 7 settembre 1974 in Real Sociedad-, diventandone presto un titolare. Con la squadra di San Sebasti\u00e1n colleziona 349 presenze (263 in campionato), aggiudicandosi una Supercoppa di Spagna e per due volte lo scudetto spagnolo (1980-1981 e 1981-1982).\nNazionale.\nLa Nazionale spagnola lo vide in campo una volta, durante Spagna-Inghilterra (0-2) del 26 marzo 1980.\nVenne convocato per l'Europeo italiano del 1980, senza tuttavia mai scendere in campo.\nConta anche una presenza con la Selezione di calcio dei Paesi Baschi."}
{"id": "2628925", "revid": "339392", "url": "https://it.wikipedia.org/wiki?curid=2628925", "title": "Aeroporto di Delhi-Indira Gandhi", "text": ""}
{"id": "2628927", "revid": "107098", "url": "https://it.wikipedia.org/wiki?curid=2628927", "title": "Jos\u00e9 Diego", "text": ""}
{"id": "2628930", "revid": "647919", "url": "https://it.wikipedia.org/wiki?curid=2628930", "title": "Lingua umana", "text": ""}
{"id": "2628931", "revid": "1305772", "url": "https://it.wikipedia.org/wiki?curid=2628931", "title": "Puerto Gait\u00e1n", "text": "Puerto Gait\u00e1n \u00e8 un comune della Colombia facente parte del dipartimento di Meta.\nIl centro abitato venne fondato da Pedro Capella, Ventura Alvarado e Concepci\u00f3n Izanoboco nel 1932, mentre l'istituzione del comune \u00e8 del 1\u00ba gennaio 1970."}
{"id": "2628932", "revid": "110157", "url": "https://it.wikipedia.org/wiki?curid=2628932", "title": "Comitato Olimpico Nazionale del Burundi", "text": "Il Comitato Olimpico Nazionale del Burundi (noto anche come \"Comit\u00e9 national olympique du Burundi\" in francese) \u00e8 un'organizzazione sportiva burundese, nata nel 1990 a Bujumbura, Burundi.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Burundi e, in particolare, la preparazione degli atleti burundesi, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale segretario generale \u00e8 occupata da Anselme Hatungimigabo."}
{"id": "2628934", "revid": "110157", "url": "https://it.wikipedia.org/wiki?curid=2628934", "title": "Puerto Lleras", "text": "Puerto Lleras \u00e8 un comune della Colombia facente parte del dipartimento di Meta.\nIl centro abitato venne fondato da Ram\u00f3n Escobar, Floro e Helena Paz, H\u00e9ctor Casta\u00f1eda, Jorge Bejarano, Marcos Pulgar\u00edn e Pablo Emilio Cabrera negli anni cinquanta, mentre l'istituzione del comune \u00e8 del 29 novembre 1965."}
{"id": "2628935", "revid": "173617", "url": "https://it.wikipedia.org/wiki?curid=2628935", "title": "Pro muliere Arretina", "text": "L'Oratio pro muliere Arretina (\"Orazione in difesa di una donna di Arezzo\"), meglio nota semplicemente come Pro muliere Arretina, \u00e8 un discorso giudiziario pronunciato nell'80 a.C. dall'oratore romano Marco Tullio Cicerone. L'orazione, il cui testo non \u00e8 pervenuto ad oggi neppure in frammenti poich\u00e9 non fu mai pubblicato, \u00e8 il terzo discorso giudiziario pronunciato da Cicerone di cui si abbia notizia, il primo dopo il successo dell'orazione \"Pro Roscio Amerino\".\nCon l'orazione, Cicerone difese i diritti di cittadinanza di un altrimenti ignota donna di Arretium, ottenendo la vittoria nel processo. La difesa dei diritti civili della donna presupponeva la forte critica dei provvedimenti con cui il dittatore Lucio Cornelio Silla aveva privato intere comunit\u00e0 cittadine della \"civitas\". L'orazione, come gi\u00e0 la \"Pro Roscio\", si configura dunque come espressione dell'ideologia politica delle \"gentes\" nobili che sostengono Cicerone, e come attacco al potere assoluto della dittatura sillana."}
{"id": "2628937", "revid": "200578", "url": "https://it.wikipedia.org/wiki?curid=2628937", "title": "Laura Beatrice Mancini", "text": ""}
{"id": "2628940", "revid": "110157", "url": "https://it.wikipedia.org/wiki?curid=2628940", "title": "Puerto L\u00f3pez", "text": "Puerto L\u00f3pez \u00e8 un comune della Colombia facente parte del dipartimento di Meta.\nIl centro abitato venne fondato da Abel Rey e Clemente Naranjo nel 1935, mentre l'istituzione del comune \u00e8 del 3 luglio 1955."}
{"id": "2628946", "revid": "110157", "url": "https://it.wikipedia.org/wiki?curid=2628946", "title": "Comitato Olimpico Nazionale e Sportivo del Camerun", "text": "Il Comitato Olimpico Nazionale e Sportivo del Camerun (noto anche come \"Comit\u00e9 National Olympique et Sportif du Cameroun\" in francese) \u00e8 un'organizzazione sportiva camerunese, nata nel 1963 a Yaound\u00e9, Camerun.\nRappresenta questa nazione presso il Comitato Olimpico Internazionale (CIO) dal 1963 ed ha lo scopo di curare l'organizzazione ed il potenziamento dello sport in Camerun e, in particolare, la preparazione degli atleti camerunesi, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Hamad Kalkaba Malboum, mentre la carica di segretario generale \u00e8 occupata da Emanuel Abolo Biwole."}
{"id": "2628947", "revid": "1305772", "url": "https://it.wikipedia.org/wiki?curid=2628947", "title": "Puerto Rico (Meta)", "text": "Puerto Rico \u00e8 un comune della Colombia facente parte del dipartimento di Meta.\nIl centro abitato venne fondato da un gruppo di coloni nel 1962, mentre l'istituzione del comune \u00e8 del 10 febbraio 1985."}
{"id": "2628948", "revid": "1104133", "url": "https://it.wikipedia.org/wiki?curid=2628948", "title": "Can't Let Go (Mariah Carey)", "text": "Can't Let Go \u00e8 una canzone di Mariah Carey che serve da secondo singolo tratto dall'album \"Emotions,\" la prima scritta da Mariah Carey e Walter Afanasieff. Il singolo \u00e8 stato pubblicato nel 1991 ed ha raggiunto la seconda posizione nella Billboard Hot 100 divenendo di fatto il primo singolo della cantautrice a non raggiungere la vetta della classifica americana.\nVideo musicale.\nIl video del singolo, diretto da Jim Sonzero \u00e8 stato girato in bianco e nero ed alterna varie inquadrature della cantante a quelle di fiori e piante. Per il video viene utilizzata la versione radio della canzone dove vengono eliminate le note pi\u00f9 alte e modificata l'introduzione strumentale.\nComposizione.\nLa canzone \u00e8 una ballata e si pu\u00f2 dividere in due parti:"}
{"id": "2628951", "revid": "1543377", "url": "https://it.wikipedia.org/wiki?curid=2628951", "title": "Restrepo (Meta)", "text": "Restrepo \u00e8 un comune della Colombia facente parte del dipartimento di Meta.\nIl centro abitato venne fondato nel 1905, mentre l'istituzione del comune \u00e8 del 23 settembre 1912."}
{"id": "2628953", "revid": "1305772", "url": "https://it.wikipedia.org/wiki?curid=2628953", "title": "San Carlos de Guaroa", "text": "San Carlos de Guaroa \u00e8 un comune della Colombia facente parte del dipartimento di Meta.\nIl centro abitato venne fondato da un gruppo di coloni nel 1954, mentre l'istituzione del comune \u00e8 del 20 agosto 1961."}
{"id": "2628956", "revid": "123839653", "url": "https://it.wikipedia.org/wiki?curid=2628956", "title": "Ispezione intima", "text": " \nL'ispezione intima, nell'ambito di una pratica sessuale BDSM, consiste nella simulazione di un esame fisico di tipo medico, che comprende sia un esame visivo sia un'ispezione manuale rivolta in particolare all'apparato genitale e alle zone intime in generale.\nIn particolare, le zone coinvolte nell'ispezione intima sono le mammelle, i genitali sia esterni sia interni, l'ano ed il \"retto\".\nQuesto tipo di pratica fa parte delle cosiddette attivit\u00e0 medical ovvero clinical, tipiche di alcune relazioni sadomaso o di dominazione-sottomissione.\nLo scopo dell'ispezione intima \u00e8, perlopi\u00f9, quello di verificare le condizioni di igiene della persona che vi viene sottoposta (ovvero verificarne la corretta depilazione intima), e di provocare in essa imbarazzo e disagio, che spesso si accompagna ad una intensa eccitazione sessuale causata dalla nudit\u00e0 e dalla stimolazione delle parti intime.\nIn alcuni casi, l'ispezione intima pu\u00f2 essere preceduta o seguita da altre pratiche, come ad es. un clistere oppure delle punizioni giustificate, ad esempio, dalle cattive condizioni igieniche ravvisate dall'esaminatrice durante l'ispezione. La pratica \u00e8 molto diffusa all'interno dei giochi di ruolo CFNM, dove ovviamente il paziente \u00e8 un maschio passivo e la donna pu\u00f2 interpretare i ruoli di una dottoressa, di un'infermiera o in subordine di un'educatrice, insegnante o perfino della mamma. Le punizioni pi\u00f9 severe, a volte anche durissime, vengono in genere inflitte se l'educatrice che fa l'ispezione intima sente odori (a suo insindacabile giudizio) poco gradevoli durante il controllo."}
{"id": "2628958", "revid": "110157", "url": "https://it.wikipedia.org/wiki?curid=2628958", "title": "San Juan de Arama", "text": "San Juan de Arama \u00e8 un comune della Colombia facente parte del dipartimento di Meta.\nIl centro abitato venne fondato da Jorge Spira nel 1537, mentre l'istituzione del comune \u00e8 del 17 novembre 1966."}
{"id": "2628959", "revid": "729019", "url": "https://it.wikipedia.org/wiki?curid=2628959", "title": "Aeroporto di Graz", "text": "L'Aeroporto di Graz-\"Thalerhof\" (IATA:GRZ, ICAO:LOWG) \u00e8 uno scalo aereo situato a 9,3\u00a0km dal centro di Graz, in Austria."}
{"id": "2628963", "revid": "110157", "url": "https://it.wikipedia.org/wiki?curid=2628963", "title": "San Juanito", "text": "San Juanito \u00e8 un comune della Colombia del dipartimento di Meta.\nIl centro abitato venne fondato da Juan Bautista Arnaud nel 1915, mentre l'istituzione del comune \u00e8 del 19 novembre 1981."}
{"id": "2628965", "revid": "110157", "url": "https://it.wikipedia.org/wiki?curid=2628965", "title": "Comitato Olimpico Capoverdiano", "text": "Il Comitato Olimpico Capoverdiano (noto anche come \"Comit\u00e9 Ol\u00edmpico Caboverdeano\" in portoghese) \u00e8 un'organizzazione sportiva capoverdiana, nata nel 1989 a Praia, Capo Verde.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport a Capo Verde e, in particolare, la preparazione degli atleti capoverdiani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Franklin Da Palma, mentre la carica di segretario generale \u00e8 occupata da Felisberto Cardoso."}
{"id": "2628967", "revid": "1305772", "url": "https://it.wikipedia.org/wiki?curid=2628967", "title": "San Mart\u00edn (Meta)", "text": "San Mart\u00edn, per esteso San Mart\u00edn de los Llanos, \u00e8 un comune della Colombia facente parte del dipartimento di Meta.\nIl centro abitato venne fondato da Pedro Daza de Heredia nel 1585, mentre l'istituzione del comune \u00e8 del 1958."}
{"id": "2628973", "revid": "1005847", "url": "https://it.wikipedia.org/wiki?curid=2628973", "title": "Speaker della Camera dei rappresentanti del Minnesota", "text": "Questa \u00e8 la lista degli Speaker della Camera dei rappresentanti del Minnesota.\nCollegamenti esterni.\nLista degli speaker su Minnesota Legislative Library"}
{"id": "2628975", "revid": "1543377", "url": "https://it.wikipedia.org/wiki?curid=2628975", "title": "Vista Hermosa", "text": "Vista Hermosa \u00e8 un comune della Colombia facente parte del dipartimento di Meta.\nIl centro abitato venne fondato da un gruppo di coloni nel 1964, mentre l'istituzione del comune \u00e8 del 29 novembre 1969."}
{"id": "2628976", "revid": "110157", "url": "https://it.wikipedia.org/wiki?curid=2628976", "title": "Comitato Olimpico e Sportivo Ciadiano", "text": "Il Comitato Olimpico e Sportivo Ciadiano (noto anche come \"Comit\u00e9 Olympique et Sportif Tchadien\" in francese) \u00e8 un'organizzazione sportiva ciadiana, nata nel 1963 a N'Djamena, Ciad.\nRappresenta questa nazione presso il Comitato Olimpico Internazionale (CIO) dal 1964 ed ha lo scopo di curare l'organizzazione ed il potenziamento dello sport in Ciad e, in particolare, la preparazione degli atleti ciadiani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Moussa Aggrey, mentre la carica di segretario generale \u00e8 occupata da Idriss Dokony Adiker."}
{"id": "2628977", "revid": "729019", "url": "https://it.wikipedia.org/wiki?curid=2628977", "title": "Aeroporto di Innsbruck", "text": "L'Aeroporto di Innsbruck-\"Kranebitten\" \u00e8 uno scalo aereo situato a circa 3,5\u00a0km dal centro di Innsbruck, in Austria.\nLo scalo dispone di alcuni voli regionali per destinazioni oltre le Alpi oltre a voli stagionali per altre destinazioni. Durante l'inverno la sua attivit\u00e0 cresce notevolmente per accogliere i tanti sciatori che si recano verso le montagne vicine.\n\u00c8 la base principale per la Tyrolean Jet Services, la Welcome Air e la compagnia regionale della Austrian Airlines: la Austrian Arrows.\nL'aeroporto dispone di un solo terminale con servizi aeroportuali (ufficio di cambio, autonoleggio, taxi), e presso l'aeroporto si trovano diversi autonoleggi. Il collegamento da e per l'aeroporto \u00e8 previsto con autobus (Linea F: Aeroporto-Hauptbahnhof (stazione ferroviaria) di Innsbruck).\nStrutture.\nIl terminal \u00e8 realizzato a forma di fucile, vengono utilizzate passerelle mobili per sbarcare/imbarcare i passeggeri dato che non sono presenti i corridoi di sbarco (jetway). L'aeroporto pu\u00f2 gestire aerei di grandezza fino al Boeing 767. Ci sono molti mezzi dediti allo sghiacciamento della carlinga degli aerei, che solitamente vengono sghiacciati prima di accendere i motori, o prima di ricevere l'autorizzazione al decollo.\nL'aeroporto \u00e8 noto per i suoi atterraggi difficoltosi a causa del contesto in cui \u00e8 inserito, impedendo e proibendo cos\u00ec a certe tipologie di aerei l'atterraggio. Decollo e atterraggio sono complessi perch\u00e9 le vicine Alpi creano violente correnti d'aria, che il pilota deve saper gestire. Dato che l'aeroporto \u00e8 circondato da montagne, solitamente l'aereo in fase di atterraggio gira pi\u00f9 volte in tondo sopra l'aeroporto per perdere velocit\u00e0 e altitudine.\nStoria.\nIl governo provinciale tirolese ha deciso nel 1920 l'istituzione di un aeroporto stazione a Innsbruck e nel mese di aprile Il 1\u00ba giugno 1925 il primo aeroporto nella parte occidentale della citt\u00e0, situato allora Reichenau fu messo in funzione ed inaugurato con la rotta Monaco -Innsbruck- Monaco di Baviera dal S\u00fcddeutsche Aero Lloyd. Questa \u00e8 stata seguita da altre linee, come ad esempio l'introduzione del Vienna-Salisburgo-Innsbruck da \u00d6LAG."}
{"id": "2628979", "revid": "1305772", "url": "https://it.wikipedia.org/wiki?curid=2628979", "title": "Actus Silvestri", "text": "Gli Actus Silvestri sono un documento che riporta episodi leggendari della vita di papa Silvestro I, tramandati in diverse versioni da numerosi manoscritti, in latino, in greco e in siriaco.\nLe sezioni del documento trattano delle opere e delle riforme liturgiche del papa, del battesimo di Costantino I (\"Conversio Constantini\") e di una discussione tra il papa e dodici rabbini. \nLe sezioni furono assemblate tra la fine del IV e la met\u00e0 del V secolo. \nGli \"Actus Silvestri\" sono menzionati la prima volta nel \"Decretum Gelasianum\", documento attribuito a papa Gelasio I (492-496).\nAlla leggenda di Costantino guarito miracolosamente dalla lebbra per mezzo del suo battesimo alluderebbe anche l'iscrizione di un mosaico nella basilica di San Pietro in Vaticano, attribuito all'epoca di papa Leone I (440-461).\n\"Conversio Constantini\".\nNella seconda sezione si narra di come Costantino, divenuto imperatore dopo la morte di Costanzo Cloro ancora pagano e promotore di persecuzioni contro i cristiani, si sarebbe ammalato di lebbra. I sacerdoti pagani gli avrebbero suggerito una cura consistente nel bagnarsi nel sangue di bambini. Costantino, tuttavia, impressionato dal pianto delle madri si sarebbe rifiutato di sottoporsi a tale pratica e nella notte successiva gli sarebbero apparsi in sogno i santi Pietro e Paolo che gli avrebbero consigliato di sottoporsi al battesimo, richiamando il vescovo Silvestro, fuggito sul monte Soratte per timore delle persecuzioni. Guarito dal battesimo nel palazzo del Laterano, Costantino avrebbe concesso al vescovo di Roma doni e privilegi, riconoscendogli lo status di capo di tutti i cristiani.\nOtto giorni dopo il suo battesimo, Costantino avrebbe inoltre iniziato i lavori di costruzione della basilica di San Giovanni in Laterano all'interno del suo palazzo.\nLa leggenda \u00e8 in contrasto con la versione storicamente pi\u00f9 sicura del battesimo dell'imperatore, effettuato in punto di morte a Nicomedia dal vescovo ariano Eusebio di Nicomedia e fu probabilmente redatta allo scopo di eliminare la scomoda professione ariana del primo imperatore cristiano e di legittimare il primato della Chiesa di Roma. Inoltre, come altre fonti agiografiche si preoccupa di dimostrare l'inferiorit\u00e0 del paganesimo. Anche la basilica lateranense venne fondata non sopra un palazzo di propriet\u00e0 imperiale, ma sui \"Castra nova equitum singularium\".\nDisputa con i rabbini e conversione di Elena.\nNella terza parte, corrispondente a circa i due terzi del testo complessivo, si presentava la madre di Costantino, Elena come simpatizzante dell'ebraismo. Papa Silvestro si sarebbe dunque impegnato in una disputa davanti a giudici pagani contro 12 rabbini per decidere quale fosse la vera religione. Sono riportate dodici \"altercationes\" o dispute, che trattano di diversi argomenti. All'ultima sarebbe stato portato un toro al quale uno dei rabbini avrebbe soffiato nell'orecchio il nome di YHWH, facendolo immediatamente morire, mentre papa Silvestro, pronunciandogli all'orecchio il nome di Cristo, l'avrebbe subito resuscitato. A seguito di tale dimostrazione il cristianesimo sarebbe stato riconosciuto come la vera religione. Elena si sarebbe dunque convertita al cristianesimo e sarebbe in seguito partita per il suo viaggio a Gerusalemme.\nFortuna.\nGli \"Actus Constantini\" furono utilizzati dalla biografia di papa Silvestro nel \"Liber Pontificalis\" e la leggenda cos\u00ec creatasi fu alla base del falso della \"Donazione di Costantino\".\nLe vicende narrate sono riportate in diversi cicli pittorici (affreschi duecenteschi della cappella di San Silvestro nella basilica dei Santi Quattro Coronati di Roma e altri della stessa epoca nell'abside della chiesa di San Silvestro a Tivoli).\nLa leggenda della disputa di papa Silvestro con i dodici rabbini fu acclusa nella duecentesca \"Leggenda Aurea\" di Jacopo da Varazze."}
{"id": "2628981", "revid": "179777", "url": "https://it.wikipedia.org/wiki?curid=2628981", "title": "Oratio pro muliere Arretina", "text": ""}
{"id": "2628986", "revid": "729019", "url": "https://it.wikipedia.org/wiki?curid=2628986", "title": "Aeroporto di Linz", "text": "L'Aeroporto di Linz (in tedesco: \"Flughafen Linz\"), definito come \"primario\" dalla Austrocontrol e commercialmente noto come Blue Danube Airport Linz, \u00e8 un aeroporto austriaco situato a 12 km dal centro di Linz nello Stato federato dell'Alta Austria.\nLa struttura \u00e8 dotata di una pista in asfalto antiscivolo lunga e larga con orientamento RWY 08-26, l'altitudine \u00e8 di 299\u00a0m. L'aeroporto \u00e8 aperto al traffico commerciale."}
{"id": "2628987", "revid": "268849", "url": "https://it.wikipedia.org/wiki?curid=2628987", "title": "Juan Alberto Barbas", "text": ""}
{"id": "2628992", "revid": "74801", "url": "https://it.wikipedia.org/wiki?curid=2628992", "title": "La Jolla", "text": "La Jolla (pronuncia inglese ) \u00e8 una localit\u00e0 turistica degli Stati Uniti d'America, situata nella contea di San Diego, nella California meridionale. \u00c8 conosciuta per la bellezza delle spiagge e per il clima mite: la temperatura media \u00e8 di . Ci sono varie ipotesi sull'origine del nome, ma una delle pi\u00f9 accreditate \u00e8 che derivi dallo spagnolo \"la joya\": in italiano \"il gioiello\". Alla citt\u00e0 \u00e8 stato attribuito anche il soprannome di \"Jewel City\", che in passato era comunemente usato, ma ora esiste soprattutto nei riferimenti commerciali.\nNel 2004 la popolazione, calcolata in base al codice postale 92037, ammontava a circa abitanti, nel 2010 la popolazione stimata era di abitanti.\nL'Universit\u00e0 della California, San Diego (UCSD) ha sede a La Jolla, cos\u00ec come molti altri prestigiosi centri di ricerca. La Jolla \u00e8 inoltre sede di una serie di imprese nei settori degli immobili, ristoranti, software, finanza, medicina, bio-ingegneria.\nTerritorio.\nLa Jolla \u00e8 situata a sud del confine con la contea di Orange e si trova alla periferia settentrionale di San Diego, a circa dalla citt\u00e0. La Jolla \u00e8 circondata su tre lati dall'Oceano Pacifico e si estende per sul litorale. La costa \u00e8 intervallata da canyon, scogliere e rilievi collinari che culminano nel Mount Soledad; \u00e8 presente inoltre uno spettacolare canyon sottomarino.\nNonostante la vicinanza con il grande centro di San Diego, La Jolla mantiene la sua autonomia sia amministrativa che logistica. Grazie ad una clientela d'\u00e8lite, conta numerose boutique, alberghi e ristoranti che si affacciano su Prospect Street.\nMount Soledad.\nMount Soledad \u00e8 una collina (alta ) sul bordo orientale di La Jolla, uno dei punti pi\u00f9 alti di San Diego. Sulle pendici ci sono stretti tornanti e centinaia di case che si affacciano sull'oceano. Sulla cima del monte \u00e8 situata La \"Mount Soledad Cross\", una croce di calcestruzzo alta circa 9 metri, costruita nel 1954. Intorno alla croce venne costruito un memoriale per la guerra di Corea, per cui la croce fu ribattezzata \"Mount Soledad Veterans War Memorial\".\nLa croce \u00e8 stata al centro di una polemica riguardante l'esposizione di simboli religiosi su suolo pubblico: negli anni 1980 venne contestata per l'incostituzionalit\u00e0 di un simbolo cristiano esplicito. Per risolvere la questione, la citt\u00e0 cerc\u00f2 di vendere o donare il suolo su cui era presente la croce. Nel 2006 il Congresso vot\u00f2 una legge che rese il Governo Federale proprietario del territorio contestato. Nel 2011 la Corte d'Appello degli Stati Uniti dichiar\u00f2 la croce incostituzionale, e la Corte Suprema degli Stati Uniti rifiut\u00f2 in seguito di avocare il caso. Tuttavia, la decisione della Corte d'Appello fu oggetto di altri ricorsi, e non fu mai attuata. Infatti, nel 2015, il terreno su cui sorge la croce fu venduto dal dipartimento della Difesa statunitense a un'associazione privata, chiamata \"Mount Soledad Memorial Association\", per 1,4 milioni di dollari. Questo rese la croce un'opera su suolo privato e quindi non soggetta alle leggi sulla neutralit\u00e0 religiosa dello Stato.\nIstruzione.\nLa Jolla \u00e8 sede dell'Universit\u00e0 della California di San Diego (UCSD). \u00c8 anche sede di diversi prestigiosi centri di ricerca, soprattutto in campo biomedico, tra i quali vi sono diverse collaborazioni scientifiche. Tra questi troviamo lo Scripps Research Institute (TSRI), lo Scripps Institution of Oceanography, il Salk Institute for Biological Studies di Jonas Salk, il Sanford Burnham Prebys Medical Discovery Institute, il La Jolla Institute for Allergy &amp; Immunology ed il Venter Institute.\nUna delle istituzioni pi\u00f9 recenti \u00e8 il Sanford Consortium for Regenerative Medicine, aperto nel 2012, nel quale scienziati molto rinomati a livello mondiale, affiliati all'UCSD e agli altri istituti, compiono ricerche sulle cellule staminali. Diversi premi Nobel, soprattutto nel campo della medicina, della biologia e della chimica hanno vissuto e lavorato a La Jolla. Numerose start-up e aziende di biotecnologia hanno la propria sede a La Jolla. Tra i residenti di La Jolla, c'\u00e8 inoltre il candidato repubblicano alle elezioni presidenziali del 2012, Mitt Romney.\nArte e monumenti.\nNel 1896 la giornalista Ellen Browning Scripps si stabil\u00ec a La Jolla, dove visse gli ultimi 35 anni della sua vita. Nubile e senza figli, utilizz\u00f2 i ricavi della sua attivit\u00e0 editoriale e l'eredit\u00e0 del fratello George in iniziative filantropiche. La Scripps commission\u00f2 la costruzione di molti degli edifici pi\u00f9 importanti di La Jolla: \"La Jolla Woman's Club\" (1914), \"La Jolla Recreational Center\" (1915), i primi edifici della \"The Bishop's School\", l\"Old Scripps Building\" dello Scripps Institution of Oceanography, la \"Torrey Pines State Natural Reserve\", lo \"Zoo di San Diego\" e la spiaggia \"La Jolla Children's Pool\". Le sue donazioni servirono a fondare anche lo \"Scripps Memorial Hospital\" e l'attuale Scripps Research Institute.\nLa sua casa privata, costruita nel 1915, ospita ora il Museum of Contemporary Art San Diego. Il museo venne fondato nel 1941 sotto il nome \"The Art Center in La Jolla\" e successivamente sub\u00ec diverse ristrutturazioni e ampliamenti, l'ultima nel 1996. La collezione comprende oltre opere realizzate dagli anni '50 in poi (dipinti, opere su carta, sculture, fotografie, installazioni video, oggetti di design): un programma artistico innovativo che incoraggia gli artisti emergenti e promettenti e riconosce gli artisti affermati il cui lavoro merita pi\u00f9 visibilit\u00e0.\nIl \"La Jolla Playhouse\", un teatro professionale non-profit, venne fondato nel 1947 da Gregory Peck, Dorothy McGuire e Mel Ferrer. Ora \u00e8 composto da tre teatri: il \"Mandell Weiss Theatre\" (1983), il \"Mandell Weiss Forum\" (1991) e il \"Potiker Theater\" (2005).\nSport.\nLa Jolla \u00e8 sede del campo da golf \"Torrey Pines Golf Course\", una struttura pubblica a 36 buche, che ogni anno, a gennaio o febbraio, ospita il \"Farmers Insurance Open\", torneo che si svolge nell'ambito del PGA Tour. Nel 2008 il \"Torrey Pines\" ospit\u00f2 gli U.S. Open di golf. Inoltre, nel 2004, La Jolla ha ospitato la Holiday Cup di pallanuoto."}
{"id": "2628994", "revid": "27575357", "url": "https://it.wikipedia.org/wiki?curid=2628994", "title": "Il mondo di Benjamin Bear", "text": ""}
{"id": "2628995", "revid": "34971", "url": "https://it.wikipedia.org/wiki?curid=2628995", "title": "JASS", "text": "JASS (Just Another Scripting Syntax) \u00e8 un linguaggio di programmazione ad eventi usato in \"Warcraft III\". I creatori di mappe possono usarlo nel World Editor per creare triggers e script AI o comunque, lavorando sul file *.j presente nei file con estensione *.w3m o *.w3x\nCaratteristiche.\nIl Warcraft fornisce un'estesa API che d\u00e0 al programmatore il controllo di quasi la totalit\u00e0 degli aspetti del gioco. Pu\u00f2, per esempio, eseguire semplici comandi da interfaccia come: dare ordini alle unit\u00e0, cambiare il tempo e l'ora del gioco, eseguire suoni, mostrare messaggi al giocatore, e manipolare il terreno. JASS pu\u00f2 anche creare potenti funzioni, le quali possono rilevare se il mouse va sopra o colpisce una posizione.\nHa una sintassi simile al Turing e al Delphi, bench\u00e9, diversamente da questi linguaggi, \u00e8 case sensitive. JASS \u00e8 primariamente un linguaggio di programmazione procedurale.\nEsempio di programma.\nHello, world!\nIl seguente codice creer\u00e0 una funzione, priva di argomenti (takes nothing), che mostrer\u00e0 a tutti i giocatori il messaggio \"Hello World\"\n function Trig_Hello_World_Actions takes nothing returns nothing\n call DisplayTextToForce( GetPlayersAll(), \"Hello, world! )\n endfunction"}
{"id": "2628996", "revid": "173617", "url": "https://it.wikipedia.org/wiki?curid=2628996", "title": "Pro Titinia", "text": "L'Oratio pro Titinia (\"Orazione in difesa di Titinia\"), meglio nota semplicemente come Pro Titinia, \u00e8 un discorso giudiziario pronunciato nel 79 a.C. dall'oratore romano Marco Tullio Cicerone. L'orazione, il cui testo non \u00e8 pervenuto ad oggi neppure in frammenti poich\u00e9 non fu mai pubblicato, \u00e8 il quinto discorso giudiziario pronunciato da Cicerone. Si trattava della difesa di una donna di nome Titinia, non altrimenti nota, dall'accusa di veneficio; \u00e8 l'ultima orazione che Cicerone pronunci\u00f2 prima di intraprendere, dal 79 al 77 a.C., un viaggio di studio in Grecia, che avrebbe avuto significative ripercussioni sul suo stile oratorio."}
{"id": "2628997", "revid": "729019", "url": "https://it.wikipedia.org/wiki?curid=2628997", "title": "Aeroporto di Klagenfurt", "text": "L'Aeroporto di Klagenfurt, (in tedesco: \"Klagenfurt Flughafen\") definito come \"primario\" dalla Austrocontrol, \u00e8 un aeroporto austriaco situato in Carinzia a 3,5 km dal centro della citt\u00e0 di Klagenfurt e non lontano dal confine con il Friuli Venezia Giulia. La struttura \u00e8 dotata di due piste, con la principale in cemento lunga e larga e orientamento RWY 10L-28R, l'altitudine \u00e8 di 449\u00a0m. L'aeroporto \u00e8 aperto al traffico commerciale."}
{"id": "2629001", "revid": "339392", "url": "https://it.wikipedia.org/wiki?curid=2629001", "title": "Sistemi economici", "text": ""}
{"id": "2629002", "revid": "729019", "url": "https://it.wikipedia.org/wiki?curid=2629002", "title": "Aeroporto di Salisburgo", "text": "L'Aeroporto W.A. Mozart di Salisburgo \u00e8 uno scalo aereo situato a 3,1\u00a0km a sud-ovest dal centro di Salisburgo in Austria e ad appena 2\u00a0km dal confine austro-tedesco.\nL'aeroporto \u00e8 un importante scalo aereo per i numerosi sciatori che si recano in Austria."}
{"id": "2629006", "revid": "110157", "url": "https://it.wikipedia.org/wiki?curid=2629006", "title": "The Ghosts That Haunt Me", "text": "The Ghosts That Haunt Me \u00e8 l'album di debutto della band canadese Crash Test Dummies pubblicato nel 1991.\nIl disco.\nIl titolo deriva da \"uno\" dei singoli presenti nell'album."}
{"id": "2629007", "revid": "110157", "url": "https://it.wikipedia.org/wiki?curid=2629007", "title": "Monte Licancabur", "text": "Il Licancabur (5.920\u00a0m) \u00e8 un vulcano del Sud America situato al confine tra Cile e Bolivia.\nPosto in prossimit\u00e0 della Laguna Verde, tra i vulcani Juriques e Sairecabur, la sua ultima eruzione avvenne nell'Olocene. Il suo cratere contiene un lago.\nIl vulcano domina la regione del Salar de Atacama, e nelle sue immediate vicinanze \u00e8 posto il centro turistico cileno di San Pedro de Atacama.\nLa prima ascesa al vulcano avvenne nel 1884 ad opera di Severo Titichoca."}
{"id": "2629008", "revid": "173617", "url": "https://it.wikipedia.org/wiki?curid=2629008", "title": "Pro Quinctio", "text": "L'Oratio pro Publio Quinctio (\"Orazione in difesa di Publio Quinzio\"), meglio nota semplicemente come Pro Quinctio, \u00e8 un discorso giudiziario pronunciato nell'81 a.C. dall'oratore romano Marco Tullio Cicerone. Si tratta della prima orazione ciceroniana di cui si ha notizia, anche se appare chiaro che Cicerone avesse gi\u00e0 pronunciato altre orazioni che non sono mai state pubblicate e di cui non rimane notizia.\nContesto.\nL'orazione fu pronunciata nell'ambito di una causa di diritto societario di carattere privato. Il cliente di Cicerone, Publio Quinzio, aveva citato in giudizio un tale Sesto Nevio, \"parvenu\" arricchito che era entrato in societ\u00e0 con il defunto fratello dello stesso Quinzio. Questi, alla morte del fratello, ne aveva ereditato il patrimonio, mantenendo l'accordo di affari con Nevio; quando Quinzio aveva, per\u00f2, posto fine all'accordo di fronte alle richieste, da parte di Nevio, di risarcimento di un presunto debito, lo stesso Nevio si era rifiutato di restituire a Quinzio i beni che gli sarebbero spettati di diritto. Quinzio si era quindi rivolto a Cicerone seguendo un suggerimento dell'amico Quinto Roscio Gallo, famoso attore.\nNevio, che era passato a sostenere il dittatore Lucio Cornelio Silla, pur essendo stato in passato di parte mariana, godeva dell'appoggio di membri influenti della \"nobilitas\" romana, tra cui il celebre oratore e avvocato Quinto Ortensio Ortalo. La presenza di Ortalo come avvocato difensore garantiva ampia risonanza al processo, e permise al giovane Cicerone, venticinquenne, di acquisire una certa notoriet\u00e0.\nCicerone, aperta l'orazione con una programmatica esibizione di modestia, suggerita peraltro dai manuali di retorica, seppe adombrare le implicazioni politiche del caso, per poi confutare le voci che pretendevano che Quinzio fosse stato in passato, al pari di Nevio, seguace di Mario. Per contro, l'oratore rievoc\u00f2 ampiamente l'adesione di Nevio al partito mariano, nel tentativo di mostrare che era imprudente riporre la propria fiducia in un uomo che era stato capace di cambiare fronte politico tanto repentinamente. Fulcro dell'argomentazione ciceroniana era per\u00f2 la contrapposizione tra la posizione di Quinzio, privo di protettori importanti e influenti, e quella del ricco Nevio, che godeva di un'ottima posizione sociale. \u00abLa povert\u00e0 e la verit\u00e0\u00bb erano dunque \u00abcostrette a lottare contro la ricchezza e la potenza\u00bb, e si realizzava in tal modo una profonda fusione tra l'\"ethos\" dell'assistito Quinzio e del difensore Cicerone, che stava tentando di conquistare una posizione di privilegio e influenza all'interno della \"nobilitas\", pur essendo \"homo novus\" di rango equestre.\nSebbene risulti possibile che il comportamento di Quinzio non fosse stato in realt\u00e0 irreprensibile, l'azione di Cicerone evidenzia la capacit\u00e0, dimostrata dall'oratore, di saper spostare il discorso dal fatto in s\u00e9 per incentrarlo sui caratteri e le personalit\u00e0 delle parti in causa, portando cos\u00ec la discussione sul terreno della morale. \u00abLa rustica parsimonia, la semplicit\u00e0 di costumi e il candore morale\u00bb di Quinzio appaiono infatti contrapposti \u00abal lusso, alla dissolutezza e all'avidit\u00e0 rapace che caratterizzano la personalit\u00e0 di Nevio\u00bb. La critica moderna \u00e8 concorde nel ritenere, in assenza di notizie dalle fonti primarie, che Cicerone abbia vinto la causa.\nStile.\nLo stile dell'orazione \u00e8 fortemente influenzato da quello asiano di Ortensio: il testo si basa su assonanze, periodi isosillabici, frasi bilanciate, concettismi ed effetti patetici; abbondano in particolare le antitesi, che suggeriscono un senso di monotonia. Lo stile ricco male si accorda con il carattere privato della causa: lo Publio Cornelio Tacito avrebbe infatti sostenuto che non era stata la difesa di Quinzio \u00aba fare di Cicerone un grande oratore\u00bb."}
{"id": "2629012", "revid": "287204", "url": "https://it.wikipedia.org/wiki?curid=2629012", "title": "ATP German Open 1982", "text": "Il German Open 1982 \u00e8 stato un torneo di tennis giocato sulla terra rossa. \u00c8 stata la 75\u00aa edizione del \"Torneo di Amburgo\", che fa parte del Volvo Grand Prix 1982. Si \u00e8 giocato al Rothenbaum Tennis Center di Amburgo in Germania, dal 10 al 16 maggio 1982.\nCampioni.\nSingolare.\n Jos\u00e9 Higueras ha battuto in finale Peter McNamara, 4-6, 6-7, 7-6, 6-3, 7-6\nDoppio.\n Pavel Slo\u017eil / Tom\u00e1\u0161 \u0160m\u00edd hanno battuto in finale Anders J\u00e4rryd / Hans Simonsson, 6-4, 6-3"}
{"id": "2629016", "revid": "729019", "url": "https://it.wikipedia.org/wiki?curid=2629016", "title": "Marina (metropolitana di Barcellona)", "text": "Marina \u00e8 una stazione della linea 1 della metropolitana di Barcellona e della linea T4 del Tram di Barcellona situata tra i distretti dell'Eixample e di Sant Mart\u00ed di Barcellona.\nLa stazione della metropolitana fu inaugurata nel 1933 con il nome di Marina, faceva parte dell'allora \"Ferrocarril Metropolitano Trasversal\", \u00e8 situata sotto quello che era la massicciata dell'antica Estaci\u00f3 del Nord. \nNel 1982 con la riorganizzazione delle linee la stazione entr\u00f2 a far parte della \"nuova\" L1.\nNel 2004 \u00e8 entrata in servizio la stazione di superficie del Trambes\u00f2s che si trova lungo la Avenida Meridiana."}
{"id": "2629023", "revid": "22356", "url": "https://it.wikipedia.org/wiki?curid=2629023", "title": "Squaloraja", "text": ""}
{"id": "2629025", "revid": "287204", "url": "https://it.wikipedia.org/wiki?curid=2629025", "title": "ATP German Open 1981", "text": "Il German Open 1981 \u00e8 stato un torneo di tennis giocato sulla terra rossa. \u00c8 stata la 74\u00aa edizione del \"Torneo di Amburgo\", che fa parte del Volvo Grand Prix 1981. Si \u00e8 giocato al Rothenbaum Tennis Center di Amburgo in Germania, dall'11 al 17 maggio 1981.\nCampioni.\nSingolare.\n Peter McNamara ha battuto in finale Jimmy Connors, 7-6, 6-1, 4-6, 6-4\nDoppio.\n Hans Gildemeister / Andr\u00e9s G\u00f3mez hanno battuto in finale Peter McNamara / Paul McNamee, 6-4, 3-6, 6-4"}
{"id": "2629026", "revid": "1568601", "url": "https://it.wikipedia.org/wiki?curid=2629026", "title": "Monte Juriques", "text": "Lo Juriques \u00e8 un vulcano del Sud America situato al confine tra Cile e Bolivia.\nA meno di 5 km \u00e8 posto il vulcano Licancabur, e ai suoi piedi si trova la Laguna Verde."}
{"id": "2629028", "revid": "120458402", "url": "https://it.wikipedia.org/wiki?curid=2629028", "title": "Novara Calcio 2009-2010", "text": "Questa voce raccoglie le informazioni riguardanti il Novara Calcio nelle competizioni ufficiali della stagione 2009-2010.\nStagione.\nLa fine della stagione 2008-2009 porta la famiglia De Salvo a cambiamenti radicali sia nell'organigramma della societ\u00e0 che nella squadra. Sergio Borgo, direttore sportivo dal 1998, viene licenziato e al suo posto arriva il capo degli osservatori del Palermo Pasquale Sensibile. Con Sensibile viene posta fine al contratto di molti calciatori in formazione da anni, e pure l'allenatore Notaristefano viene sollevato dall'incarico: al suo posto viene assunto Attilio Tesser.\nNella stagione 2009-2010 il Novara si porta fino agli ottavi di finale di Coppa Italia, superando rispettivamente il Pescina, il (Serie B) e due squadre di Serie A, il (1-2) e il (0-2). Negli ottavi affronta il Milan allo stadio Meazza, davanti a 15000 spettatori, 12000 dei quali novaresi, in una trasferta che mancava dalla stagione 1970-1971; la gara si chiude sul punteggio di 2-1 per il Milan. Parallelamente gli azzurri disputano il campionato, sono in testa alla classifica dalla prima all'ultima giornata e restano imbattuti per trenta incontri (nella 31\u00aa giornata escono sconfitti 1-0 sul campo di Benevento). Il 25 aprile 2010, a due giornate dalla fine del campionato, il Novara ottiene la matematica promozione in Serie B a trentatr\u00e9 anni dall'ultima retrocessione in Serie C1: decisivo il pareggio per 3-3 contro la Cremonese; il campionato verr\u00e0 concluso a 67 punti. Il 23 maggio seguente il club conquista la Supercoppa di Lega Pro battendo il Portogruaro, capolista del girone B, per 5-4 (andata Portogruaro-Novara 1-3; ritorno Novara-Portogruaro 2-3).\nMaglie e sponsor.\nLo sponsor tecnico \u00e8 Nike, mentre lo sponsor ufficiale \u00e8 Banca Popolare di Novara.\nOrganigramma societario.\nArea direttiva\nArea organizzativa\nArea tecnica\nArea sanitaria\nStatistiche.\nStatistiche di squadra.\n\"Statistiche aggiornate al 13 gennaio 2010\"\nStatistiche dei giocatori.\n\"Statistiche aggiornate al 13 gennaio 2010\""}
{"id": "2629033", "revid": "287204", "url": "https://it.wikipedia.org/wiki?curid=2629033", "title": "Ruben Zackhras", "text": "Biografia.\nMinistro della Previdenza sociale nel governo del presidente Tomeing, dopo le dimissioni di quest'ultimo a causa del voto di sfiducia mossogli contro dal parlamento, Zackhras fu per appena undici giorni presidente provvisorio della repubblica."}
{"id": "2629034", "revid": "287204", "url": "https://it.wikipedia.org/wiki?curid=2629034", "title": "ATP German Open 1980", "text": "Il German Open 1980 \u00e8 stato un torneo di tennis giocato sulla terra rossa. \u00c8 stata la 73\u00aa edizione del \"Torneo di Amburgo\", che fa parte del Volvo Grand Prix 1980. Si \u00e8 giocato al Rothenbaum Tennis Center di Amburgo in Germania, dal 12 al 18 maggio 1980.\nCampioni.\nSingolare.\n Harold Solomon ha battuto in finale Guillermo Vilas, 6-7, 6-2, 6-4, 2-6, 6-3\nDoppio.\n Heinz Gildemeister / Andr\u00e9s G\u00f3mez hanno battuto in finale Reinhart Probst / Max Wunschig, 6-3, 6-4"}
{"id": "2629041", "revid": "110157", "url": "https://it.wikipedia.org/wiki?curid=2629041", "title": "Aranzazu", "text": "Aranzazu \u00e8 un comune della Colombia facente parte del dipartimento di Caldas.\nIl centro abitato venne fondato da Buenaventura Escobar nel 1853."}
{"id": "2629045", "revid": "1543377", "url": "https://it.wikipedia.org/wiki?curid=2629045", "title": "Going", "text": "Il Going che negli USA \u00e8 chiamato Zoom ball era un gioco da spiaggia di moda nella seconda met\u00e0 degli anni settanta. Divenne in breve tempo assai popolare, per cadere altrettanto velocemente nel dimenticatoio, quanto meno sulle spiagge italiane. Viene invece tuttora commercializzato e utilizzato come strumento per migliorare la motricit\u00e0 in varie patologie dell'infanzia e dell'adolescenza tra le quali l'autismo.\nFunzionamento.\nIl gioco consiste di un ovale di plastica (spesso di colore arancione) nel quale passano - tramite un buco presente lungo la lunghezza - due robusti cavi di nylon, i quali terminano con delle maniglie.\nI due giocatori prendono in mano le maniglie ed allargando le braccia allontanano la palla da s\u00e9, facendola pervenire al partner, il quale la rispedisce allargando le braccia a sua volta.. Il \"Going\" per una buona esecuzione richiede un certo coordinamento dei gesti tra i partecipanti; se giocato con foga pu\u00f2 fare piuttosto male ai giocatori."}
{"id": "2629046", "revid": "110157", "url": "https://it.wikipedia.org/wiki?curid=2629046", "title": "Comitato Olimpico e Sportivo delle Isole Comore", "text": "Il Comitato Olimpico e Sportivo delle Isole Comore (noto anche come \"Comit\u00e9 Olympique et Sportif des Iles Comores\" in francese) \u00e8 un'organizzazione sportiva comoriana, nata nel 1979 a Moroni, Comore.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport nelle Comore e, in particolare, la preparazione degli atleti comoriani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Mohamed Farahane, mentre la carica di segretario generale \u00e8 occupata da Ahmed Djaffar."}
{"id": "2629048", "revid": "371529", "url": "https://it.wikipedia.org/wiki?curid=2629048", "title": "Sinatra 80th Live in Concert", "text": "Sinatra 80th Live in Concert \u00e8 l'ultimo disco pubblicato dal cantante statunitense Frank Sinatra nel 1995, all'et\u00e0 di 80 anni. Ad esso precedono \"Duets\" e \"Duets II\". Il disco contiene una serie di classici che hanno avuto pi\u00f9 successo di tutti nella carriera di \"The Voice\", quali ad esempio \"My Way\", \"New York New York\" o \"Strangers in the Night\". Il disco contiene in tutto 15 tracce cantate dal vivo in concerto, ma non in esibizioni datate 1995, bens\u00ec prese da due concerti del 1987 e 1988."}
{"id": "2629049", "revid": "99728650", "url": "https://it.wikipedia.org/wiki?curid=2629049", "title": "Kessai Note", "text": "Eletto presidente dal parlamento all'inizio del 2000, fu il primo capo trib\u00f9 ad essere eletto alla presidenza. Membro dello United Democratic Party, fu rieletto nel 2004 con 20 voti contro i 9 del suo rivale Justin deBrum. Nelle elezioni politiche del novembre del 2007 \u00e8 stato per\u00f2 sconfitto, di misura, dal rivale Litokwa Tomeing, con 15 voti a 17.\nNote appartiene ad una famiglia con discendenti giapponesi. Il nonno era originario della Prefettura di Niigata, e si trasfer\u00ec presso le Isole Marshall durante l'espansione coloniale nipponica, dove si spos\u00f2 con una donna del luogo."}
{"id": "2629051", "revid": "287204", "url": "https://it.wikipedia.org/wiki?curid=2629051", "title": "Belalcazar", "text": ""}
{"id": "2629054", "revid": "307923", "url": "https://it.wikipedia.org/wiki?curid=2629054", "title": "Belalc\u00e1zar", "text": ""}
{"id": "2629056", "revid": "1966712", "url": "https://it.wikipedia.org/wiki?curid=2629056", "title": "Estispicina", "text": "L'estispicina (ma anche extispicina o epatoscopia o ieromanzia) \u00e8 una pratica divinatoria. Consiste nell'analisi delle interiora degli animali sacrificati (soprattutto caprini e volatili).\nQuesta pratica, parallela all'interpretazione del volo degli uccelli e delle scie luminose dei fulmini o altri presagi, era rivolta a scoprire il volere delle divinit\u00e0 e spesso faceva parte di un rituale che i Romani chiamavano extisp\u012dc\u012dum. Il sacerdote romano che praticava l'epatoscopia era chiamato \"extispex\".\nStoria dell'estispicina.\nLe origini dell'estispicina sono incerte. Gi\u00e0 nel 3000 a.C. i Babilonesi la praticavano ispezionando le interiora di capi di bestiame, per lo pi\u00f9 caprini con particolari caratteristiche somatiche. L'estispicina divenne tra i Babilonesi di particolare complessit\u00e0. Il fegato era considerato il luogo d'origine del sangue e, pertanto, della vita stessa. I sacerdoti, chiamati a b\u0101r\u00fb, rivolgevano l'indagine, oltre al fegato, anche ai lobi, alla cistifellea, all'appendice, alla dimensione e alla dislocazione degli organi. Se la cistifellea era ingrossata dal lato destro, ci\u00f2 poteva essere segno di un futuro incremento della potenza militare del sovrano; se era ingrossata dal lato sinistro, poteva predire una imminente vittoria dei nemici. Altri segni erano tratti dalla misura del condotto biliare il quale, se molto lungo, poteva lasciare prevedere una lunga vita per chi avesse richiesto il rito divinatorio e altri significati ancora venivano riconosciuti dalla presenza o dall'assenza di calcoli (calcolosi).\nL'arte divinatoria ebbe particolare successo e si diffuse da Babilonia fino in Grecia e alla penisola italica. Oltre che tra i Greci, in Italia era diffusa tra gli Etruschi, i Romani e gli antichi Umbri. Nel 1887 venne scoperto a Piacenza un modello in bronzo del fegato di un montone, risalente all'incirca al 100 a.C., contenente svariate incisioni tracciate con il bulino riguardanti i nomi di una quarantina di divinit\u00e0; tale modello rappresenta al tempo stesso la struttura del mondo e la distribuzione del pantheon secondo la visione etrusca. Un secondo modello fu scoperto tra il 1887 e il 1888 a Civita Castellana, noto oggi come fegato di Falerii. \nSempre secondo gli Etruschi, il padre della ieromanzia fu Tagete. Cos\u00ec viene descritto il suo arrivo: .\nL'arte dell'estispicina giunse a un notevole grado di raffinatezza nella cultura etrusca e il rito era particolarmente sentito dalla popolazione, sempre numeroso in questo tipo di celebrazioni (spesso drammatiche o spettacolari). Il rito era segnato da alcune tappe fondamentali. Colui che praticava l'estispicio, in genere un iniziato o divinatore, sceglieva il capro (di norma un montone) e procedeva alla sua uccisione. Oltre all'esame del fegato e delle viscere, importante era anche il comportamento della bestia durante il sacrificio, la quantit\u00e0 di sangue fuoriuscito e il tempo per spirare: anche questi, infatti, erano interpretati come segni della volont\u00e0 divina, che si manifestava attraverso l'animale sacrificato (arte aruspicina). Dopo un'accurata ispezione (a cui potevano partecipare pi\u00f9 divinatori), la creatura veniva arsa su un altare per poterne trarre gli ultimi auspici a seconda del colore della fiamma sacrificale (empiromanzia) e del fumo liberato dalla combustione (capnomanzia).\nAnche gli ebrei conobbero l'estispicina e pi\u00f9 brani dell'Antico testamento della Bibbia ne fanno riferimento, come ad esempio il \"Libro della Genesi\" XLIV, 5,12 in cui \u00e8 narrato di una coppa per la divinazione appartenente a Giuseppe trovata nel sacco di Beniamino; nel libro dei \"Numeri\" XXII, 7, dove si racconta che gli anziani di Moab e Midian si recarono da Balaam con i resti del rito divinatorio nelle loro mani; infine nel libro del profeta \"Ezechiele,\" XXI, 26 quando il re di Babilonia in piedi \"osserv\u00f2 il fegato\" (epatoscopia).\nTra i Romani, Filostrato racconta del processo ad Apollonio di Tiana, accusato di estispicina umana (antropomanzia) per aver sacrificato un ragazzo in una pratica magica contro l'imperatore. Non di rado l'estispicina veniva praticata prima della partenza per la guerra o di una battaglia. La letteratura antica \u00e8 ricca di tali episodi e testimonia la grande importanza data alla consultazione delle viscere in campo divinatorio. Molta importanza ebbe l'estispicina nella storia della medicina, avendo dato il primo impulso alla costruzione di modelli anatomici di animali. La pratica and\u00f2 in disuso o venne vietata con l'affermarsi del Cristianesimo."}
{"id": "2629057", "revid": "525063", "url": "https://it.wikipedia.org/wiki?curid=2629057", "title": "Charente-Inf\u00e9rieure", "text": ""}
{"id": "2629058", "revid": "1428919", "url": "https://it.wikipedia.org/wiki?curid=2629058", "title": "Belalc\u00e1zar (Colombia)", "text": "Belalc\u00e1zar \u00e8 un comune della Colombia facente parte del dipartimento di Caldas.\nIl centro abitato venne fondato da Pedro Orozco nel 1888, mentre l'istituzione del comune \u00e8 dell'11 aprile 1911."}
{"id": "2629059", "revid": "110157", "url": "https://it.wikipedia.org/wiki?curid=2629059", "title": "Comitato Olimpico Nazionale della Costa d'Avorio", "text": "Il Comitato Olimpico Nazionale della Costa d'Avorio (noto anche come \"Comit\u00e9 National Olympique de C\u00f4te d'Ivoire\" in francese) \u00e8 un'organizzazione sportiva ivoriana, nata nel 1962 a Abidjan, Costa d'Avorio.\nRappresenta questa nazione presso il Comitato Olimpico Internazionale (CIO) dal 1963 ed ha lo scopo di curare l'organizzazione ed il potenziamento dello sport in Costa d'Avorio e, in particolare, la preparazione degli atleti ivoriani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Lassana Palenfo, mentre la carica di segretario generale \u00e8 occupata da Lucien Kouakou."}
{"id": "2629060", "revid": "287204", "url": "https://it.wikipedia.org/wiki?curid=2629060", "title": "Alen Gy\u00f6rfi", "text": ""}
{"id": "2629062", "revid": "729019", "url": "https://it.wikipedia.org/wiki?curid=2629062", "title": "Fontana (metropolitana di Barcellona)", "text": "Fontana \u00e8 una stazione della linea 3 della metropolitana di Barcellona situata sotto il Carrer Gran de Gr\u00e0cia, nel distretto di Gr\u00e0cia di Barcellona.\nLa stazione inaugurata nel 1925 faceva parte dell'allora \"Gran Metro del Barcelona\", anche se la stazione apr\u00ec alcuni mesi dopo l'inaugurazione ufficiale della linea. Nel 1982, con la riorganizzazione delle linee, la stazione pass\u00f2 alla \"nuova\" L3."}
{"id": "2629066", "revid": "108239217", "url": "https://it.wikipedia.org/wiki?curid=2629066", "title": "Imata Kabua", "text": "Era cugino del primo presidente, Amata Kabua."}
{"id": "2629070", "revid": "599013", "url": "https://it.wikipedia.org/wiki?curid=2629070", "title": "Stadio Silvio Piola", "text": ""}
{"id": "2629072", "revid": "110157", "url": "https://it.wikipedia.org/wiki?curid=2629072", "title": "Chinchin\u00e1", "text": "Chinchin\u00e1 \u00e8 un comune della Colombia facente parte del dipartimento di Caldas.\nIl centro abitato venne fondato da Ferm\u00edn L\u00f3pez, Marcos Cardona, i fratelli Francisco, Gregorio e Nazario Restrepo, Luis Mar\u00eda Silva, Jes\u00fas Giraldo, Juan Antonio G\u00f3mez, Nicol\u00e1s Restrepo e Candelario Rodr\u00edguez nel 1857."}
{"id": "2629073", "revid": "1123126", "url": "https://it.wikipedia.org/wiki?curid=2629073", "title": "Kunio Lemari", "text": "Ministro dei Trasporti e delle Comunicazioni, divenne Presidente dopo la morte di Amata Kabua."}
{"id": "2629074", "revid": "287204", "url": "https://it.wikipedia.org/wiki?curid=2629074", "title": "Chinchin\u00e0", "text": ""}
{"id": "2629075", "revid": "287204", "url": "https://it.wikipedia.org/wiki?curid=2629075", "title": "Chinchina", "text": ""}
{"id": "2629078", "revid": "2153076", "url": "https://it.wikipedia.org/wiki?curid=2629078", "title": "God Shuffled His Feet", "text": "God Shuffled His Feet \u00e8 il secondo album in studio del gruppo musicale canadese Crash Test Dummies, pubblicato il 26 ottobre 1993.\nIl singolo \"Mmm Mmm Mmm Mmm\" ebbe molto successo."}
{"id": "2629080", "revid": "179777", "url": "https://it.wikipedia.org/wiki?curid=2629080", "title": "Oratio pro Publio Quinctio", "text": ""}
{"id": "2629081", "revid": "179777", "url": "https://it.wikipedia.org/wiki?curid=2629081", "title": "Oratio pro Quinctio", "text": ""}
{"id": "2629082", "revid": "6923", "url": "https://it.wikipedia.org/wiki?curid=2629082", "title": "Comitato Olimpico Egiziano", "text": "Il Comitato Olimpico Egiziano (noto anche come \"\u0627\u0644\u0644\u062c\u0646\u0629 \u0627\u0644\u0627\u0648\u0644\u0645\u0628\u064a\u0629 \u0627\u0644\u0645\u0635\u0631\u064a\u0629\" in arabo) \u00e8 un'organizzazione sportiva egiziana, nata nel 1910 al Cairo, Egitto.\nRappresenta questa nazione presso il Comitato Olimpico Internazionale (CIO) dal 1910 ed ha lo scopo di curare l'organizzazione ed il potenziamento dello sport in Egitto e, in particolare, la preparazione degli atleti egiziani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Mahmoud Ahmed Ali, mentre la carica di segretario generale \u00e8 occupata da Almoataz Blallah Yousaif Sonbol.\nPresidenti.\nLa tabella che segue contiene i presidenti del Comitato Olimpico Egiziano dalla sua creazione nel 1910."}
{"id": "2629083", "revid": "179777", "url": "https://it.wikipedia.org/wiki?curid=2629083", "title": "Pro Publio Quinctio", "text": ""}
{"id": "2629084", "revid": "439724", "url": "https://it.wikipedia.org/wiki?curid=2629084", "title": "Punch the Clock", "text": "Punch the Clock \u00e8 un album pubblicato nel 1983 da Elvis Costello and the Attractions. L'album contiene la sua prima hit nelle classifiche Usa, \"Everyday I Write The Book\".\nTra gli ospiti del disco Chet Baker che suona la sua tromba nel brano \"Shipbuilding\".\nTracce.\nTutte le canzoni sono scritte da Elvis Costello, salvo dove indicato diversamente."}
{"id": "2629085", "revid": "179777", "url": "https://it.wikipedia.org/wiki?curid=2629085", "title": "Oratio pro P. Quinctio", "text": ""}
{"id": "2629086", "revid": "179777", "url": "https://it.wikipedia.org/wiki?curid=2629086", "title": "Pro Quinzio", "text": ""}
{"id": "2629087", "revid": "179777", "url": "https://it.wikipedia.org/wiki?curid=2629087", "title": "Oratio pro Titinia", "text": ""}
{"id": "2629089", "revid": "1543377", "url": "https://it.wikipedia.org/wiki?curid=2629089", "title": "Filadelfia (Colombia)", "text": "Filadelfia \u00e8 un comune della Colombia facente parte del dipartimento di Caldas.\nIl centro abitato venne fondato da Antonio Arias, Tomas Osorio, Ram\u00f3n Ospina nel 1850, mentre l'istituzione del comune \u00e8 del 1873."}
{"id": "2629091", "revid": "767487", "url": "https://it.wikipedia.org/wiki?curid=2629091", "title": "L'uomo che verr\u00e0", "text": "L'uomo che verr\u00e0 \u00e8 un film del 2009 diretto da Giorgio Diritti; \u00e8 stato distribuito nelle sale cinematografiche italiane il 22 gennaio 2010. Nella versione originale il film \u00e8 in dialetto bolognese con sottotitoli in italiano.\nIl film \u00e8 stato presentato in concorso al Festival internazionale del film di Roma 2009, dove ha vinto il Marc'Aurelio d'Oro del pubblico al miglior film e il Gran Premio della Giuria Marc'Aurelio d'Argento. Ha ottenuto sedici candidature ai David di Donatello 2010, vincendo tre premi, fra cui quello per miglior film. Ha ottenuto sette candidature ai Nastri d'argento 2010, vincendo tre premi.\nTrama.\nNell'inverno 1943-1944 sull'Appennino emiliano, la piccola Martina, di otto anni, vive con i genitori e con la numerosa famiglia contadina, che fatica ogni giorno per sopravvivere. Dalla morte del fratello pi\u00f9 piccolo Martina ha smesso di parlare, e questo la rende oggetto di scherno da parte dei coetanei, tuttavia il suo sguardo sul mondo che la circonda \u00e8 molto profondo. La seconda guerra mondiale arriva anche sulle sue colline ricoperte di neve, con la presenza sempre pi\u00f9 invadente di soldati tedeschi e squadre di partigiani. Lena, la madre della bambina, resta nuovamente incinta e Martina segue con attenzione i nove mesi della gestazione, mentre le complesse vicende della guerra si intersecano con la quotidianit\u00e0 della vita contadina: il bucato, le ceste intrecciate nella stalla, la macellazione del maiale, gli amoreggiamenti dei giovani, la Prima comunione.\nIl fratellino di Martina nasce in casa, a fine settembre del 1944. Allo spuntar del giorno le SS, appoggiate da reparti di soldati dell'esercito fascista, arrivano sulle colline bolognesi, mettendo in atto un feroce rastrellamento, che verr\u00e0 ricordato come \"strage di Marzabotto\": vecchi, donne e bambini vengono trucidati, dopo esser stati raccolti nei cimiteri, nelle chiese e nei casolari. Martina, che era riuscita a fuggire, viene scoperta e rinchiusa nella piccola chiesa di Cerpiano insieme a decine di altre persone e, dopo avere chiuso le porte, attraverso le finestre i soldati lanciano all'interno delle granate che fanno strage. La bambina resta miracolosamente illesa e torna a casa, trovando solo stanze vuote e silenzio: prende la cesta con il fratellino, che aveva nascosto all'interno di un rifugio dentro il bosco prima di essere trovata, e si rifugia nella canonica di don Fornasini, uno dei parroci della zona, e, dopo che la strage si \u00e8 compiuta, fa ritorno al casolare di famiglia, dove si prende cura del fratellino intonando per lui una ninna nanna, riacquistando l'uso della parola.\nProduzione.\nAmbientato nel 1944, racconta gli eventi antecedenti la strage di Marzabotto visti attraverso gli occhi di una bambina di otto anni. Il film \u00e8 stato girato a Radicondoli, in provincia di Siena, e a Monte San Pietro, in provincia di Bologna, con un budget di 3 milioni di euro e con il supporto di Rai Cinema e del Ministero per i Beni e le Attivit\u00e0 Culturali.\nRealt\u00e0 e finzione.\nIl regista si \u00e8 lungamente documentato prima di realizzare il film, soprattutto presso l'Istituto Parri (Istituto per la storia e le memorie del '900, Bologna). Anche la vita contadina di quegli anni \u00e8 ripresa con realismo e ricchezza di dettagli. Nei titoli di coda si dichiara che i personaggi e le vicende del film sono frutto di finzione, mentre lo sfondo storico (la strage di Monte Sole, pi\u00f9 nota come strage di Marzabotto) \u00e8 reale. Tuttavia alcuni personaggi del film sono realmente esistiti:\nDistribuzione.\n\"Abbiamo inventato un po' la distribuzione ... Non avevamo pi\u00f9 soldi, io e il mio socio ci siamo detti, facciamo cos\u00ec, andiamo alla cineteca di Bologna e gli chiediamo se ci fanno una copia, i soldi sono suoi fino al raggiungimento del costo, poi da l\u00ec in avanti ce li danno a noi, e cos\u00ec abbiamo fatto in tutto il nord Italia.\""}
{"id": "2629094", "revid": "436907", "url": "https://it.wikipedia.org/wiki?curid=2629094", "title": "October &amp; April", "text": "October &amp; April \u00e8 un singolo del gruppo musicale finlandese The Rasmus, pubblicato il 9 novembre 2009 come unico estratto dalla seconda raccolta \"Best of 2001-2009\".\nDescrizione.\nSi tratta di un brano originariamente composto durante le fasi di lavorazione del settimo album in studio \"Black Roses\", dal quale \u00e8 stato tuttavia scartato. Il brano presenta inoltre la partecipazione vocale della cantante Anette Olzon, allora frontwoman dei Nightwish.\nNell'agosto 2010 venne fatta trapelare su Internet un'altra versione del brano (mai pubblicata ufficialmente), in cui la voce femminile \u00e8 quella di Lena Katina, componente delle t.A.T.u.\nVideo musicale.\nIl video \u00e8 stato diretto da Owe Lingvall, che aveva gi\u00e0 realizzato per il gruppo quello per il precedente singolo \"Justify\".\nTracce.\nTesto di Lauri Yl\u00f6nen, musica dei The Rasmus."}
{"id": "2629105", "revid": "101175", "url": "https://it.wikipedia.org/wiki?curid=2629105", "title": "Maurizio Vitali", "text": "Anche suo figlio, Luca Vitali, corre come pilota motociclistico professionista.\nCarriera.\nDopo aver cominciato a correre privatamente a 19 anni nel 1976 e aver vinto il trofeo monomarca Aspes Yuma nel 1978, ha partecipato al campionato Italiano Velocit\u00e0 vincendo per 4 volte il titolo negli anni tra il 1983 e il 1991.\nGi\u00e0 nel 1979 ha partecipato a gare del motomondiale, con la conquista del suo primo podio al GP di Finlandia 1981, nella classe 125. Ha gareggiato anche nella classe 250, pur non con gli stessi buoni risultati della classe di cilindrata minore, e le sue ultime presenze iridate risalgono al 1993.\nHa corso utilizzando principalmente motociclette MBA nella classe 125, Garelli nella classe 250 e Gazzaniga in 125 e 250, disputando 125 gare con 2 vittorie, la prima nel motomondiale 1983 in occasione del Gran Premio motociclistico di San Marino e la seconda nello stesso gran premio l'anno successivo, entrambe in classe 125.\nQuale miglior risultato alla fine della stagione \u00e8 arrivato per due volte al 4\u00ba posto nel 1983 e nel 1984.\nSi \u00e8 ritirato nel 1993, rimanendo comunque nell'ambiente del motomondiale."}
{"id": "2629109", "revid": "436907", "url": "https://it.wikipedia.org/wiki?curid=2629109", "title": "Dead Star/In Your World", "text": "Dead Star/In Your World \u00e8 un singolo del gruppo musicale britannico Muse, pubblicato il 17 giugno 2002 come unico estratto dalla raccolta \"Hullabaloo Soundtrack\".\nDescrizione.\n\"Dead Star\", contrariamente alla maggior parte della produzione dei Muse, \u00e8 caratterizzato da melodie estremamente distorte tendenti all'hard rock. Durante il pezzo si possono sentire degli effetti respiratori lasciati nella registrazione finale. Di carattere opposto \u00e8 \"In Your World\", caratterizzato da un assolo di chitarra iniziale ispirato al compositore Johann Sebastian Bach, con riferimento particolare alla \"Toccata e fuga \"Dorica\"\" in re minore.\nEntrambi i brani sono stati eseguiti per la prima volta dai Muse nel corso del 2001, durante il tour in promozione al secondo album in studio \"Origin of Symmetry\". Le versioni in studio di \"Dead Star\" e di \"In Your World\", sebbene abbiano anticipato la pubblicazione di \"Hullabaloo Soundtrack\", sono esclusive del doppio singolo: infatti, all'interno della raccolta, esse sono incluse soltanto in versione live.\nPromozione.\nAnnunciato dalla rivista New Musical Express nell'aprile del 2002, il disco promozionale \u00e8 stato distribuito alle stazioni radio agli inizi di giugno, durante le sessioni di registrazione del terzo album in studio \"Absolution\". Il doppio singolo fu commercializzato come EP in Giappone e in Francia, paese nel quale fu inserita anche una versione strumentale di \"Dead Star\", rimossa nella seconda pubblicazione.\nNel singolo \u00e8 inoltre presente la reinterpretazione del brano \"Can't Take My Eyes Off You\", scritto da Bob Crewe e Bob Gaudio ed interpretato nel 1967 da Frankie Valli, ex-frontman del gruppo statunitense \"The Four Seasons\".\nNel 2019 il doppio singolo e le due b-side in studio sono state incluse nel cofanetto \"Origin of Muse\".\nVideo musicali.\n\"Dead Star\".\nIl videoclip, diretto da Thomas Kirk e girato nella casa natale di Winston Churchill a Brighton, mostra il trio eseguire il brano all'interno della casa. Alle riprese originali in bianco e nero \u00e8 stato aggiunto una gradazione di colore blu e un effetto di granulosit\u00e0 resa possibile dall'utilizzo di una telecamera digitale SONY. Le riprese sono tremolanti dato che alcune di esse sono state effettuate con una telecamera piazzata sul ponte della chitarra di Matthew Bellamy.\nUn video alternativo mostra l'esecuzione del brano da parte del gruppo visibile nel DVD \"\", ma con l'audio della versione registrata in studio.\n\"In Your World\".\nDiretto da Matt Askem, il video mostra le riprese dal vivo a Le Z\u00e9nith di Parigi con la sovraincisione della versione in studio del brano.\nTracce.\nTesti e musiche di Matthew Bellamy, eccetto dove indicato."}
{"id": "2629112", "revid": "547034", "url": "https://it.wikipedia.org/wiki?curid=2629112", "title": "Crawfordsville (Indiana)", "text": "Crawfordsville \u00e8 una citt\u00e0 degli Stati Uniti d'America, capoluogo della contea di Montgomery, nello Stato dell'Indiana.\nStoria.\nOrigini.\nNel 1813 Williamson Dunn, Henry Ristine ed Ambrose Whitlock formavano una squadra di ranger mandati in perlustrazione per controllare l'avanzata dei nativi durante la guerra anglo-americana. Essi si resero conto che il sito dell'odierna Crawfordsville sarebbe stato ideale per un insediamento, circondato da boschi caducifogli e terre potenzialmente coltivabili, con acqua fornita dal torrente che verr\u00e0 poi chiamato Sugar Creek, un affluente meridionale del fiume Wabash. Tornarono una decina d'anni dopo e trovarono solo una baracca a quattro miglia a sud ovest della futura Crawfordsville, vicino ad un ruscello pi\u00f9 tardi conosciuto come Offield Creek, costruita nel 1821 da William Offield, un colono originario della contea di Sullivan (Tennessee).\nIl maggiore Ambrose Whitlock, originario della Virginia, che fu in servizio sotto il generale Anthony Wayne durante la Guerra indiana del Nord-Ovest, fond\u00f2 il nuovo insediamento nel marzo del 1823. Crawfordsville fu cos\u00ec chiamata in onore di William Harris Crawford, anche lui come Whitlock nativo della Virginia, che fu Segretario al tesoro sotto le presidenze di Madison e di Monroe.\nSecondo un diario di Sanford C. Cox, che nel 1824 fu uno dei primi docenti della zona, \"Crawfordsville \u00e8 l'unica citt\u00e0 tra Terre Haute e Fort Wayne\u2026 Il Mag. Ristine tiene una taverna in una casa di tronchi a due piani e Jonathan Powers ha una piccola drogheria. Ci sono due negozi, Smith's vicino all'ufficio del terreno e Issac C. Elston's, vicino alla taverna... David Vance \u00e8 lo sceriffo.\"\nFu incorporata come cittadina nel 1834, dopo un tentativo fallito 3 anni prima.\nNel novembre 1832 fu fondato il Wabash College come \"The Wabash Teachers Seminary and Manual Labor College\". Il 18 dicembre 1833 il \"Crawfordsville Record\" riport\u00f2 un annuncio a pagamento dell'apertura di questa scuola. La scuola \u00e8 uno dei soli tre college di arti liberali esclusivamente maschili rimasti nel paese e ha un corpo studentesco di circa 900 studenti.\nNel 1842 Horace Hovey, di 9 anni, scopr\u00ec Pentacrinites o Crinoidi straordinariamente ben conservati lungo le rive dello Sugar Creek, che attir\u00f2 ricercatori ed appassionati di fossili nell'area.\nCrawfordsville crebbe in dimensioni e servizi, aggiungendo servizi come una banca ed un dipartimento dei vigili del fuoco. Ha guadagnato lo status di citt\u00e0 nel 1865, quando lo stato dell'Indiana ha concesso i suoi statuti.\nSviluppo.\nNel 1862 Joseph F. Tuttle, a cui fu intitolata la Tuttle Grade School nel 1906 e la Tuttle Junior High School (ora Crawfordsville Middle School) nel 1960, divenne presidente del Wabash College, mantenendo la carica per 30 anni. \"Era un predicatore eloquente, un buon amministratore ed un astuto gestore di pubbliche relazioni\". Tuttle, insieme ai suoi amministratori, ha lavorato per migliorare le relazioni a Crawfordsville tra \"Town and Gown\".\nDiversi generali della guerra civile hanno vissuto a Crawfordsville in tempi diversi. I generali Lew Wallace e Mahlon D. Manson hanno trascorso la maggior parte della loro vita in citt\u00e0. I generali Edward Canby e John P. Hawkins trascorsero parte della loro giovinezza a Crawfordsville. Il generale Henry B. Carrington visse in citt\u00e0 dopo la guerra ed insegn\u00f2 scienze militari al Wabash College. Diversi altri futuri generali erano studenti a Wabash prima della guerra, tra cui Joseph J. Reynolds (1822\u20131899), John C. Black (1839\u20131915), Speed S. Fry (1817\u20131892), Charles Cruft (1826\u20131883) e William H. Morgan.\nNel 1880 l'eminente cittadino locale Lew Wallace produsse l'opera letteraria pi\u00f9 famosa di Crawfordsville, \"\", un romanzo storico che tratta degli inizi del cristianesimo nel mondo mediterraneo. Oltre a Wallace Crawfordsville \u00e8 stata all'altezza del suo soprannome \"L'Atene dell'Indiana\", essendo la citt\u00e0 natale di numerosi autori, tra cui Maurice Thompson (1844\u20131901), Mary Hannah Krout (1851\u20131927), Caroline Virginia Krout (1852\u20131931), Susan Wallace (1830\u20131907), Will H. Thompson e Meredith Nicholson (1866\u20131947).\nGli Hoosiers (abitanti dell'Indiana) hanno creduto a lungo che la prima partita di basket in Indiana sia avvenuta il 16 marzo 1894 al Crawfordsville YMCA tra le squadre di Crawfordsville e Lafayette. Recenti ricerche, tuttavia, mostrano in modo conclusivo che mentre Crawfordsville \u00e8 stata tra le prime dozzine di comunit\u00e0 dell'Indiana ad adottare questo sport, non \u00e8 stato il primo luogo in cui si \u00e8 giocato a basket nello stato. Tuttavia Crawfordsville ha avuto una vivace cultura di tale sport fin dall'inizio con squadre della YMCA locale, del Wabash College, della Crawfordsville High School e di un college di economia, in competizione l'una contro l'altra. Crawfordsville \u00e8 stato anche il sito per una delle prime partite di basket intercollegiali, tra il Wabash College e la Purdue University, nel 1894 presso l'YMCA della citt\u00e0.\nNel 1882 apr\u00ec una delle prime prigioni del paese, la Montgomery County Jail, in attivit\u00e0 dal 1882 al 1972. La prigione e la residenza dello sceriffo, annessa ad essa, sono ora un museo e sono elencate nel registro nazionale dei luoghi storici.\nXX secolo.\nL'inizio del XX secolo segn\u00f2 un passo importante per Crawfordsville, con la costruzione del Culver Union Hospital e della Carnegie Library nel 1902. Il Culver ha operato come struttura senza scopo di lucro, di propriet\u00e0 comunale per 80 anni, ma \u00e8 stata poi venduta a profit all'American Medical International e nel 1984 \u00e8 stata trasferita dalla sua posizione originale vicino alla downtown, in un nuovo campus a nord della citt\u00e0. La propriet\u00e0 dell'ospedale \u00e8 stata trasferita alla Sisters of St. Francis Health Services, Inc. nel 2000 e ribattezzata St. Clare Medical Center. Nel 2011 \u00e8 stato nuovamente ribattezzato Franciscan St. Elizabeth Health - Crawfordsville. Nel 1911 fu fondata la Crawfordsville High School, che vinse prontamente il primo titolo statale di basket di una scuola superiore. Il principale luogo di lavoro di Crawfordsville per gran parte del secolo, lo stampatore commerciale RR Donnelley, inizi\u00f2 ad operare nel 1922.\nLa storia recente ha avuto pochi eventi degni di nota a livello nazionale per la citt\u00e0, se non molti cambiamenti interni. Nucor Steel, Alcoa CSI, Raybestos Products Company, Pace Dairy Foods e Random House hanno tutte edificato fabbriche a Crawfordsville o nelle vicinanze, che hanno dato lavoro a gran parte della popolazione. Manpower ha assunto il ruolo di principale luogo di lavoro in citt\u00e0 e ha costretto la maggior parte delle aziende locali a ridurre i dipendenti. Nel 2008 Raybestos ha licenziato la maggior parte della sua forza lavoro con meno di 100 dipendenti rimasti.\nIl Wabash College vinse il titolo di basket della Division III NCAA nel 1982. Il college gioca una partita di calcio annuale contro la Depauw University per il \"Monon Bell\", una delle pi\u00f9 antiche rivalit\u00e0 di tutti gli sport universitari. Nel 1998 lo stato ha avviato un progetto per ampliare la US Route 231, nel tentativo di facilitare il flusso di spostamenti all'interno dello stato.\nXXI secolo.\nNel 2005 la Biblioteca pubblica del distretto di Crawfordsville si \u00e8 trasferita in un nuovo edificio dall'altra parte della strada rispetto alla biblioteca Carnegie. La biblioteca ha mantenuto la propriet\u00e0 del vecchio edificio e lo ha riaperto come Carnegie Museum of Montgomery County nel 2007.\nL'8 maggio 2007 circa un quarto di isolato, di edifici storici, nel blocco 100 di South Washington Street, \u00e8 stato bruciato in un grave incendio. Una persona, Leslie Eric Largent, \u00e8 morta nell'incendio. L'incendio \u00e8 stato coperto dalla stampa in tutto lo stato. Due edifici, costruiti intorno al 1882, furono completamente distrutti: uno ospitava il Silver Dollar Bar (ex Silver Dollar Tavern di Tommy Kummings), l'altro il New York Shoe Repair and Bargain Center all'angolo tra Pike e Washington Street. Sopra il negozio di scarpe c'erano diversi appartamenti dove dormivano i residenti. Il 22 maggio fu stabilito che l'incendio era stato un atto doloso.\nNel 2015 Crawfordsville ha vinto una sovvenzione della comunit\u00e0 stellare dall'Indiana Office of Community &amp; Rural Affairs.\nIl 17 maggio 2018 una nuova torre dell'orologio costruita da Campbellsville Industries, con sede in Kentucky, \u00e8 stata installata sulla base della torre dell'orologio originale del tribunale. La torre dell'orologio originale era stata demolita nel 1941 a causa di problemi strutturali. La torre dell'orologio \u00e8 stata resa possibile dal Montgomery County Courthouse Clock Tower Committee e dai suoi sforzi di raccolta fondi che durano da pi\u00f9 di vent'anni. La torre dell'orologio \u00e8 stata dedicata il 17 giugno."}
{"id": "2629118", "revid": "2153076", "url": "https://it.wikipedia.org/wiki?curid=2629118", "title": "God Is a DJ (Faithless)", "text": "God Is a DJ \u00e8 un singolo del gruppo musicale Faithless, pubblicato il 24 agosto 1998 dalle etichette Cheeky Records e BMG a livello mondiale.\nLa canzone, di genere progressive trance, \u00e8 stata scritta da Maxi Jazz, Rollo, Sister Bliss e Jamie Catto ed \u00e8 stata estratta dal secondo album del gruppo, \"Sunday 8PM\". Ha raggiunto la prima posizione della classifica \"Billboard Hot Dance Club Play\" e la diciannovesima della classifica italiana dei singoli.\nPer questa e per tutte le canzoni contenute nell'album \"Sunday 8PM\" il gruppo \u00e8 stato nominato ai BRIT Awards come \"Best British Act\" nel 1999."}
{"id": "2629121", "revid": "1869172", "url": "https://it.wikipedia.org/wiki?curid=2629121", "title": "Cupid &amp; Psyche 85", "text": "Cupid &amp; Psyche 85 \u00e8 il secondo album del gruppo musicale gallese Scritti Politti, pubblicato nel 1985 dalla Warner Bros. Records.\n\u00c8 stato il loro maggior successo commerciale nelle classifiche inglesi e americane, e ha ottenuto un discreto successo anche in Italia.\nL'album vede la partecipazione di alcuni ospiti d'eccezione, come Marcus Miller al basso, Steve Ferrone alla batteria e Arif Mardin alla produzione."}
{"id": "2629122", "revid": "110157", "url": "https://it.wikipedia.org/wiki?curid=2629122", "title": "Beech Grove", "text": "Beech Grove \u00e8 una citt\u00e0 degli Stati Uniti d'America situata nella Contea di Marion, nello Stato dell'Indiana.\nLa popolazione era di abitanti nel censimento del 2000.\nHa dato i natali all'attore Steve McQueen."}
{"id": "2629124", "revid": "110157", "url": "https://it.wikipedia.org/wiki?curid=2629124", "title": "Songs to Remember", "text": "Songs to Remember \u00e8 l'album di debutto del gruppo musicale gallese Scritti Politti, pubblicato dall'etichetta discografica Rough Trade Records nell'agosto 1982.\nIl disco in Italia ottenne ottime recensioni da parte della critica, ma venne pressoch\u00e9 ignorato dal pubblico.\nLa copertina della versione originale in vinile aveva la scritta del titolo stampata in rilievo."}
{"id": "2629128", "revid": "729019", "url": "https://it.wikipedia.org/wiki?curid=2629128", "title": "Greenfield (Indiana)", "text": "Greenfield \u00e8 una citt\u00e0 degli Stati Uniti d'America, capoluogo della Contea di Hancock, nello Stato dell'Indiana.\nLa popolazione era di 14.600 abitanti nel censimento del 2000."}
{"id": "2629140", "revid": "110157", "url": "https://it.wikipedia.org/wiki?curid=2629140", "title": "Lebanon (Indiana)", "text": "Lebanon \u00e8 una citt\u00e0 degli Stati Uniti d'America, capoluogo della Contea di Boone, nello Stato dell'Indiana.\nLa popolazione era di abitanti nel censimento del 2000."}
{"id": "2629141", "revid": "287204", "url": "https://it.wikipedia.org/wiki?curid=2629141", "title": "Peter Sack", "text": "Vanta un record personale di 21,19 m.\nBiografia.\nIl 27 novembre 2010 viene dato l'annuncio del suo ritiro dall'attivit\u00e0 agonistica."}
{"id": "2629144", "revid": "110157", "url": "https://it.wikipedia.org/wiki?curid=2629144", "title": "Comitato Olimpico Nazionale Eritreo", "text": "Il Comitato Olimpico Nazionale Eritreo (noto anche come \"Eritrean National Olympic Committee\" in inglese) \u00e8 un'organizzazione sportiva eritrea, nata nel 1996 ad Asmara, Eritrea.\nRappresenta questa nazione presso il Comitato Olimpico Internazionale (CIO) dal 1999 ed ha lo scopo di curare l'organizzazione ed il potenziamento dello sport in Eritrea e, in particolare, la preparazione degli atleti eritrei, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Mehari Tesfai, mentre la carica di segretario generale \u00e8 occupata da Tuquabo Moba."}
{"id": "2629148", "revid": "729019", "url": "https://it.wikipedia.org/wiki?curid=2629148", "title": "Lake Station", "text": "Lake Station \u00e8 una citt\u00e0 degli Stati Uniti nella Contea di Lake, nello Stato dell'Indiana.\n\u00c8 situata 5 km a sud del lago Michigan e circa 65 km a sud-est del centro di Chicago.\nLa popolazione era di 13.948 abitanti nel censimento del 2000."}
{"id": "2629149", "revid": "767487", "url": "https://it.wikipedia.org/wiki?curid=2629149", "title": "Camargue (cavallo)", "text": "Il Camargue \u00e8 una razza di origine antica, originaria ed endemica della Camargue, in Francia, oggi diffusa anche in altre parti del mondo per la sua capacit\u00e0 di adattarsi alle zone umide. Il suo principale utilizzo in Camargue \u00e8 la conduzione delle mandrie di tori da combattimento, destinate alle arene del villaggio, verso il maneggio (in francese manade) dove avviene, attraverso tecniche sviluppate negli anni, la scelta dei capi di bovino (in francese Triage), generalmente tre, da portare all'arena (Abrivado), dopo la tipica course camarguaise, o course a la coccarde ( in italiano corsa camarghese) i tori sono da riportare al pascolo, operazione pi\u00f9 facile dell'abrivado perch\u00e9 i tori tornano da soli a casa hanno solo bisogno di essere accompagnati (bandido).\nCaratteristiche.\nIl Camargue, rustico e resistente, viene usato sia per la sella che per la soma.\nDi taglia piccola, l'altezza al garrese \u00e8 di 1,35 e 1,50 metri, ma nonostante ci\u00f2 non \u00e8 considerato un pony (che solitamente non \u00e8 piu alto di 149 centimetri) ma un cavallo. Pesa tra i 300 e i 500\u00a0kg. Nasce baio scuro o morello e solo in et\u00e0 adulta diventa completamente grigio.\nMorfologia.\nIl mantello caratteristico \u00e8 il grigio, mentre il baio \u00e8 molto raro. La testa \u00e8 un po' grande, con ganasce pronunciate, la fronte \u00e8 larga, le orecchie corte ma larghe, gli occhi grandi ed espressivi. Il collo \u00e8 piuttosto corto e muscoloso, largo alla base con criniera ricca ma irsuta. Il garrese \u00e8 piuttosto pronunciato, la linea dorso-lombare \u00e8 dritta, le reni sono piuttosto lunghe e i fianchi sviluppati. La groppa \u00e8 obliqua, la coda folta e fluente, il torace \u00e8 ampio, la spalla dritta e piuttosto corta. Gli arti sono solidi, con articolazioni asciutte, avambracci e gambe lunghi, zoccoli forniti di unghie resistenti. Le zampe sono molto robuste e corte per resistere all'umidit\u00e0 visto che sono costantemente a bagno negli acquitrini.&lt;br&gt; \nIl mantello dei cavalli giovani \u00e8 nero, per proteggersi dai raggi solari e mimetizzarsi meglio con il terreno; quando raggiungono l'et\u00e0 adulta, circa 4 anni, il loro mantello cambia di colore assumendo il tipico colore grigiastro. Con il passare del tempo il cavallo della Camargue si \u00e8 adattato a vivere in un ambiente relativamente inospitale e a convivere con il toro della Camargue, questo lo porta anche ad aggredire il toro.\nLa classica testa grossa di questo cavallo consente di proteggere il corpo dal forte vento che proviene dal nord il maestrale o in francese \"Mistral\"."}
{"id": "2629151", "revid": "135229", "url": "https://it.wikipedia.org/wiki?curid=2629151", "title": "Riconnessione delle linee di campo magnetico", "text": ""}
{"id": "2629153", "revid": "135229", "url": "https://it.wikipedia.org/wiki?curid=2629153", "title": "Nave Spaziale", "text": ""}
{"id": "2629154", "revid": "110157", "url": "https://it.wikipedia.org/wiki?curid=2629154", "title": "Comitato Olimpico Etiope", "text": "Il Comitato Olimpico Etiope (noto anche come \"Ethiopian Olympic Committee\" in inglese) \u00e8 un'organizzazione sportiva etiope, nata nel 1948 a Addis Abeba, Etiopia.\nRappresenta questa nazione presso il Comitato Olimpico Internazionale (CIO) dal 1954 ed ha lo scopo di curare l'organizzazione ed il potenziamento dello sport in Etiopia e, in particolare, la preparazione degli atleti etiopi, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Birhane Kidanemarin, mentre la carica di segretario generale \u00e8 occupata da Dagmawit Girmay."}
{"id": "2629155", "revid": "2091899", "url": "https://it.wikipedia.org/wiki?curid=2629155", "title": "Riserva naturale della Foce dell'Isonzo", "text": "La riserva naturale regionale della Foce dell'Isonzo \u00e8 un'area naturale protetta del Friuli-Venezia Giulia istituita nel 1996. La riserva, che occupa una superficie di 2.338 ha sulla terraferma a cui si aggiungono 1.154 ha in acqua, protegge il territorio lagunare alla foce del fiume Isonzo nella provincia di Gorizia.\nDescrizione.\nLa documentazione del posto relativa alla fine dell'Ottocento indica la zona come \"dell'isola della Cona\" caratterizzata da una natura selvaggia con una prevalenza di vegetazione palustre e boschiva, ricca di risorgive che confluiscono nel canale Quarantia che separa l'isola dalla terraferma.\nNel 1937-38 si avviano i lavori di costruzione di una diga all'interno del sistema deltizio dell'Isonzo che permette di creare un collegamento terrestre all'Isola della Cona, vengono oltretutto creati altri sistemi di deflusso delle acque per bonificare la zona e renderla terreno coltivabile.\nLa foce dell'Isonzo come la totalit\u00e0 delle zone umide acquitrinose della bassa friulana vennero completamente eliminate, solo nel 1976 si cominci\u00f2 a pensare a progetti di possibile ripristino e tutela nell'ambito della protezione ambientale. Nel 1983 una legge regionale inizia un graduale ripristino delle aree palustri che si avvia con il riallagamento dell'isola della Cona.\nIl primo progetto di area protetta risale al 1983.\nNel 1996 la regione Friuli Venezia Giulia istituisce attraverso una legge regionale la Riserva Naturale della Foce dell'Isonzo. Nel 2016 \u00e8 stata dichiarata zona umida di importanza internazionale ai sensi della Convenzione di Ramsar.\nAmbiente.\nFauna.\nNella riserva si segnala la presenza di un elevatissimo numero di specie di uccelli legate alla zona umida. In particolare, nella parte della Riserva denominata Isola della Cona \u00e8 in corso da anni il monitoraggio dell'avifauna che ha permesso di censire un totale di 322 specie stanziali, svernanti o di passaggio."}
{"id": "2629157", "revid": "132266", "url": "https://it.wikipedia.org/wiki?curid=2629157", "title": "Sistema di Informazione per la Sicurezza della Repubblica", "text": ""}
{"id": "2629159", "revid": "287204", "url": "https://it.wikipedia.org/wiki?curid=2629159", "title": "Bedford (Indiana)", "text": "Bedford \u00e8 una citt\u00e0 degli Stati Uniti d'America, capoluogo della Contea di Lawrence, nello Stato dell'Indiana.\nLa popolazione era di 13.768 abitanti nel censimento del 2000."}
{"id": "2629167", "revid": "74801", "url": "https://it.wikipedia.org/wiki?curid=2629167", "title": "Peru (Indiana)", "text": "Peru \u00e8 una citt\u00e0 degli Stati Uniti d'America, capoluogo della Contea di Miami, nello Stato dell'Indiana.\nLa popolazione era di abitanti nel censimento del 2006.\nNel 1891 vi nacque il celebre compositore Cole Porter."}
{"id": "2629170", "revid": "287204", "url": "https://it.wikipedia.org/wiki?curid=2629170", "title": "Club Deportivo Logro\u00f1\u00e9s", "text": "Il Club Deportivo Logro\u00f1\u00e9s, conosciuto semplicemente come Logro\u00f1\u00e9s, era una societ\u00e0 calcistica spagnola con sede nella citt\u00e0 di Logro\u00f1o, ne La Rioja.\nStoria.\nFondato nel 1940 e considerato un club storico del calcio spagnolo, fall\u00ec nell'estate 2009 in seguito a pesanti problemi finanziari. Sulle sue ceneri, nel 2009 nasce la Sociedad Deportiva Logro\u00f1\u00e9s."}
{"id": "2629171", "revid": "110157", "url": "https://it.wikipedia.org/wiki?curid=2629171", "title": "Comitato Olimpico Gabonese", "text": "Il Comitato Olimpico Gabonese (noto anche come \"Comit\u00e9 Olympique Gabonais\" in francese) \u00e8 un'organizzazione sportiva gabonese, nata nel 1965 a Libreville, Gabon.\nRappresenta questa nazione presso il Comitato Olimpico Internazionale (CIO) dal 1968 ed ha lo scopo di curare l'organizzazione ed il potenziamento dello sport in Gabon e, in particolare, la preparazione degli atleti gabonesi, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 L\u00e9on Louis Folquet, mentre la carica di segretario generale \u00e8 occupata da Andr\u00e9 Franck Angwe Aboughe."}
{"id": "2629172", "revid": "1658454", "url": "https://it.wikipedia.org/wiki?curid=2629172", "title": "Adiutore", "text": "Origine e diffusione.\nDeriva dal nome latino \"Adiutor\"; \u00e8 basato sul verbo \"adiuvare\" (\"aiutare\"), quindi significa \"colui che aiuta\", \"aiutante\"; \u00e8 legato etimologicamente al nome Adiuto.\nOnomastico.\nL'onomastico si pu\u00f2 festeggiare in memoria di pi\u00f9 santi, alle date seguenti:"}
{"id": "2629173", "revid": "339392", "url": "https://it.wikipedia.org/wiki?curid=2629173", "title": "Unitalsi", "text": ""}
{"id": "2629176", "revid": "287204", "url": "https://it.wikipedia.org/wiki?curid=2629176", "title": "Warsaw (Indiana)", "text": "Warsaw \u00e8 una citt\u00e0 degli Stati Uniti d'America, capoluogo della Contea di Kosciusko, nello Stato dell'Indiana.\nLa popolazione era di 13.082 abitanti nel censimento del 2006.\nVi ha sede la multinazionale Zimmer Inc., produttrice di dispositivi per l'ortopedia e la traumatologia.\nStoria.\nWarsaw, che prende il nome da Varsavia (\"Warsaw\" in inglese), la capitale della Polonia, in onore di Tadeusz Ko\u015bciuszko, \u00e8 stata pianificata il 21 ottobre 1836. L'ufficio postale di Varsavia fu fondato nel 1837."}
{"id": "2629178", "revid": "913245", "url": "https://it.wikipedia.org/wiki?curid=2629178", "title": "Carl Myerscough", "text": "Ha un primato personale nel getto del peso di 21,92 m all'aperto e 21,49 m indoor, che sono anche gli attuali record nazionali britannici. Ha avuto una squalifica di due anni per doping.\nBiografia.\nSoprannominato \"The Blackpool Tower\", a causa dei suoi 2,09 metri di altezza, in carriera \u00e8 riuscito a battere tutti i record nazionali britannici, nella disciplina del getto del peso togliendoli a Geoff Capes.\nNel 1999 \u00e8 stato trovato positivo in un test antidoping agli steroidi anabolizzanti ed ha subito una squalifica di due anni dalle competizioni dal 12 febbraio 2000 all'11 febbraio 2002 e la squalifica a vita dai Giochi olimpici.\nIl divieto Olimpico fu successivamente annullato dalla Corte dell'arbitrato per lo Sport e pot\u00e9 cos\u00ec partecipare ai Giochi olimpici di concludendo al ventinovesimo posto nelle qualificazioni del getto del peso.\n\u00c8 sposato con la martellista statunitense Melissa Price a sua volta colpita da una squalifica di due anni per doping perch\u00e9 trovata positiva al tetraidrogestrinone.\nCampionati nazionali.\n1998\n1999\n2003\n2004\n2005\n2006\n2007\n2008\n2009\n2010\n2011\n2012\nAltre competizioni internazionali.\n2002\n2003\n2004\n2005\n2006\n2007\n2008\n2009\n2010\n2012"}
{"id": "2629180", "revid": "110819262", "url": "https://it.wikipedia.org/wiki?curid=2629180", "title": "Riserva naturale Foci dello Stella", "text": "La riserva naturale Foci dello Stella \u00e8 un'area naturale protetta del Friuli-Venezia Giulia istituita nel 1996. La riserva comprende l'estuario del fiume Stella e\noccupa una superficie di 1.377 ha nella provincia di Udine."}
{"id": "2629181", "revid": "104822891", "url": "https://it.wikipedia.org/wiki?curid=2629181", "title": "Funeral Song", "text": "Funeral Song (The Resurrection) \u00e8 un singolo del gruppo musicale finlandese The Rasmus, pubblicato il 25 aprile 2004 come quarto estratto dal quinto album in studio \"Dead Letters\".\nVideo musicale.\nIl videoclip \u00e8 ambientato negli Stati Uniti ma \u00e8 stato girato a Stoccolma dai registi Nicolas Fronda e Fredrik L\u00f6fberg."}
{"id": "2629185", "revid": "110157", "url": "https://it.wikipedia.org/wiki?curid=2629185", "title": "Comitato Olimpico Gambiano", "text": "Il Comitato Olimpico Gambiano (noto anche come \"Gambia National Olympic Committee\" in inglese) \u00e8 un'organizzazione sportiva gambiana, nata nel 1972 a Banjul, Gambia.\nRappresenta questa nazione presso il Comitato Olimpico Internazionale (CIO) dal 1976 ed ha lo scopo di curare l'organizzazione ed il potenziamento dello sport in Gambia e, in particolare, la preparazione degli atleti gambiani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Lang Tombong Tamba, mentre la carica di segretario generale \u00e8 occupata da Omar Abdoulie Njie-Baro."}
{"id": "2629186", "revid": "339392", "url": "https://it.wikipedia.org/wiki?curid=2629186", "title": "Logro\u00f1\u00e9s", "text": ""}
{"id": "2629187", "revid": "339392", "url": "https://it.wikipedia.org/wiki?curid=2629187", "title": "Club Deportivo Logrones", "text": ""}
{"id": "2629188", "revid": "729019", "url": "https://it.wikipedia.org/wiki?curid=2629188", "title": "New Haven (Indiana)", "text": "New Haven \u00e8 una citt\u00e0 degli Stati Uniti d'America situata nella Contea di Allen, nello Stato dell'Indiana.\nLa popolazione era di 12.406 abitanti nel censimento del 2000."}
{"id": "2629189", "revid": "339392", "url": "https://it.wikipedia.org/wiki?curid=2629189", "title": "Logrones", "text": ""}
{"id": "2629190", "revid": "520814", "url": "https://it.wikipedia.org/wiki?curid=2629190", "title": "CD Logro\u00f1\u00e9s", "text": ""}
{"id": "2629193", "revid": "339392", "url": "https://it.wikipedia.org/wiki?curid=2629193", "title": "CD Logrones", "text": ""}
{"id": "2629195", "revid": "599013", "url": "https://it.wikipedia.org/wiki?curid=2629195", "title": "Union Deportiva Logrones", "text": ""}
{"id": "2629196", "revid": "27577759", "url": "https://it.wikipedia.org/wiki?curid=2629196", "title": "UD Logrones", "text": ""}
{"id": "2629197", "revid": "131358", "url": "https://it.wikipedia.org/wiki?curid=2629197", "title": "Pala-Provincia (Gela)", "text": ""}
{"id": "2629198", "revid": "74801", "url": "https://it.wikipedia.org/wiki?curid=2629198", "title": "Jasper (Indiana)", "text": "Jasper \u00e8 una citt\u00e0 degli Stati Uniti d'America, capoluogo della Contea di Dubois, nello Stato dell'Indiana.\nLa popolazione era di abitanti nel censimento del 2000."}
{"id": "2629200", "revid": "1543377", "url": "https://it.wikipedia.org/wiki?curid=2629200", "title": "Comitato Olimpico Ghanese", "text": "Il Comitato Olimpico Ghanese (\"Ghana Olympic Committee\" in inglese) \u00e8 un'organizzazione sportiva ghanese, nata nel 1952 a Accra, Ghana.\nRappresenta questa nazione presso il Comitato Olimpico Internazionale (CIO) dal 1952 ed ha lo scopo di curare l'organizzazione ed il potenziamento dello sport in Ghana e, in particolare, la preparazione degli atleti ghanesi, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Ben Nunoo Mensah, mentre la carica di segretario generale \u00e8 occupata da Richard Akpokavie."}
{"id": "2629206", "revid": "125812053", "url": "https://it.wikipedia.org/wiki?curid=2629206", "title": "Riserva naturale Forra del Cellina", "text": "La riserva naturale Forra del Cellina \u00e8 un'area naturale protetta del Friuli-Venezia Giulia istituita nel 1996.\nOccupa una superficie di 304 ha nella provincia di Pordenone ed \u00e8 gestito dall'ente parco naturale delle Dolomiti Friulane.\nTerritorio.\nLa Forra \u00e8 un grande canyon scavato dal Cellina nel corso dei millenni nelle montagne tra Barcis e Montereale Valcellina."}
{"id": "2629209", "revid": "110157", "url": "https://it.wikipedia.org/wiki?curid=2629209", "title": "Madison (Indiana)", "text": "Madison \u00e8 una citt\u00e0 degli Stati Uniti d'America, capoluogo della Contea di Jefferson, nello Stato dell'Indiana.\nLa popolazione era di 12.004 abitanti nel censimento del 2000."}
{"id": "2629218", "revid": "110157", "url": "https://it.wikipedia.org/wiki?curid=2629218", "title": "Comitato Olimpico Nazionale Gibutiano", "text": "Il Comitato Olimpico Nazionale Gibutiano (noto anche come \"Comit\u00e9 National Olympique Djiboutien\" in francese) \u00e8 un'organizzazione sportiva gibutiana, nata nel 1983 a Gibuti, Gibuti.\nRappresenta questa nazione presso il Comitato Olimpico Internazionale (CIO) dal 1984 ed ha lo scopo di curare l'organizzazione ed il potenziamento dello sport a Gibuti e, in particolare, la preparazione degli atleti gibutiani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 A\u00efcha Garad Ali, mentre la carica di segretario generale \u00e8 occupata da Said Ali Houssein."}
{"id": "2629223", "revid": "729019", "url": "https://it.wikipedia.org/wiki?curid=2629223", "title": "Wabash (Indiana)", "text": "Wabash \u00e8 una citt\u00e0 degli Stati Uniti d'America, capoluogo della contea omonima, nello Stato dell'Indiana.\nLa popolazione era di 11.342 abitanti nel censimento del 2000."}
{"id": "2629224", "revid": "69794", "url": "https://it.wikipedia.org/wiki?curid=2629224", "title": "Denver Nuggets (originali) 1949-1950", "text": ""}
{"id": "2629228", "revid": "110157", "url": "https://it.wikipedia.org/wiki?curid=2629228", "title": "Comitato Olimpico Nazionale Guineano", "text": "Il Comitato Olimpico Nazionale Guineano (noto anche come \"Comit\u00e9 National Olympique et Sportif Guin\u00e9en\" in francese) \u00e8 un'organizzazione sportiva guineana, nata nel 1964 a Conakry, Guinea.\nRappresenta questa nazione presso il Comitato Olimpico Internazionale (CIO) dal 1965 ed ha lo scopo di curare l'organizzazione ed il potenziamento dello sport in Guinea e, in particolare, la preparazione degli atleti guineani, per consentire loro la partecipazione ai Giochi olimpici. L'organizzazione \u00e8, inoltre, membro dell'Associazione dei Comitati Olimpici Nazionali d'Africa.\nL'attuale presidente dell'associazione \u00e8 Naby Camara, mentre la carica di segretario generale \u00e8 occupata da Amadou Camara."}
{"id": "2629229", "revid": "287204", "url": "https://it.wikipedia.org/wiki?curid=2629229", "title": "Riserva naturale dei Laghi di Doberd\u00f2 e Pietrarossa", "text": "La riserva naturale dei Laghi di Doberd\u00f2 e Pietrarossa \u00e8 un'area naturale protetta del Friuli-Venezia Giulia istituita nel 1996.\nOccupa una superficie di 727 ha ed interessa 3 comuni della provincia di Gorizia: Doberd\u00f2 del Lago, Monfalcone e Ronchi dei Legionari.\nDescrizione.\n\u00c8 stata istituita con la Legge Regionale n. 42/1996 in recepimento della Legge quadro nazionale sulle aree protette n. 394/1991 e successivamente inserita nella rete europea \u201cNatura 2000\u201d. L\u2019elemento caratterizzante di questa Riserva \u00e8 la presenza di due grandi depressioni carsiche (polje) ospitanti due laghi separati da rilievi calcarei: il lago di Doberd\u00f2 e il lago di Pietrarossa.\nPoich\u00e9 il Carso \u00e8 impostato su calcare, roccia carbonatica molto permeabile, tutto il territorio manca di un\u2019idrografia superficiale essendo l\u2019acqua confinata nel sottosuolo. Conseguentemente la presenza dei laghi contrasta la circostante aridit\u00e0 e permette lo sviluppo di ecosistemi tipici delle zone umide normalmente assenti su tutto il Carso, che conferiscono all\u2019area protetta un elevato grado di biodiversit\u00e0.\nPercorrendo i sentieri di quest\u2019area protetta si ha quindi la possibilit\u00e0 di osservare il passaggio da habitat di ambienti aridi, come i prati di landa o i campi solcati, a quelli di zone umide che circondano i laghi. Sul colle M. Castellazzo, che si eleva sopra il lago di Doberd\u00f2, si trova il Centro visite Gradina nel cui Museo il visitatore ha modo di ripercorrere, anche attraverso strumenti interattivi, gli aspetti storici e naturalistici della Riserva e del Carso.\nAmbiente.\nFlora.\nNella Riserva naturale il paesaggio vegetale si presenta molto vario essendo caratterizzato da habitat le cui caratteristiche ecologiche spaziano dagli ambienti umidi, associati ai due laghi, a quelli parasteppici, come la landa. Ne deriva un elevato grado di biodiversit\u00e0 floristica complessiva.\nPer quanto concerne il lago di Doberd\u00f2, il solo ad aver mantenuto le caratteristiche di lago temporaneo, la composizione floristica varia in funzione dell\u2019umidit\u00e0 edafica. Si passa cos\u00ec dal bosco ripariale a salici e pioppi alla fascia dei cariceti con le vistose fioriture di \"Leucojum aestivum\" a cui segue il canneto a \"Phragmites australis\" fino ad arrivare alle zone a maggiore profondit\u00e0, dove crescono specie acquatiche come le ninfee.\nAl lago di Pietrarossa risultano molto sviluppati i saliceti a \"Salix cinerea\" e \"Frangula alnus\", e la sequenza descritta per il lago di Doberd\u00f2 non \u00e8 presente, essendo il livello dell\u2019acqua pressoch\u00e9 costante. Di particolare interesse la landa parasteppica, a \"Chrysopogon gryllus\" e \"Centaurea cristata\", su cui \u00e8 in atto un processo di incespugliamento da parte dello scotano (\"Cotinus coggygria\"). Ampie zone sono occupate dalla boscaglia carsica a carpino nero e roverella, sostituite solo in alcune zone pi\u00f9 fresche dai boschi a rovere e cerro.\nFauna.\nLa ricchezza di habitat che caratterizza il Carso si riflette anche nell\u2019elevata biodiversit\u00e0 della sua fauna. Questa condizione si accentua ancor pi\u00f9 all\u2019interno della Riserva grazie alla maggior disponibilit\u00e0 idrica determinata dalla presenza dei laghi carsici di Doberd\u00f2 e Pietrarossa.\nAttorno alle zone umide di questi specchi lacustri ruota la vita di alcune specie che necessitano di ambienti freschi e umidi. Notevole la presenza di rettili e anfibi tra i quali ricordiamo il proteo (\"Proteus anguinus\"), un urodelo strettamente specializzato a vivere nelle acque sotterranee delle cavit\u00e0 carsiche e per questo difficilmente visibile in superficie. La comunit\u00e0 ittica \u00e8 caratterizzata da pesci, ciprinidi soprattutto, capaci di sopportare ampie variazioni termiche della temperatura e forti diminuzioni dell\u2019ossigeno disciolto.\nL\u2019area protetta rappresenta anche un importante sito per un elevato numero di specie ornitiche, almeno 190 da recenti monitoraggi, molte delle quali d\u2019interesse comunitario ai sensi della Direttiva Uccelli CE 79/409. Da evidenziare la presenza di 6 specie di Picidi, tra cui il picchio cenerino (\"Picus canus\") ed il picchio nero (\"Dryocopus martius\"). Il popolamento d\u2019invertebrati nella Riserva \u00e8 molto ricco poich\u00e9, oltre alle comunit\u00e0 proprie degli ecosistemi terrestri (boscaglia, landa, affioramenti rocciosi ecc.), sono presenti anche quelle legate agli ambienti sotterranei (grotte e cavit\u00e0) e di acqua dolce.\nProtozoi, rotiferi, crostacei, molluschi e insetti formano un elemento basilare della catena alimentare di ciascuno di questi ecosistemi.\nTra i mammiferi si annoverano alcune specie rare o localizzate come la puzzola (\"Mustela putorius\"), lo sciacallo dorato (\"Canis aureus\") ed il gatto selvatico (\"Felis silvestris\"). Le numerose cavit\u00e0, derivanti dal fenomeno del carsismo, ospitano una ricca comunit\u00e0 di pipistrelli. Tra questi vi sono specie comuni come il rinolofo maggiore (\"Rhinolophus ferrumequinum\") o la nottola (\"Nyctalus n. noctula\") altre, come il rinolofo di Blasius (\"Rhinolophus b. blasii\") sono da considerarsi rare, forse estinte. \nSimbolo della Riserva \u00e8 il riccio orientale (\"Erinaceus concolor roumanicus\"), la cui distribuzione nell\u2019Europa orientale, trova in questo territorio il suo limite occidentale."}
{"id": "2629230", "revid": "74801", "url": "https://it.wikipedia.org/wiki?curid=2629230", "title": "Martinsville (Indiana)", "text": "Martinsville \u00e8 una citt\u00e0 degli Stati Uniti d'America, capoluogo della Contea di Morgan, nello Stato dell'Indiana.\nLa popolazione era di abitanti nel censimento del 2000."}
{"id": "2629237", "revid": "913245", "url": "https://it.wikipedia.org/wiki?curid=2629237", "title": "Dylan Armstrong", "text": "Ha un primato personale nel getto del peso di 22,21 m all'aperto e di 21,39 m al coperto, risultati che sono anche primati nazionali canadesi. In carriera ha vinto un argento ai mondiali di Taegu 2011 e un bronzo ai mondiali di Mosca 2013.\nBiografia.\nGli inizi.\nPrima del 2004 Armstrong ha praticato soprattutto il lancio del martello. Da juniores, sempre nel lancio del martello, ha vinto una medaglia d'argento ai Campionati del mondo juniores nel 2000.\nL'affermazione internazionale.\nPrimi successi (2007).\nNegli anni l'atleta canadese ha deciso di abbandonare il lancio del martello per specializzarsi invece nel getto del peso.\nNel 2007 Armstrong si \u00e8 qualificato ai Campionati del mondo di Osaka. Giunto in finale ha raggiunto il nono posto con un lancio a 20,23 metri.\nNello stesso anno ha vinto una medaglia d'oro nel getto del peso ai Giochi Panamericani di Rio de Janeiro.\nLa finale olimpica (2008).\nAi Mondiali indoor di Valencia 2008 si dovette fermare al turno di qualificazione con la misura di 19,56.\nQualche mese dopo, agli FBK Games di Hengelo, \u00e8 stato terzo dietro all'americano Christian Cantwell ed il tedesco Peter Sack. Cinque giorni dopo ha migliorato, a Belgrado, il record canadese con un lancio a 20,92 metri.\nAi Giochi Olimpici 2008 di Pechino si \u00e8 qualificato per la finale con un lancio a 20,42.\nIn finale per\u00f2, il suo lancio a 21,04, per solo un centimetro non bast\u00f2 per la medaglia di bronzo.\nMondiali indoor di Doha (2010).\nAi Campionati mondiali indoor di Doha 2010 dopo essersi qualificato con 20,50 metri, in finale, ha raggiunto il quarto posto con un lancio a 21,39 metri che equivale anche al nuovo record nazionale canadese.\nIl 2 giugno, a Baunatal, in Germania, grazie ad un lancio a 21,58, oltre ad aver vinto il Meeting ha anche siglato il nuovo record nazionale canadese di getto del peso.\nSul finire della stagione \u00e8 stato chiamato a rappresentare l'America, insieme a Christian Cantwell, alla IAAF World Cup tenutasi a Spalato in Croazia.\nIn questa manifestazione si \u00e8 classificato quinto con la misura di 19,70 metri.\n28 anni dopo la medaglia d'oro del ex campione nazionale canadese Bruno Pauletto durante i XII Giochi del Commonwealth nel 1982, Armstrong \u00e8 riuscito a reiterare questa prestazione durante l'edizione 2010 dei Giochi in Nuova Delhi grazie ad un getto a 21,02 metri.\nL'argento mondiale a Taegu (2011).\nDopo aver saltato la stagione indoor 2011, il 23 aprile a La Jolla, ha stabilito il nuovo record nazionale canadese con un lancio a 21,72 metri. Grazie a questa prestazione \u00e8 riuscito anche a stabilirsi al primo posto nelle graduatorie mondiali dell'anno.\nIl 25 giugno, ai campionati nazionali canadesi di Calgary ha migliorato il suo primato personale raggiungendo la misura di 22,21 metri, miglior prestazione mondiale dell'anno.\nGiunto ai Campionati del mondo di Taegu, in finale, dopo essere andato in testa alla gara con un lancio a 21,64, all'ultimo tentativo \u00e8 stato scavalcato dal tedesco David Storl e si \u00e8 quindi dovuto accontentare della medaglia d'argento.\nSul finire della stagione, dopo essersi aggiudicato la vittoria della Diamond League nella disciplina del getto del peso, il 25 ottobre ha vinto l'oro ai Giochi Panamericani.\nVita privata.\nRisiede a Kamloops e si allena presso il National Throws Centre.\nAttualmente \u00e8 impegnato sentimentalmente con la lanciatrice del peso russa Evgenija Kolodko.\nRecord nazionali.\nDylan Armstrong ha stabilito diversi record nazionali canadesi:"}
{"id": "2629238", "revid": "729019", "url": "https://it.wikipedia.org/wiki?curid=2629238", "title": "Washington (Indiana)", "text": "Washington \u00e8 una citt\u00e0 degli Stati Uniti d'America, capoluogo della Contea di Daviess, nello Stato dell'Indiana.\nLa popolazione era di 11.380 abitanti nel censimento del 2000."}
{"id": "2629239", "revid": "69794", "url": "https://it.wikipedia.org/wiki?curid=2629239", "title": "Denver Nuggets 1948-1950", "text": ""}
{"id": "2629242", "revid": "292162", "url": "https://it.wikipedia.org/wiki?curid=2629242", "title": "Mura timoleontee", "text": "Le cosiddette \"mura timoleontee\" sono antiche fortificazioni greche di Gela. Costituiscono un'importantissima testimonianza archeologica del sistema difensivo che cingeva la collina sulla quale sorgeva l'antica citt\u00e0 greca di Gela, fondata da coloni di Rodi e Creta nel 689 a.C. e definitivamente distrutta nel 282 a.C.\nLe mura, che prendono il nome dal condottiero Timoleonte (IV secolo a.C.), si trovano all'interno di un grande parco posto tra la citt\u00e0 moderna e la costa, in localit\u00e0 Caposoprano.\nLa scoperta.\nLa scoperta \u00e8 avvenuta casualmente nel 1948 da parte di un contadino, Vincenzo Interlici il suo nome, che possedeva un orto nella zona, allora caratterizzata da alte dune sabbiose ricoperte di macchia mediterranea, il quale sogn\u00f2 notte tempo che scavando nel suo terreno avrebbe trovato un tesoro. Affascinato dal sogno, si mise subito a scavare finch\u00e9 non tocc\u00f2 qualcosa di solido alla profondit\u00e0 di un metro e mezzo. Con la luce del sole sparse la notizia in paese. Ricerche pi\u00f9 approfondite rivelarono dopo pochi giorni che si trattava di una scoperta importante: le possenti mura greche dell'antica Gela dinnanzi alle quali si consumarono alcune delle pi\u00f9 cruente battaglie tra Greci e Cartaginesi. Grazie ai finanziamenti della Cassa per il Mezzogiorno, tra il 1948 e il 1952 si completarono i lavori di scavo, consolidamento, restauro e protezione del reperto. Per riportare alla luce il reperto in alcuni punti \u00e8 stato necessario scavare sino a una profondit\u00e0 di 12 metri. Per proteggere dalle intemperie il monumento fu realizzata una copertura e un rivestimento in cristallo dei mattoni crudi che, in seguito a deterioramento, vennero eliminati tra anni ottanta e novanta e sostituiti con nuovo sistema di protezione.\nIl monumento.\nIn base alle dimensioni della collina e ai ritrovamenti susseguitisi nei secoli \u00e8 possibile immaginare una notevole estensione del sistema difensivo dell'antica colonia greca, la quale si espande nella zona di Capo Soprano solamente in coincidenza della ricostruzione della citt\u00e0 da parte del tiranno Timoleonte nel IV sec. a.C., epoca alla quale appartiene il tratto di mura messo in luce.\nDei circa quattrocento metri lineari di fortificazioni, risultano in ottimo stato di conservazione circa i tre quarti. Nel primo tratto le mura risultano rovinate a causa delle spoliazioni di epoca medievale, quando i ruderi venivano riutilizzati per la costruzione della nuova citt\u00e0 federiciana di Terranova e per le successive espansioni cinque-seicentesche. Questo primo tratto rivolto a nord presenta grossi blocchi ben squadrati di pietra arenaria (di due colorazioni differenti), coi resti di una scala che conduceva ai camminamenti di ronda. Proseguendo si notano il basamento di una prima torre di avvistamento e i resti di una seconda torre con funzione militare esposta verso sud-ovest. Proseguendo ancora si giunge in un ampio piazzale dal quale \u00e8 possibile ammirare il reperto in tutta la sua complessit\u00e0. Per un tratto di oltre 200 metri le mura si sono conservate praticameate intatte. Qui le mura si presentano con un basamento sempre in grossi blocchi di arenaria (alto pi\u00f9 di 3 metri) sopra al quale si sviluppa un tratto di mura realizzato in mattoni crudi (di argilla e paglia) detti \"cotti al sole\" (in quanto non venivano cotti in forni ma lasciati essiccare al sole per alcuni giorni prima di essere impiegati).\nPer la ricostruzione di alcune parti crollate recentemente \u00e8 stata utilizzata la stessa tecnica usata anticamente dopo attenti studi sulla composizione dei mattoni. Le mura oggi come allora erano esposte a sud, in una zona particolarmente ventosa prospiciente la costa. Per tale ragione erano soggette a un continuo insabbiamento che ne provocava una diminuzione d'altezza mettendo a rischio la sicurezza della citt\u00e0. Si presume che, per aumentare l'elevazione in vista del probabile arrivo dei Cartaginesi, in seguito ad un vistoso insabbiamento gli antichi abitanti della citt\u00e0 decisero di realizzare una sopraelevazione in mattoni crudi che risulta in qualche tratto imperfetta, probabilmente a causa della premura dettata dalla preoccupazione del momento. Una tecnica sicuramente pi\u00f9 rapida e meno costosa. \u00c8 inoltre ipotizzabile che l'orografia della zona si presentasse in maniera differente da quella attuale, con le mura poste direttamente a picco sul burrone della collina scoscesa sulla costa.\nSul lato meridionale delle mura si nota il basamento di un terzo torrione di avvistamento che assieme agli altri fa dedurre che la cinta muraria dovesse essere dotata a tratti regolari di torri di servizio. Poco dopo si apre una postierla ad arco ogivale e cieca, che serviva per le escursioni notturne.\nAncora dopo, a livello del terreno si possono notare delle canalette di scolo che costituiscono lo scarico del sistema di raccolta delle acque meteoriche di cui le mura erano dotate. Proseguendo sino all'angolo verso sud-est le mura vedono progressivamente aumentare la loro altezza sino a superare i 10 metri e, oltre l'angolo, presentano una serie di contrafforti ortogonali alla parete.\nAll'interno del perimetro delle mura, verso nord, \u00e8 stato riportato alla luce il quartiere militare con resti degli edifici con gli alzati in mattoni crudi. Poco distante \u00e8 stato scoperto un vasto quartiere residenziale di epoca timoleontea che ha dimostrato l'estensione della citt\u00e0 a ridosso delle fortificazioni. Durante gli scavi della fine degli anni quaranta nella zona ad est delle mura sono venute alla luce delle casermette poi nuovamente coperte. In quest'ultima zona, gi\u00e0 soggetta a scavi archeologici ai primi del 1900, sono ancora presenti rotaie e mezzi meccanici abbandonati adibiti agli scavi. Nel 2006, durante i lavori di scavo per la realizzazione di un parcheggio multipiano, nelle vicinanze del parco, \u00e8 stata scoperta la testa in marmo bianco di una statua greca.\nCapo Soprano \u00e8 sempre stata una zona importante per la sua valenza militare grazie alla posizione alta sul mare e sulle montagne a nord della vasta pianura gelese, tanto che per riportare alla luce le mura \u00e8 stato necessario abbattere numerosi bunker realizzati durante la seconda guerra mondiale sopra le dune sabbiose.\nL'importanza della scoperta.\nImportanti testimonianze di sistemi difensivi della citt\u00e0 greca sono stati messi alla luce in diverse localit\u00e0, anche italiane (a Vibo Valentia, Reggio Calabria ed Agrigento, ad esempio), ma ci\u00f2 che rende importanti le mura greche scoperte nel 1948 a Gela \u00e8 lo straordinario grado di conservazione della parte realizzata in arenaria (praticamente intatta) e, soprattutto, dell'elevato in mattoni crudi che a causa della natura del materiale risulta difficilissimo da conservare, specie dopo quasi 2400 anni dalla realizzazione. Il tratto di fortificazioni rimesso in luce, infatti, in alcuni punti raggiunge un'altezza di quasi 10 metri cos\u00ec come si presentava agli occhi degli antichi geloi e agli invasori provenienti dal mare.\nAltro aspetto che fa di questo ritrovamento una delle scoperte pi\u00f9 importanti dell'archeologia classica del XX secolo \u00e8 la testimonianza dell'importanza che veniva data dagli antichi Greci alla progettazione anche nel campo delle opere di ingegneria difensivo-militare. Le mura di Gela sono state progettate da un architetto nei minimi dettagli, con accorgimenti e strutture di vario tipo destinate a scopi specifici come, ad esempio, la protezione dagli agenti atmosferici o l'inserimento dell'opera nel contesto paesaggistico. Torri, scale, camminamenti, scoli, contrafforti e altri particolari fanno pensare ad un sistema difensivo complesso per una citt\u00e0 che, posta in cima ad una collina costiera, doveva apparire quasi inespugnabile e immane, cos\u00ec come la definisce miticamente Virgilio nella sua \"Eneide\".\nIl parco.\nLe mura si trovano all'interno di una vasta zona demaniale che fa da cerniera tra la citt\u00e0 moderna e la costa ad ovest del porto rifugio. Negli anni cinquanta in seguito agli scavi archeologici si \u00e8 proceduto al rimboschimento dell'area con la piantumazione di alberi di eucalipto. Negli anni ottanta la Soprintendenza ai beni culturali ha realizzato una recinzione in modo da proteggere il sito e permettere l'ingresso ai visitatori tramite biglietto. Sin dagli anni sessanta il parco nei mesi estivi \u00e8 sede di rappresentazioni teatrali (tragedie greche, anche), concerti e gare sportive. Oltre alla biglietteria e ai servizi igienici posti all'ingresso, nei pressi delle mura \u00e8 presente un antico casolare con vista sul Golfo, un tempo adibito a casa del custode, poi ad Antiquarium iconografico ed oggi in disuso. Accanto al parco si trova, oramai in rovine, una fabbrica di lavorazione della liquirizia e di altri prodotti naturali locali risalente ai primi del Novecento con una ciminiera a pianta circolare realizzata in mattoncini. Lungo il percorso di visita che dall'ingresso conduce alle rovine si scorgono due forni scavati nella sabbia, formati da una struttura circolare in mattoni di piccole dimensioni e la cui datazione, di certo posteriore a quella delle mura, non \u00e8 mai stata stabilita con certezza, ritenendo genericamente tali opere come medievali.\nPoco distante dal parco delle Mura greche, oltre agli importanti ritrovamenti di Necropoli preistoriche in localit\u00e0 \"Piano Notaro\" (propaggine della collina verso nord-ovest) e le Necropoli di et\u00e0 greco-arcaica in localit\u00e0 Palazzi (zona a nord dell'attuale Ospedale), sempre nei primi anni cinquanta \u00e8 stato riportato alla luce parte di un sofisticato e ben conservato impianto termale greco, coevo alle mura (IV secolo a.C.) e distrutto insieme alla citt\u00e0 in seguito ad un incendio nel 282 a.C. Si tratta dell'impianto di bagni di epoca greca pi\u00f9 antico scoperto in Italia. Esso era dotato di un sistema sotterraneo di riscaldamento dell'acqua e di numerose vasche di dimensioni differenti adibite a scopi diversi. Dal punto di vista storico rappresenta un'importante testimonianza di come venivano realizzate strutture di questo tipo all'interno della citt\u00e0 greca, le quali costituiranno un modello di base per le pi\u00f9 complesse terme di epoca romana. I bagni sono visitabili in via Europa.\nCuriosit\u00e0.\nIl 24 aprile 1997 le Poste Italiane hanno emesso un francobollo da 750 lire dedicato a queste mura."}
{"id": "2629243", "revid": "110819301", "url": "https://it.wikipedia.org/wiki?curid=2629243", "title": "Riserva naturale Valle Canal Novo", "text": "La riserva naturale Valle Canal Novo \u00e8 un'area naturale protetta del Friuli-Venezia Giulia istituita nel 1996.\nOccupa una superficie di 121 ha nella provincia di Udine."}
{"id": "2629247", "revid": "216538", "url": "https://it.wikipedia.org/wiki?curid=2629247", "title": "Campionati mondiali di canoa", "text": ""}
{"id": "2629252", "revid": "110157", "url": "https://it.wikipedia.org/wiki?curid=2629252", "title": "Greensburg (Indiana)", "text": "Greensburg \u00e8 una citt\u00e0 degli Stati Uniti d'America, capoluogo della Contea di Decatur, nello Stato dell'Indiana.\nLa popolazione era di 10.260 abitanti nel censimento del 2000."}
{"id": "2629255", "revid": "436907", "url": "https://it.wikipedia.org/wiki?curid=2629255", "title": "Sail Away (The Rasmus)", "text": "Sail Away \u00e8 un singolo del gruppo musicale finlandese The Rasmus, pubblicato il 28 ottobre 2005 come secondo estratto dal sesto album in studio \"Hide from the Sun\".\nIl brano.\n\"Sail Away\" \u00e8 una canzone lenta e melodica, con il violino in primo piano. Gli archi sono stati realizzati da Jesper Nordenstrom ed interpretate da Jakob Ruthberg, Anna S. Wallgren, Roland Kress e Christian Bergqvist.\nVideo musicale.\nIl videoclip \u00e8 stato girato su una spiaggia vicino a Riga, in Lettonia, tra il 19 e 20 settembre 2005. \u00c8 stato diretto dai berlinesi Mathias Viels\u00e4cker e Christoph Mangler."}
{"id": "2629256", "revid": "281901", "url": "https://it.wikipedia.org/wiki?curid=2629256", "title": "Riserva naturale della Val Alba", "text": "La riserva naturale della Val Alba \u00e8 un'area naturale protetta del Friuli-Venezia Giulia istituita nel 2006.\nSi trova nella fascia di transizione fra le Alpi e le Prealpi e fra le Alpi Carniche e le Alpi Giulie.\nFauna.\nNell\u2019area del Parco convivono specie faunistiche di origine meridionale, \nFra l\u2019avifauna sono state censite 100 specie\u00a0 fra queste sono frequenti diversi rapaci, tutti i tetraonidi dell\u2019arco alpino e diverse specie di corvidi, picidi e passeriformi.\nFlora.\nIl faggio predomina sull'abete rosso ed \u00e8 accompagnato dal larice, dal sorbo degli uccellatori, dal mugo e dal pino nero. Rilevante \u00e8 la presenza di alcune specie rare e a distribuzione limitata, fra le quali il Ranuncolo bianco, il Papavero delle Giulie ed il Giglio della Carniola."}
{"id": "2629258", "revid": "253269", "url": "https://it.wikipedia.org/wiki?curid=2629258", "title": "Buddy Ebsen", "text": "Una carriera lunga oltre sessant'anni per questo attore caratterista, interrotta soltanto durante la seconda guerra mondiale e poi ripresa fino agli anni novanta. Tra i suoi lavori sono da ricordare la partecipazione ai film \"Prima linea\" (1956) di Robert Aldrich e \"Colazione da Tiffany\" (1961) di Blake Edwards, la serie poliziesca \"Barnaby Jones\" (1973-1980) e quella comica \"The Beverly Hillbillies\" (1962-1971).\nBiografia.\nAll'et\u00e0 di dieci anni, Buddy Ebsen segu\u00ec i genitori trasferitisi a Orlando in Florida e impar\u00f2 a ballare nello studio di danza gestito dal padre. Dopo aver frequentato il college e la facolt\u00e0 di medicina, le difficolt\u00e0 finanziarie lo costrinsero a interrompere gli studi e a trasferirsi a New York, dove lavor\u00f2 nel vaudeville.\nAlla met\u00e0 degli anni trenta si trasfer\u00ec a Hollywood, dove debutt\u00f2 nel film \"Follie di Broadway 1936\" (1935) e mise a frutto il proprio talento di danzatore in altri musical prodotti durante il decennio. Nel 1939 gli fu assegnato il ruolo dell'Uomo di Latta nel film \"Il mago di Oz\", ma dovette rinunciarvi perch\u00e9 fu colpito da una reazione allergica al metallo del costume di scena, cedendo il posto al collega Jack Haley.\nDopo aver prestato servizio presso la Guardia Costiera statunitense durante la seconda guerra mondiale, Ebsen torn\u00f2 al cinema ma fu impiegato prevalentemente in ruoli minori in pellicole western. Originariamente scelto dalla Disney come protagonista del film per la televisione \"Le avventure di Davy Crockett\" (1954), dovette cedere il ruolo a Fess Parker su decisione della produzione, tornando a parti pi\u00f9 convenzionali.\nEbsen si riscatt\u00f2 pi\u00f9 tardi grazie al ruolo di Jed Clampett, l'uomo semplice che diventa milionario nella serie televisiva \"The Beverly Hillbillies\" (1962-1971), e soprattutto con il ruolo di protagonista nella serie poliziesca \"Barnaby Jones\", che rinnov\u00f2 la sua popolarit\u00e0 durante gli anni settanta. In tarda et\u00e0 scrisse alcuni romanzi, uno dei quali basati proprio sul personaggio dell'investigatore Barnaby Jones, e un'autobiografia intitolata \"The Other Side of Oz\" (1984)."}
{"id": "2629260", "revid": "599013", "url": "https://it.wikipedia.org/wiki?curid=2629260", "title": "Edgar Grospiron", "text": "Biografia.\nIn Coppa del Mondo esord\u00ec il 12 dicembre 1985 a Tignes (16\u00ba), ottenne il primo podio il 23 marzo 1987 a La Clusaz (2\u00ba) e la prima vittoria il 19 marzo 1988 a Meiringen-Hasliberg.\nIn carriera partecip\u00f2 a tre edizioni dei Giochi olimpici invernali, (3\u00ba nelle gobbe), (1\u00ba nelle gobbe) e (3\u00ba nelle gobbe), e a quattro dei Campionati mondiali, vincendo tre medaglie d'oro.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMO = gobbe"}
{"id": "2629261", "revid": "834", "url": "https://it.wikipedia.org/wiki?curid=2629261", "title": "Speedway (Indiana)", "text": "Speedway \u00e8 una citt\u00e0 degli Stati Uniti d'America situata nella Contea di Marion, nello Stato dell'Indiana.\n\u00c8 sede del famoso autodromo di Indianapolis, il pi\u00f9 antico tuttora in uso nonch\u00e9 il pi\u00f9 grande impianto sportivo del pianeta.\nLa popolazione era di 11.812 abitanti nel censimento del 2010."}
{"id": "2629266", "revid": "729019", "url": "https://it.wikipedia.org/wiki?curid=2629266", "title": "Tim Manawatu", "text": "Biografia.\nProveniente dagli Steelers, rappresentativa provinciale della Counties Manukau Rugby Union (distretto di Franklin) che milita nel Campionato provinciale neozelandese, fu ingaggiato in Italia dai piacentini del Lyons; nei campionati 2006-07 e 2007-08 si impose come il miglior marcatore di serie A con, rispettivamente, 339 e 292 punti.\nNell'estate del 2008 si trasfer\u00ec a Roma, alla Capitolina, club con il quale esord\u00ec nel Super 10; dopo l'abbandono del campionato di prima divisione da parte della societ\u00e0 romana, Manawatu \u00e8 stato ingaggiato nel 2009 dall'Aquila Rugby, che ne ha preso il posto nel Super 10."}
{"id": "2629271", "revid": "775372", "url": "https://it.wikipedia.org/wiki?curid=2629271", "title": "Milorad Dodik", "text": "Biografia.\nLaureato presso la Facolt\u00e0 di Scienze Politiche dell'Universit\u00e0 degli Studi di Belgrado, \u00e8 stato presidente del Governo della Repubblica Serba, carica che ricopr\u00ec dal 2006 al 2010 dopo un primo mandato svolto tra il 1998 e il 2001. Fondatore dell'Alleanza dei Socialdemocratici Indipendenti e presidente onorario del club di pallacanestro del Partizan, \u00e8 sposato e padre di due figli.\nDall'inizio del 2022, il presidente di turno serbo \u00e8 accusato per la crisi istituzionale e politica nel paese, la sua linea politica \u00e8 riportare la Repubblica Serba di Bosnia ed Erzegovina alla secessione.\nSecondo l'accusa degli Stati Uniti d'America, Dodik violerebbe l'accordo di Dayton del 1995."}
{"id": "2629276", "revid": "76963", "url": "https://it.wikipedia.org/wiki?curid=2629276", "title": "Lisa Loring", "text": "Biografia.\nDa bambina, i suoi genitori lavoravano per la marina statunitense ma divorziarono appena dopo la sua nascita. Lisa crebbe nelle Hawaii. In seguito si trasfer\u00ec a Los Angeles con la madre che soffriva di alcolismo e che morir\u00e0 quando Lisa aveva 10 anni.\nLa carriera di attrice bambina di Lisa Loring, iniziata nel 1964, \u00e8 segnata dalla sua partecipazione nella serie televisiva \"La famiglia Addams\" (1964-66), che le d\u00e0 ampia notoriet\u00e0 internazionale. Prende parte anche ad un episodio della sitcom \"The Pruitts of Southampton\".\nL'attrice si ritira dalle scene per farvi ritorno alla fine degli anni settanta, con parti di supporto al cinema e alla televisione. Fece parte del cast della soap opera As the World Turns dal 1981 al 1983 dove interpretava il personaggio di \"Cricket Montgomery\".\nLisa spos\u00f2 brevemente l'attore pornografico Jerry Butler all'et\u00e0 di 31 anni e divorzi\u00f2 a 32, quando ebbe problemi di droga. Spos\u00f2 in seguito il suo secondo marito l'attore Doug Stevenson.\nNel 2002 Lisa era impiegata nelle pubbliche relazioni per una catena di hotel."}
{"id": "2629280", "revid": "775372", "url": "https://it.wikipedia.org/wiki?curid=2629280", "title": "Nazionalismo basco", "text": "Il nazionalismo basco \u00e8 un movimento politico che sostiene l'autonomia politica e la piena indipendenza dei Paesi Baschi (\"Euskadi\") nel loro insieme, ovvero le comunit\u00e0 autonome dei Paesi Baschi e della Navarra in Spagna e parte del dipartimento dei Pirenei Atlantici in Francia. Il movimento gode di maggiore seguito in Spagna, mentre \u00e8 minoritario in Francia.\nStoria.\nNel corso del XIX secolo si ebbe in Spagna la scomparsa delle tradizionali relazioni tra le province basche e la corona spagnola, garantite dai \"fueros\", privilegi concessi dai re di Castiglia, in base ai quali i Baschi non erano soggetti alla leva militare nell'esercito castigliano e godevano di un particolare regime di tassazione. \nIl movimento reazionario fuerista si batt\u00e9 nell'ambito del carlismo per il mantenimento del sistema dei \"fueros\" e delle tradizionali autonomie territoriali contro la centralizzazione promossa dal governo liberale di Madrid. Il governo spagnolo revoc\u00f2 parte del sistema dei \"fueros\" dopo la terza guerra carlista.\nIl concetto del nazionalismo basco nacque dal movimento carlista, con l'influenza delle idee nazionaliste sviluppate nell'ambito del Romanticismo europeo. Sabino Arana, proveniente dal movimento carlista, fond\u00f2 nel 1895 il Partito Nazionalista Basco, la cui ideologia era fondata sulla purezza della razza basca e la sua presunta superiorit\u00e0 morale sulle altre popolazioni spagnole, sull'integralismo antiliberale e cattolico. Il partito si oppose all'immigrazione di altri spagnoli nei Paesi Baschi spagnoli, conseguenza della rivoluzione industriale.\nAgli inizi del XX secolo il nazionalismo basco si svilupp\u00f2 in particolare da un gruppo di attivisti della borghesia a Bilbao, incorporando la base contadina del movimento carlista nelle province di Bizkaia e Gipuzkoa e riuscendo a sostituirlo nel suo ruolo di sostegno alla Chiesa cattolica contro l'anticlericalismo. Il movimento sopravvisse alla dittatura di Miguel Primo de Rivera sotto forma di associazione culturale e sportiva.\nNella guerra civile iniziata nel 1936 la parte maggioritaria del Partito Nazionalista Basco si schier\u00f2 con la Seconda repubblica spagnola, a causa della promessa dell'autonomia e nonostante le differenze ideologiche, soprattutto in ambito di politica religiosa. Venne creato un autonomo governo basco repubblicano che ebbe come presidente (\"lehendakari\") Jos\u00e9 Antonio Aguirre e un governo composto da ministri del Partito Nazionalista Basco e di altri partiti schierati dalla parte repubblicana, soprattutto partiti spagnoli di sinistra.\nTuttavia nel 1937 le truppe del governo autonomo basco si arresero presso Santo\u00f1a alle truppe italiane alleate del generale Francisco Franco, a condizione che fosse risparmiata l'industria pesante e l'economia dei Paesi Baschi.\nCon il regime franchista la lingua basca venne proibita negli atti della pubblica amministrazione e sugli organi di informazione, sebbene fosse tollerata in attivit\u00e0 culturali legate al folklore o nelle cerimonie religiose. La proibizione fu meno drastica nelle aree basche della Navarra e della provincia di \u00c1lava, che si erano schierate con i franchisti. Il governo favor\u00ec inoltre una massiccia immigrazione di popolazione non basca proveniente da altre parti della Spagna, per favorire l'industrializzazione dell'economia, soprattutto negli anni sessanta.\nIl movimento nazionalista basco fu costretto alla clandestinit\u00e0 o all'espatrio. Durante la seconda guerra mondiale fu stabilito un governo basco in esilio da parte del Partito Nazionalista Basco, con sede a New York, che tent\u00f2 di schierarsi con gli Alleati e di ottenere riconoscimento e supporto dagli Stati Uniti, ma con la fine della guerra Francisco Franco si schier\u00f2 con gli Stati Uniti nel contesto della Guerra fredda e spense le possibilit\u00e0 del Partito Nazionalista Basco di ottenere risultati concreti.\nNel 1958, alcuni giovani nazionalisti fondarono il gruppo separatista ETA, che presto adott\u00f2 una politica rivoluzionaria marxista. Ispirati da movimenti come quelli di Castro a Cuba e di Ho Chi Minh in Vietnam, il gruppo mirava a stabilire un paese indipendente socialista attraverso la lotta armata. I primi assassinii politici sicuramente attribuibili all'ETA sono del 1968 e, sino al suo scioglimento, \u00e8 stato l'unico gruppo politico in Spagna a supportare la violenza nell'ambito dell'azione politica. \nCon il ritorno della democrazia in Spagna nel 1978 i Paesi Baschi ottennero un'ampia autonomia, con un grado di autogoverno mai precedentemente raggiunto, basato sulle tradizioni dei \"fueros\" e sullo Statuto di Guernica del 1979. La polizia e le finanze pubbliche iniziarono ad essere gestite a livello regionale senza alcun intervento da parte del governo spagnolo.\nNel 1984 lo scrittore spagnolo Federico Krutwig, autore di \"Garaldea\", pubblic\u00f2 il manifesto dell'identit\u00e0 nazionale basca dal titolo \"Computer schock Vasconia ano 2001\".\nNegli anni successivi, la comunit\u00e0 autonoma dei Paesi Baschi \u00e8 stata governata dai nazionalisti cristiano-democratici del Partito Nazionalista Basco dalla sua istituzione sino alle elezioni del 2009, a seguito delle quali fu sostituito dal Partito Socialista Operaio Spagnolo, per poi tornarvi al governo nel 2012, dopo le elezioni. Nessuno dei partiti nazionalisti baschi ha ottenuto invece il governo nella comunit\u00e0 autonoma della Navarra, sebbene governino alcune municipalit\u00e0. In Francia il dipartimento dei Pirenei Atlantici non gode di autonomia e i partiti nazionalisti baschi mantengono una presenza in alcune municipalit\u00e0 per mezzo delle elezioni locali."}
{"id": "2629286", "revid": "119681980", "url": "https://it.wikipedia.org/wiki?curid=2629286", "title": "Numero cromosomico", "text": "Il numero cromosomico \u00e8 una formula che esprime sinteticamente il numero dei cromosomi delle cellule di un organismo vivente.\nQuesto varia considerevolmente nei diversi organismi. I procarioti, per esempio, presentano nella maggior parte dei casi (ma non in tutti) un unico cromosoma circolare, mentre gli eucarioti presentano un numero molto vario di cromosomi lineari.\nLe cellule che hanno coppie di cromosomi omologhi sono dette diploidi (e indicate con la sigla 2n), mentre sono definite aploidi (e indicate con la sigla n) quelle che possiedono solo un cromosoma per tipo.\nIl numero cromosomico delle cellule somatiche dell'uomo si esprime con la formula 2n = 46 che sta a indicare che ogni cellula ha un corredo cromosomico formato da 23 coppie di cromosomi omologhi, per un totale di 46 cromosomi."}
{"id": "2629290", "revid": "113438841", "url": "https://it.wikipedia.org/wiki?curid=2629290", "title": "Ballon mont\u00e9", "text": "Il ballon mont\u00e9 (letteralmente \"pallone montato\") \u00e8 un sistema di comunicazione dove si lega il messaggio al filo di un palloncino gonfiato con elio o idrogeno.\nIl ballon mont\u00e9 fu anche un pallone con equipaggio utilizzato dai francesi durante l'assedio di Parigi del 1871, per portare all'esterno della zona assediata persone e comunicazioni scritte. Tra quelli che utilizzarono questo mezzo di comunicazione ci fu il politico francese L\u00e9on Gambetta."}
