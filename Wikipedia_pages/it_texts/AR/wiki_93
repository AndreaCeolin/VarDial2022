{"id": "2826653", "revid": "125685806", "url": "https://it.wikipedia.org/wiki?curid=2826653", "title": "Personaggi di Death Note", "text": "Questa \u00e8 la lista dei personaggi di \"Death Note\", manga ideato e scritto da Tsugumi \u014cba e disegnato da Takeshi Obata. Gli stessi personaggi compaiono anche nella serie televisiva anime e nelle altre opere derivate.\nI nomi dei personaggi sono quelli usati nelle versioni italiane del fumetto e del cartone animato curate da Panini Comics; fra parentesi sono indicate rispettivamente la grafia originale dei nomi e la loro pronuncia in giapponese.\nPersonaggi principali.\nLight Yagami.\n \u00e8 il protagonista di \"Death Note\", uno studente modello che conduce una vita tranquilla, ma noiosa. Quando trova il Death Note, fatto cadere sulla Terra da Ryuk, un dio della morte, decide di usarlo per uccidere i criminali con l'obiettivo utopico di purificare il mondo e diventarne il nuovo Dio: da questo momento si trasforma in \"Kira\", spietato assassino di chi viene giudicato indegno nonch\u00e9 nemico giurato di Elle. A sei anni dal ritrovamento del Death Note verr\u00e0 smascherato da Near, e subito dopo, prossimo alla morte, verr\u00e0 ucciso da Ryuk, che scriver\u00e0 il suo nome sul Death Note. \u00c8 doppiato da Mamoru Miyano (ed. giapponese) e da Flavio Aquilone (ed. italiana).\nElle.\n, il cui vero nome \u00e8 , \u00e8 il miglior detective al mondo, a cui \u00e8 stato affidato il compito di rintracciare e catturare Kira. Malgrado non venga specificato nell'opera, \u00e8 intuibile che Elle fosse uno degli orfani che vivevano nell'istituto per bambini con doti speciali di Watari. Il suo aspetto disordinato e scompigliato nasconde le sue grandi doti deduttive e intuitive. Ha diversi atteggiamenti singolari, come l'abitudine di sedersi in modo strano, di mangiare dolci nel mezzo di una conversazione e camminare scalzo. Fa di tutto per scoprire la vera identit\u00e0 di Kira, mettendo insieme ogni indizio per cercare di smascherarlo, anche senza le prove sufficienti per assicurarlo alla giustizia. Prende spesso decisioni drastiche per confondere e far fare scelte forzate al suo avversario. In diverse occasioni, rischiando la vita, rivela delle proprie debolezze, con il preciso intento di far cadere Kira in trappola per catturarlo. Per tutelare la propria incolumit\u00e0 sceglie gli pseudonimi di \"Hideki Ryuga\" e \"Ryuzaki\". Muore di infarto perch\u00e9 la dea della morte Rem scrive il nome sul suo quaderno, ma nell'anime il personaggio comparir\u00e0 per un'ultima volta solo nell'ultimo episodio, poco prima che Light muoia. \u00c8 doppiato da Kappei Yamaguchi (ed. giapponese) e da Stefano Crescentini (ed. italiana).\nMello.\n, il cui vero nome \u00e8 , \u00e8 cresciuto e vissuto fino all'et\u00e0 di 15 anni nella Wammy's House. All'interno dell'istituto era secondo solo a Near con cui, proprio per tale motivo, aveva instaurato un rapporto di eterna rivalit\u00e0. Era il secondo candidato pi\u00f9 accreditato per diventare il successore di Elle, a causa della sua impulsivit\u00e0 che lo spinge a perseguire i propri scopi da solo proprio per sfidare Near. Dopo essersi alleato con la mafia prosegue le indagini con l'aiuto dell'amico Matt. Muore insieme all'amico il 26 gennaio 2010, ucciso da Kiyomi Takada, che aveva rapito poco prima. \u00c8 doppiato da Nozomu Sasaki (ed. giapponese) e da Fabrizio De Flaviis (ed. italiana).\nNear.\n, il cui vero nome \u00e8 , \u00e8 un orfano cresciuto, insieme a Mello, nell'istituto costituito da Watari per bambini eccezionalmente dotati allo scopo di creare un nuovo successore per Elle. Si distingue da tutti gli altri bambini presenti per il suo grande ingegno, che lo porta a primeggiare nell'istituto, e per la sua razionalit\u00e0 che richiama molto quella di Elle, tant'\u00e8 che, in modo simile a quest'ultimo, si dedica spesso alla costruzione di grattacieli fatti con i dadi come Elle usava fare con le zollette di zucchero. Proprio per tali motivi Near, insieme a Mello, \u00e8 fra gli appartenenti alla Wammy's House pi\u00f9 considerati da Elle per diventare il suo successore. Come Elle che era caratterizzato dal mangiare solo dolci, Near ha un'ossessione per i pupazzetti, i trenini e altri giochi tipicamente infantili, utilizzati da lui per spiegare in modo simbolico la situazione ai suoi alleati e agli spettatori. Sar\u00e0 lui a incastrare Light alla fine della storia, anche grazie al contributo decisivo di Mello. \u00c8 doppiato da Noriko Hidaka (ed. giapponese) e da Jacopo Castagna (ed. italiana).\nMisa Amane.\n \u00e8 una ragazza dal comportamento infantile con una cotta per Kira. \u00c8 una famosa modella e ama vestirsi in stile gothic lolita. \u00c8 immatura e ha la tendenza a riferirsi a se stessa in terza persona (chiamandosi \"Misa-Misa\") per sembrare pi\u00f9 \"kawaii\". Misa \u00e8 del tutto devota a Kira, che ha giustiziato il criminale che uccise i suoi genitori. Quando poi scopre la vera identit\u00e0 di Kira in Light se ne innamora perdutamente. Light, tuttavia, la vede solamente come una risorsa per i suoi piani, grazie al Death Note che anch'essa possiede e agli occhi del dio della morte, ottenuti a costo di sacrificare met\u00e0 della vita che le restava da vivere. Questi occhi del dio della morte danno a Misa l'abilit\u00e0 di sapere il nome e la durata vitale di qualsiasi persona di cui veda il viso, garantendo a Kira un vantaggio non indifferente. Misa \u00e8 inoltre una dei pochissimi umani ad essere stata amata dagli dei della morte, prima da Gelas e poi da Rem. Far\u00e0 lo scambio degli occhi per due volte, diminuendo cos\u00ec di molto la sua durata vitale. Alla fine della storia, alla scoperta della morte di Light, si suicider\u00e0. \u00c8 doppiata da Aya Hirano (ed. giapponese) e da Germana Savo (ed. italiana).\nDei della morte.\nGli sono creature per aspetto simili a demoni che decidono se un essere umano debba vivere o morire. Vivono in un mondo a parte rispetto a quello terreno, arido e desolato. A volte li si pu\u00f2 vedere passare il tempo giocando a carte. Per aumentare la durata della loro vita essi scrivono i nomi degli esseri umani sul loro Death Note, rubando loro gli anni di vita che questi avrebbero altrimenti avuto se fossero morti di cause naturali; tuttavia, poich\u00e9 il loro mondo \u00e8 incredibilmente noioso, lo scrivere sul proprio quaderno \u00e8 considerato imbarazzante e viene quindi fatto nel privato. Gli dei della morte non possono essere uccisi in alcun modo convenzionale, ma solo facendo loro salvare da morte certa un essere umano di cui si sono innamorati. L'unico modo che ha un umano per vedere e sentire un dio della morte \u00e8 toccando il suo Death Note o anche un brandello dello stesso. Gli dei della morte, essendo immortali, non hanno bisogno di respirare, n\u00e9 di mangiare o di bere. Tuttavia sviluppano spesso una sorta di dipendenza dal cibo umano che li porta a momenti di psicosi e crisi d'astinenza, come avviene con Ryuk per le mele e con Shidoh per la cioccolata di Mello. Gli dei della morte sono identificati da un rango, che apparentemente serve ad identificare una gerarchia, anche se ci\u00f2 non sembra influenzare molto la loro vita e non vi \u00e8 nessuna speciale distinzione tra i vari dei della morte ad esclusione del loro re.\nRyuk.\n \u00e8 il dio della morte che fa cadere il Death Note che Light Yagami raccoglie. \u00c8 Ryuk che, per passare il tempo, d\u00e0 inizio alla storia. Neutrale per natura, Ryuk si rifiuta spesso di aiutare Light e si diverte invece ad osservarlo affannarsi per raggiungere i suoi obiettivi. Bisogna sottolineare che Ryuk non \u00e8 in alcun modo amico di Light: agisce solamente per il suo interesse e per il suo personale divertimento, e spesso non riesce a dare a Light dettagli chiave sul Death Note. \u00c8 particolarmente goloso di mele terrestri, anzi ne \u00e8 talmente assuefatto che l'astinenza lo costringe a strani comportamenti quali attorcigliarsi o fare la verticale. \u00c8 doppiato da Shid\u014d Nakamura (ed. giapponese) e da Alessandro Rossi (ed. italiana).\nRem.\n \u00e8 la dea della morte che consegna per prima il Death Note a Misa, con cui effettua anche lo scambio degli occhi. Come Ryuk, Rem possiede due Death Note; tuttavia, ne consegna uno di sua spontanea volont\u00e0 a Misa Amane. Rem eredita il secondo quaderno da Gelas, un dio della morte sacrificatosi per salvare Misa, alla quale lo consegna ritenendola l'azione pi\u00f9 giusta da fare. Alla fine, Rem, oltre al quaderno, eredita anche l'amore di Gelas per la ragazza. Muore polverizzata subito dopo aver ucciso Watari ed Elle con il Death Note. \u00c8 doppiata da Kimiko Sait\u014d (ed. giapponese) e da Sonia Scotti (ed. italiana).\nShidoh.\n \u00e8 un dio della morte giunto sulla Terra per recuperare il Death Note che Ryuk gli ha rubato. Dopo aver scoperto dove si trova il suo quaderno, Shidoh si manifesta nel mondo degli umani, disposto anche a rivelare i segreti del Note pur di recuperarlo. Famoso fra gli altri dei della morte per la sua stupidit\u00e0, Shidoh si dimostra all'altezza della sua fama. Sembra nutrire una simpatia per Mello, difatti ha in comune con lui la passione per il cioccolato. Inoltre, \u00e8 colui che rivela a Mello che alcune delle regole scritte sul Death Note, compresa quella dei 13 giorni, sono fasulle, aggiunte in un secondo momento.\nGelas.\n appare solo in un flashback del volume 4, durante un discorso di Rem. Nel flashback si vede Gelas vegliare su una Misa pi\u00f9 giovane rispetto a quella della storia. Infatuatosene, il dio della morte, vedendo Misa in pericolo, decide di usare il suo Death Note per uccidere il potenziale assassino della ragazza (in realt\u00e0 si tratta di un ammiratore fanatico della ragazza); subito dopo aver scritto il nome, Gelas muore trasformandosi in un mucchio di sabbia e ruggine, poich\u00e9 gli dei della morte hanno il compito di mettere fine alla vita degli esseri umani e non di prolungarla. Takeshi Obata spiega che voleva disegnare un dio della morte diverso dagli altri. Gelas infatti \u00e8 l'unico tra gli dei della morte a non avere un aspetto maligno, ma visto di pi\u00f9 come un essere piccolo che induce alla piet\u00e0.\nArmonia Jastin Beyondllemason.\n \u00e8 un dio della morte che appare solo per breve tempo nel volume 8, fornendo a Shidoh una pergamena con le varie regole che regolano i contatti fra gli dei della morte e gli esseri umani. \u00c8 lui ad informare Shidoh su come recuperare il quaderno che gli \u00e8 stato rubato da Ryuk, e Shidoh usa le informazioni ottenute da Jastin per recuperare il suo quaderno. \u00c8 famoso tra gli dei della morte per essere un vero conoscitore delle regole del loro mondo e dei loro quaderni. Perfino il Re degli dei della morte non conosce le regole come lui.\nGran Re degli dei della morte.\nIl , detto anche Re della morte, \u00e8 il capo di tutti gli dei della morte nonch\u00e9 re del loro regno. A detta di Rem, \u00e8 molto difficile imbrogliarlo, nonostante ci\u00f2, Ryuk c'\u00e8 riuscito. Il Re viene presentato nel capitolo 109, \u00e8 un gigantesco essere appeso nell'aria con delle catene. Ha un teschio come testa, attorno alla quale vi sono altri piccoli teschi che gli girano intorno. Ha quattro braccia con tre dita ciascuna. \u00c8 lui a creare i Death Note, bench\u00e9 non si sappia come, nonch\u00e9 colui che li dona agli altri dei della morte. Siccome \u00e8 lui a creare i Death Note e darli agli dei della morte \u00e8 l'unico ad essere veramente immortale senza il bisogno di usare un Death Note per prolungare la propria vita. Lo scontro avvenuto nel mondo degli umani, per mano di Light ed Elle sembra avere attirato persino la sua attenzione.\nChak.\n \u00e8 un dio della morte che compare nello speciale \"Death Note: The Visualizing God\". Come Ryuk, anche Chak si annoiava nel mondo degli dei della morte. Questo dio della morte \u00e8 una figura scheletrica con dei capelli castani sparati all'indietro, denti aguzzi e dei bagliori rossi all'interno delle orbite; indossa un cappotto, un paio di occhiali, una cravatta come una fascia, una borsa e porta quello che sembra essere lo scheletro di un pesce preistorico che usa come martello. Ha preso molto interesse per la visita di Ryuk nel regno umano, e ha deciso di andarlo a trovare; costringendo Zerhogie, Dellidubly e Gook a farsi dire dove Ryuk si era ritirato, Chak lo incontra, e gli offre una mela marcia in cambio di informazioni sul suo precedente periodo nel mondo umano. Ryuk accetta, e dopo aver mangiato la mela comincia a raccontare la storia del suo incontro con Light Yagami. Tuttavia Chak non ascolta la parte finale e si dirige verso il mondo degli umani.\nGruppo d'indagine giapponese.\nUn gruppo di poliziotti giapponesi impegnati nel rintracciare Kira. Sono guidati da Elle. Di tutti i poliziotti che si sono occupati del caso Kira all'inizio delle indagini, sono gli unici rimasti e sono tutti disposti a sacrificare la propria vita per condurre Kira in giudizio, mentre gli altri hanno rinunciato perch\u00e9 spaventati da un caso cos\u00ec particolare. \nSoichiro Yagami.\n \u00e8 il padre di Light e l'ufficiale di polizia che inizialmente guida il gruppo di indagine sul caso Kira. \u00c8 un uomo all'antica e dal forte senso morale. Si preoccupa molto per la sua famiglia per la quale sacrificherebbe la sua vita. Nutre grande fiducia nel figlio e, quando Elle gli rivela di nutrire dei sospetti su Light, si rifiuta di credere che suo figlio possa essere Kira. Inizialmente viene rappresentato come un uomo in carne, col tempo per\u00f2 a causa dello stress diventa via via pi\u00f9 snello e i capelli da neri diventano in parte bianchi. Il punto di partenza per lo sviluppo del suo personaggio \u00e8 stato riassunto da Oba come \"un onesto ufficiale di polizia con un forte senso di giustizia\", tale che i lettori \"avrebbero provato compassione per tutto quello che deve affrontare\". Obata lo ha rappresentato come \"un detective stereotipato\", mantenendo i baffi e gli occhiali dei concept preliminari di Oba. Sia lo scrittore che il disegnatore lo considerano il personaggio pi\u00f9 puro della serie.\nYagami \u00e8 un detective e sovrintendente della polizia giapponese, ed \u00e8 fermamente convinto che Kira sia un pazzo criminale e che debba essere catturato. All'inizio del manga ha i capelli neri, ma poco a poco si ingrigiscono per lo stress delle indagini sul caso Kira. Infatti collabora con Elle alla cattura del pericoloso criminale, pur sapendo di mettere a rischio la propria vita. Soichiro ha un forte senso del dovere, una grande determinazione e fedelt\u00e0 alla legge. Nutre stima e ammirazione nei confronti di Elle, ma crede che suo figlio sia innocente, dissentendo da primo. Soichiro \u00e8 anche il primo ad aver visto il dio della morte Ryuk dopo Light e Misa. Soichiro \u00e8 sposato con Sachiko e ha un'altra figlia oltre a Light, chiamata Sayu.\nSoichiro, nella puntata 29 dell'anime, per uccidere Mello e salvare sua figlia, fa lo scambio degli occhi con Ryuk, ma non ha il coraggio di scrivere il nome di Mello sul Death Note. Ci\u00f2 d\u00e0 il tempo a uno sgherro di Mello di sparargli, tramortendolo e di lasciarlo scappare, facendo esplodere la base: Soichiro muore poco dopo in un ospedale. Appena prima di morire fa per\u00f2 in tempo a dire che Light non \u00e8 Kira, dato che possiede gli occhi del dio della morte e, se Light fosse Kira, non potrebbe vedere la sua durata vitale. In realt\u00e0 Light ha appena rinunciato al possesso del Death Note di proposito ed \u00e8 questo l'unico motivo per cui il padre pu\u00f2 vedere la sua durata vitale. In seguito Ryuk commenta la sua morte dicendo che chi fa uso del Death Note \u00e8 condannato all'infelicit\u00e0 e quindi Soichiro, che alla fine si era rifiutato di uccidere qualcuno usando il quaderno, doveva essere felice nel momento della morte, perch\u00e9 si era illuso fino alla fine che Light non fosse Kira. \u00c8 doppiato da Naoya Uchida (ed. giapponese) e da Stefano Mondini (ed.italiana). Nel \"live action\" \u00e8 interpretato da Takeshi Kaga.\nTota Matsuda.\n \u00e8 il membro pi\u00f9 schietto e ingenuo del gruppo d'indagine. Nonostante sia anche lui un accanito oppositore di Kira, \u00e8 l'unico membro dello staff ad ammettere gli effetti positivi delle azioni Kira sul mondo. \u00c8 anche il membro che Light riesce a ingannare pi\u00f9 facilmente, riuscendo a guadagnare la sua totale fiducia. Sembra attratto da Sayu, la sorella di Light.\nAll'inizio della storia egli \u00e8 l'assistente di Soichiro Yagami, il padre di Light Yagami. Durante la storia lavora come manager di Misa Amane e durante il suo lavoro scopre che la Yotsuba \u00e8 implicata nel caso Kira. Per non venire ucciso deve fingere la sua morte e in pi\u00f9 rischia la vita dichiarando in diretta durante un programma alla Sakura TV di conoscere l'identit\u00e0 del killer; cos\u00ec facendo attira l'assassino in una trappola. Nell'ultimo episodio Matsuda \u00e8 l'unico a sparare a Light, scoppiando in lacrime per il suo vile doppiogioco e per il suo tradimento, oltre che per la sua insensibilit\u00e0 per la morte del padre.\nTota Matsuda viene spesso definito un idiota per il suo comportamento a volte infantile. Viene anche definito un sempliciotto dai suoi compagni di squadra. Ha comunque un enorme spirito di sacrificio e il pi\u00f9 delle volte si offre volontario per missioni pericolose. Trova tuttavia un pieno riscatto nel finale della storia quando, sparando a Light, lo anticipa impedendo a quest'ultimo di utilizzare i frammenti di quaderno che nascondeva nell'orologio, evitando cos\u00ec l'eliminazione di Near.\nNel volume 13 del manga viene descritto che \u00e8 stato lui a dire a Misa della morte di Light, e che questa scoperta ha indotto la ragazza al suicidio. \u00c8 doppiato da Ry\u014d Nait\u014d (ed. giapponese) e da Leonardo Graziano (ed. italiana).\nKanzo Mogi.\n \u00e8 uno dei membri pi\u00f9 solerti nel lavoro e taciturni del gruppo d'indagine. Alto e corpulento, per la maggior parte del tempo resta in silenzio, al punto che quasi non si nota la sua presenza. Raccoglie dati in maniera veloce e precisa. Dimostra di essere anche un ottimo attore, simulando alla perfezione se necessario agitazione e buon umore, tratti completamente estranei al suo solito comportamento. \u00c8 doppiato da Kazuya Nakai (ed. giapponese) e Germano Basile (ed. italiana).\nHirokazu Ukita.\n \u00e8 uno dei membri del gruppo d'indagine, a esso unitosi determinato a catturare Kira, anche entrando in diretto contatto con Elle. \u00c8 particolarmente amico di Aizawa. Quando Misa Amane (il secondo Kira) trasmette su Sakura TV un messaggio sostenendo che lei fosse Kira, Ukita incautamente si precipita alla stazione per fermare la trasmissione, senza aver avvisato la sua squadra. Dal momento che Misa ha gli occhi del dio della morte, lo uccide, non appena si avvicina alla porta e sta per sparare. \u00c8 doppiato da Hidenobu Kiuchi (ed. giapponese) e da Carlo Scipioni (ed. italiana).\nShuichi Aizawa.\n \u00e8 il membro pi\u00f9 diligente del gruppo d'indagine su Kira, il che a volte lo rende dubbioso sul seguire Elle dati i suoi modi \"non convenzionali\". Lascia il gruppo di investigazione nell'episodio 18 dell'anime, irritato per un trabocchetto tesogli da Elle per verificare la sua fedelt\u00e0 al caso Kira. Tuttavia egli continua a collaborare con il gruppo tramite la polizia, dando un notevole contributo alla cattura di Higuchi. Dopo la morte di Elle inizia a sospettare di Light Yagami e della sua innocenza, al punto da arrivare a collaborare con Near per verificare le sue ipotesi. \u00c8 doppiato da Keiji Fujiwara (ed. giapponese) e da Marco Baroni (ed. italiana).\nHideki Ide.\n \u00e8 uno dei membri del gruppo d'indagine e inizialmente lascia il gruppo perch\u00e9 non accetta i metodi di Elle; rientrer\u00e0 in seguito per aiutare i suoi compagni. \u00c8 l'unico a cui Aizawa confida i suoi sospetti su Kira. \u00c8 doppiato da Hideo Hishikawa (ed. giapponese) ed Enrico Pallini (ed. italiana).\nSquadra investigativa internazionale.\nWatari.\n, il cui vero nome \u00e8 , \u00e8 un uomo anziano assistente di Elle. Si occupa della logistica del gruppo d'indagine. \u00c8 anche il fondatore di un istituto per bambini prodigio e di diversi orfanotrofi pagati con i soldi ricavati dalla sue invenzioni, nei quali allevava bambini dalle doti intellettuali fuori dalla norma, allo scopo di formare dei \"superdetective\" in grado di risolvere ogni tipo di caso. Viene ucciso, poco prima di Elle, da Rem (istigata astutamente da Light, per evitare la cattura di Misa). Tuttavia, prima di morire, riesce a cancellare tutti gli archivi sul caso Kira, come ordinato dallo stesso Elle. \u00c8 doppiato da Kiyoshi Kobayashi (ed. giapponese) e Michele Kalamera (ed. italiana).\nAiber.\n, il cui vero nome \u00e8 , \u00e8 un truffatore professionista entrato a far parte della squadra investigativa. Conosce molte lingue e interpreta Eraldo Coil, il secondo investigatore migliore del mondo che in realt\u00e0 \u00e8 un altro pseudonimo di Elle, che si nasconde dietro i tre migliori investigatori del pianeta. Svolge egregiamente il ruolo di falso informatore della Yotsuba, eseguendo alla lettera gli ordini del gruppo di investigazione. Non ama fare uso delle armi da fuoco. Nel manga Aiber morir\u00e0 di cancro in Francia, con la sua famiglia al suo capezzale, forse per mano di Light. Nell'anime morir\u00e0 probabilmente per attacco cardiaco, visto che quando Light scrive il suo nome sul Death Note, non compare la causa della morte. \u00c8 doppiato da Takuya Kirimoto (ed. giapponese).\nWedy.\n, il cui vero nome \u00e8 , \u00e8 una ladra professionista entrata con Aiber nella squadra investigativa. Riesce a scassinare le serrature e a mettere fuori uso le telecamere con molta facilit\u00e0. Nel manga morir\u00e0 in un incidente stradale, causato dal Death Note; nell'anime morir\u00e0 per attacco cardiaco mentre guida la sua moto, andando a schiantarsi. \u00c8 doppiata da Miki Nagasawa (ed. giapponese) e da Stella Gasparri (ed. italiana).\nRaye Penber.\n \u00e8 un agente dell'FBI inviato in Giappone per investigare su Kira. Una delle missioni di Penber \u00e8 quella di pedinare i familiari degli agenti di polizia per scoprire se tra loro si nasconde in realt\u00e0 Kira. Grazie a un abile stratagemma di Kira, verr\u00e0 ucciso appena uscito dalla metropolitana, solo dopo aver scoperto i nomi degli altri agenti dell'FBI e aver scritto i loro nomi su una pagina del Death Note. \u00c8 doppiato da Hideo Hishikawa (ed. giapponese) e da Gabriele Lopez (ed. italiana).\nNaomi Misora.\n \u00e8 un ex agente dell'FBI e fidanzata di Raye Penber. Avendo ancora una certa deformazione professionale, \u00e8 molto portata a formulare ipotesi e a sospettare sui poteri di Kira, al punto da essere tentata di indagare nonostante non faccia pi\u00f9 parte della polizia; \u00e8 infatti la prima a pensare che Kira non uccida solo tramite arresto cardiaco, ma dopo alcune difficolt\u00e0 Light, considerandola pericolosa, riesce a farsi rivelare il suo nome e la fa morire tramite suicidio. Nonostante nel manga il suo ruolo sia limitato, nel primo film acquista importanza fino a diventare il principale antagonista di Light insieme a Elle. Naomi, come Elle stesso accenna nel volume 2, partecip\u00f2 a un'altra indagine condotta da lui. Su questo caso, denominato \"B\", Mello scriver\u00e0 un libro. \u00c8 doppiata da Naoko Matsui (ed. giapponese) e da Domitilla D'Amico (ed. italiana).\nMatt.\n, il cui vero nome \u00e8 , \u00e8 un amico di Mello, anch'esso residente nella Wammy's House di Watari. Oba lo descrive come uno degli orfani pi\u00f9 talentuosi dell'orfanotrofio. Le sue doti di spionaggio sono molto acute. Adora i videogiochi, da cui sembra non riuscire a staccarsi neanche per un momento, e odia uscire all'aperto. \u00c8 un accanito fumatore di sigarette. Nel manga fa la sua comparsa nel numero 10, dove collabora con Mello. Nell'anime compare raramente ed \u00e8 rappresentato con i capelli castani e gli occhi verdi coperti da un paio di occhialini arancioni, mentre nell'artbook il suo aspetto \u00e8 differente: i capelli sono castani, gli occhi celesti ed \u00e8 privo degli occhialini. Muore nell'episodio 35 della serie quando, dopo aver aiutato Mello a rapire la giornalista Kiyomi Takada, verr\u00e0 fermato dalla scorta della donna fedele a Kira e crivellato di colpi. \u00c8 doppiato da Tomohiro Nishimura (ed. giapponese).\nSecret Provision for Kira.\nLa Secret Provision for Kira, spesso abbreviato in SPK, \u00e8 un gruppo investigativo formato dai migliori agenti di CIA e FBI, \u00e8 capeggiato da Near, brillante \"detective\" dell'FBI, considerato il degno successore di Elle. Il gruppo nasce dalla necessit\u00e0, a seguito della morte di Elle, di scoprire la vera identit\u00e0 di Kira e arrestarlo. Il diciannovenne Near, sospettando che l'attuale Elle sia un impostore, crea l'SPK con l'autorizzazione del presidente degli Stati Uniti d'America, dopo aver raccolto per cinque anni consecutivi un materiale enorme di informazioni su Kira. Dopo un attentato da parte di Mello, che decima i membri dell'SPK, Near continua nelle sue indagini, aiutato dai colleghi Rester, Gevanni e Lidner.\nStephen Gevanni.\n \u00e8 un membro della SPK. Viene incaricato da Near di pedinare Teru Mikami, sospettato di essere il nuovo Kira; grazie alle sue scoperte, permette a Near di scoprire le intenzioni di Light e infine di smascherarlo. \u00c8 doppiato da Hiroki Takahashi (ed. giapponese) e da Marco Bassetti (ed. italiana).\nAlleati di Light/Kira.\nKiyomi Takada.\n era la ragazza pi\u00f9 popolare dell'universit\u00e0 che frequentava con Light, per cui aveva una cotta. Finita l'universit\u00e0, la ragazza inizia la sua carriera di giornalista fino a diventare un volto cos\u00ec noto da venir scelta da Kira come sua portavoce. La donna non ha difficolt\u00e0 ad accettare il ruolo, non solo per la minaccia costante di morte da parte di Kira, ma anche perch\u00e9 ne condivide gli ideali. Ben presto il terrore di Kira porta il mondo a venerarla come suo araldo, rendendola un personaggio potente e temuto, in quanto \u00e8 lei a recapitare a Kira i nomi dei criminali da punire con la morte inviatigli da tutto il mondo. Nel frattempo viene avvicinata da Light, il quale si serve di lei per entrare in contatto col nuovo Kira; il giovane, giocando abilmente coi suoi sentimenti, riesce a farla cadere ai suoi piedi, garantendosi la sua totale fedelt\u00e0. Durante uno dei loro incontri le rivela di essere Kira e telefona al secondo Kira, ovvero Teru Mikami, che eseguiva gli omicidi mentre l'originale era tenuto d'occhio dal quartier generale giapponese. Il triangolo amoroso Light-Misa-Kiyomi \u00e8 lungi dall'essere risolto e ci\u00f2 dar\u00e0 vita a una serie di battibecchi tra le ragazze, anche se Light non sembra veramente interessato a nessuna delle due e, anzi, le usa entrambe per i suoi scopi.\nAlcuni giorni dopo Takada riceve l'ordine di sostituire Mikami come omicida, in ottemperanza al piano del secondo Elle per smascherare Near, ma all'improvviso viene rapita da Mello, il quale si fa per\u00f2 riconoscere e uccidere dalla giornalista, che nascondeva una pagina del quaderno nel reggiseno. Nonostante Takada riesca a mettere in atto tutte le misure d'emergenza suggeritele da Light per casi del genere, egli la condanna senza piet\u00e0 a suicidarsi dandosi fuoco scrivendo il nome della ragazza su un pezzetto del quaderno, eliminando cos\u00ec le prove dei suoi contatti con Kira: \"Kiyomi Takada, ti suiciderai e brucerai il foglio che hai in mano, infine darai fuoco a tutto ci\u00f2 che \u00e8 vicino a te\". Sar\u00e0 proprio la sua morte a far s\u00ec che Light venga smascherato da Near: infatti il rapimento di Takada spinge Mikami, convinto che Light sia al momento impossibilitato ad agire, a dirigersi in banca per prelevare il quaderno (cosa che permette a Near di capire che quello usato da Mikami fino ad ora era falso e che in realt\u00e0 era Takada a scrivere i nomi) e condannare a morte Takada nello stesso modo deciso da Light, ma fissando il momento della morte un minuto dopo quello stabilito da Light, motivo per cui nessuno dei due si accorge dell'iniziativa dell'altro.\nTeru Mikami.\n \u00e8 un giovane magistrato ammiratore di Kira a cui viene affidato il compito di portare avanti le esecuzioni al suo posto. \u00c8 un fanatico di Kira e assiduo frequentatore degli show televisivi a lui dedicati. Quando Light viene messo alle strette da Near, non potendo pi\u00f9 affidare gli omicidi col quaderno alla fidanzata Misa Amane, trova in Mikami un valido sostituto, o per meglio dire servitore. Il giovane \u00e8 stato sempre animato da un forte senso della giustizia e per questo ha intrapreso la carriera di magistrato, mirando per\u00f2 a colpire i criminali per punirli, piuttosto che per rieducarli. Non appena Kira fa il suo ingresso nel mondo, Mikami vede realizzarsi il suo pi\u00f9 grande desiderio e ne condivide subito ideali e modo d'agire. Quando riceve il secondo Death Note con le istruzioni per usarlo, non esita un istante prima di dimezzare la sua vita in cambio degli occhi di Ryuk, in modo da \"poter meglio servire Kira\".\nInizia quindi a giustiziare criminali con un ritmo impressionante, ma anche a eliminare chi, come Demegawa, sfruttava l'immagine di Kira per scopi personali. Non riuscendo pi\u00f9 a contattare Light, decide di trovare un nuovo portavoce nella figura di Kiyomi Takada, annunciatrice televisiva che aveva avuto modo di conoscere in un talk show, la quale condivideva anch'essa gli ideali di Kira. Yagami riesce a contattare Mikami appunto grazie a Takada e in tal modo corregge la deriva estremista che Mikami stava prendendo. Mikami diventa una figura irrinunciabile per Light e parte integrante del piano per sconfiggere Near, fungendo da specchietto per le allodole: un mese prima del faccia a faccia tra i due rivali, Mikami, sotto ordine di Yagami, inizia a usare un falso quaderno, che avrebbe lasciato rubare e manomettere a Gevanni, collaboratore di Near,in modo che questi credesse di avere manomesso l'originale. In questo modo Mikami avrebbe mantenuto il quaderno vero, col quale avrebbe eliminato Near e i membri dell'SPK non appena questi fossero usciti allo scoperto. Sfortunatamente Near si impossessa anche del vero quaderno e coglie sul fatto il magistrato a scrivere il suo nome. Nell'anime Mikami si suicida dilaniandosi con la penna dopo l'arresto, distraendo cos\u00ec gli agenti e dando a Light l'occasione di scappare dal capannone; nel manga invece rinnega Kira, riconoscendolo come un essere umano qualunque e non oppone resistenza alcuna. Dieci giorni dopo, mentre si trova in prigione, impazzisce e muore in circostanze poco chiare (nelle ultime pagine del manga viene fatto intuire che possa essere stato Near a ucciderlo, scrivendo il suo nome sul quaderno prima di distruggere quest'ultimo).\nContrariamente ai personaggi del manga, introdotti senza alcuna presentazione, a Mikami viene dedicato un intero capitolo per raccontarne la vita prima del suo ingresso nella storia. Sin dall'infanzia possedeva uno spiccato senso della giustizia, che lo portava a opporsi continuamente agli atti di bullismo nella sua scuola, ottenendo solo il risultato di divenire anch'egli bersaglio di prepotenze. Un giorno sua madre lo invita a cessare la sua battaglia e ad accettare che il male esiste, ma lui interpreta ci\u00f2 come un invito ad arrendersi alle ingiustizie e la rinnega. Pochi giorni dopo, i quattro bulli della sua classe rubano una macchina e si schiantano, investendo la madre di Mikami: con la morte contemporanea delle cinque persone che pi\u00f9 odiava, il ragazzo inizi\u00f2 a credere in una giustizia superiore in grado di punire i malvagi. Per continuare la sua battaglia contro il male, studia giurisprudenza e diventa magistrato. Le morti a opera di Kira di alcuni criminali da lui condannati rafforzano le sue convinzioni e diventa immediatamente un accanito sostenitore dell'assassino. Quando riceve da Ryuk il Death Note di Misa con le istruzioni, si convince di essere un predestinato e inizia l'attivit\u00e0 di boia con la meticolosit\u00e0 che caratterizza la sua intera esistenza: compila esattamente una pagina del quaderno al giorno, ripetendo compulsivamente \u00abeliminato!\u00bb dopo ogni nome. L'uccidere decine di persone non gli causa alcun rimorso, ma al contrario lo esalta, convinto com'\u00e8 di essere l'eletto di Kira. Gradualmente, comunque, l'uso del Death Note lo porta alla follia. \u00c8 doppiato da Masaya Katsukaze (ed. giapponese) e da Nanni Baldini (ed. italiana).\nAltri personaggi.\nSachiko Yagami.\n \u00e8 la madre di Light e moglie di Soichiro. Nella storia ha un ruolo marginale e ignora completamente i sospetti penali su Light. \u00c8 doppiata da Ai Saito (ed. giapponese) e da Antonella Alessandro (ed. italiana).\nSayu Yagami.\n \u00e8 la sorella minore di Light. Viene rapita da Mello per ottenere il Death Note in possesso di L col ricatto, per mezzo di un piano criminale di scala internazionale. Matsuda \u00e8 innamorato di lei. Nella sua ultima apparizione viene mostrata durante la festa del compimento della maggiore et\u00e0 durante le celebrazioni del capodanno. \u00c8 doppiata da Haruka Kud\u014d (ed. giapponese) e da Letizia Ciampa (ed. italiana).\nKyosuke Higuchi.\n \u00e8 uno dei membri del consiglio dei dirigenti del gruppo Yotsuba. Higuchi \u00e8 un individuo arrogante e cinico, disposto a tutto pur di privilegiare i propri interessi personali e, nonostante a volte definisca \"sciocchezze\" questioni come lo status sociale e la ricchezza nel privato, in realt\u00e0 ambisce molto a questi fattori. Viene catturato dopo che, spinto da Misa Amane, della quale era innamorato, ha ammesso di essere lui Kira. Viene ucciso da Light per mezzo del Death Note subito dopo essere stato catturato. \u00c8 doppiato da Issei Futamata (ed. giapponese) e da Nino Prester (ed. italiana)."}
{"id": "2826658", "revid": "226458", "url": "https://it.wikipedia.org/wiki?curid=2826658", "title": "Ideogramma-Pirs", "text": "Ideogramma-Pirs \u00e8 il nome in codice di un programma sovietico relativo a dei satelliti per sorveglianza oceanica a propulsione nucleare, che avrebbero dovuto sostituire il precedente MKRTs (composto da EORSAT e RORSAT). Tale programma avrebbe dovuto essere costituito da due fasi, chiamate Pirs-1 e Pirs-2, con ingresso in servizio previsto per i primi anni novanta. Nel 1988, per\u00f2, tutto il lavoro relativo ai satelliti a propulsione nucleare venne interrotto per ordine di Michail Gorba\u010d\u00ebv, ed al loro posto venne realizzata una variante \"universale\" del sistema RORSAT, ad energia solare.\nSviluppo.\nLa decisione di realizzare un sistema satellitare da sorveglianza oceanica in sostituzione dell'MKRTs venne presa nel 1978. Questo, infatti, oltre ad essere afflitto da molti problemi, aveva la peggior affidabilit\u00e0 di qualunque altro sistema sovietico. Le specifiche per questa seconda generazione vennero approvate nel 1980, con lo sviluppo che fu intrapreso nell'undicesimo piano quinquennale. Nel giugno 1981, venne ratificata una risoluzione che, in pratica, indicava delle scadenze per completamento dei progetti. In dettaglio, per la fase 1 del programma (Pirs-1) la data era la fine del 1982, mentre per la fase 2 (Pirs-2) in quell'anno si sarebbe dovuta avviare la fase tecnica. Le specifiche tecniche furono consegnate alla marina sovietica sempre nel 1982.\nInizialmente, il sistema completo avrebbe dovuto essere schierato nel corso del dodicesimo piano quinquennale (periodo tra il 1986 ed il 1990). Tuttavia, a causa di problemi tra i vari uffici tecnici, nonch\u00e9 dell'intransigenza dell'ammiraglio Sergej Georgiyevich Gor\u0161kov (il quale temeva che la VMF perdesse il controllo del sistema), vi furono alcuni ritardi. Quindi, nel dicembre 1984, si decise che la fase 1 sarebbe stata resa operativa nel 1990, e la fase 2 nel 1993.\nNel 1987, furono costruiti dei satelliti sperimentali, con lo scopo di testare le tecnologie richieste per i \"Pirs\". Questi erano due Plazma-A, lanciati mediante altrettante missioni cosmos (Kosmos 1818 e 1867). I risultati dei test furono positivi. Tuttavia, nel 1988, il premier sovietico Gorba\u010d\u00ebv ordin\u00f2 l'interruzione di tutti i programmi relativi a satelliti con reattori nucleari a bordo. Tale decisione fu dovuta ai molteplici problemi tecnici che affliggevano questi sistemi, nonch\u00e9 alle proteste internazionali che si verificavano quando i satelliti atomici rientravano con tutto il reattore e si schiantavano sulla Terra.\nAl posto dei \"Pirs\", venne immessa in servizio una versione perfezionata \"universale\" del sistema EORSAT (chiamata US-PU), ad energia solare.\nTecnica.\nLo sviluppo del nuovo sistema coinvolse tre uffici tecnici: NPO Energia, PO Arsenal, e TsKBM. Per la messa in orbita, inoltre, era anche previsto il ricorso ad un nuovo tipo di lanciatore, lo Zenit.\nI nuovi satelliti avrebbero dovuto avere notevoli migliorie. Infatti, era prevista l'installazione di un nuovo reattore nucleare Topaz, oltre che di sistemi di bordo completamente nuovi. In dettaglio, sarebbero dovuti essere installati motori per le manovre orbitali e di stabilizzazione, sensori solari, compensatori di impulso magnetico, dispositivi multicanale, oltre che speciali armi al plasma in grado di provvedere alla difesa contro i satelliti nemici (ASAT). La realizzazione dell'intero sistema spaziale era stata affidata alla PO Arsenal, mentre la TsNII Kometa avrebbe dovuto risolvere gli eventuali problemi tecnici.\nL'Ideogramma-Pirs avrebbe dovuto essere composto da due fasi.\nTuttavia, solo due satelliti-test Palzma-A furono lanciati nel 1987, un anno prima della cancellazione del programma. Le tecnologie sviluppate per i Pirs-2 furono per\u00f2 alla base del satellite commerciale per rilevamento radar Obzor, proposto per ora con scarso successo dalla Arsenal."}
{"id": "2826660", "revid": "1851848", "url": "https://it.wikipedia.org/wiki?curid=2826660", "title": "Shani Davis", "text": ""}
{"id": "2826667", "revid": "169919", "url": "https://it.wikipedia.org/wiki?curid=2826667", "title": "Impero Kushan", "text": ""}
{"id": "2826680", "revid": "339392", "url": "https://it.wikipedia.org/wiki?curid=2826680", "title": "Institute of Arts di Minneapolis", "text": ""}
{"id": "2826684", "revid": "638792", "url": "https://it.wikipedia.org/wiki?curid=2826684", "title": "Regina Brahne", "text": ""}
{"id": "2826695", "revid": "834", "url": "https://it.wikipedia.org/wiki?curid=2826695", "title": "Joseph Le Conte", "text": ""}
{"id": "2826702", "revid": "125298170", "url": "https://it.wikipedia.org/wiki?curid=2826702", "title": "Rosal\u00eda de Castro", "text": "La sua poesia si caratterizz\u00f2 per una combinazione di nostalgia e malinconia tipica della saudade.\nBiografia.\nNacque nel 1837 a Santiago de Compostela, da una madre nubile e un sacerdote e registrata come figlia di sconosciuti.\nCondusse una vita in regime di povert\u00e0, disturbata da acciacchi fisici e problemi psicologici, e mor\u00ec nel 1885 a causa di un cancro all'utero.\nCoetanea di Gustavo Adolfo B\u00e9cquer, nel 1858 si spos\u00f2 con lo storico e giornalista Manuel Murgu\u00eda, membro della \"Accademia Reale Galiziana\" ed editore dei libri redatti dalla moglie.\nLa coppia ebbe sette figli: Alexandra (1859-1937), Aura (1868-1942), i gemelli Gala (1871-1964) e Ovidio (1871-1900), Amara (1873-1921), Adriano (1875-1876) e Valentina (1877). Ovidio si distinse nel settore artistico come pittore, nonostante la brevit\u00e0 della sua carriera.\nLa poetessa comp\u00ec assieme a suo marito vari viaggi e soggiorni a Madrid, restando per\u00f2 fortemente legata alla sua terra, di cui espresse l'anima celtica e misteriosa.\nGran parte del lavoro prodotto dalla Castro \u00e8 costituito da narrazioni romantiche in lingua castigliana, talvolta stravaganti, come nel caso del \"El primer loco\" (1881).\nLa sua notoriet\u00e0 fu raggiunta grazie alla pubblicazione di tre libri di poesie, due in galiziano, \"Cantares gallegos\" (1863) e \"Follas novas\" (1880), e il terzo in spagnolo, \"En las orillas del Sar\" (\"Sulle rive del Sar\", 1884). Se i \"Cantares\" risultarono una vera e propria riscoperta e rivalutazione della lingua e della lirica galiziana, le \"Follas\" abbandonarono la tematica folkloristica per esprimere sentimenti personali della scrittrice, mentre nella terza raccolta in castigliano la Castro, gi\u00e0 gravemente malata di cancro uterino, manifest\u00f2 il dolore della vita, il timore della morte, l'ineluttabile destino, la natura matrigna.\nTra le sue attivit\u00e0 sociali si annoverano le sue difese dei diritti civili e umani e di quelli delle donne. La sua immagine \u00e8 apparsa sulla banconota spagnola da 500 peseta.\nRosalia de Castro si cita tra i poeti della Restaurazione, in virt\u00f9 del fatto che la sua produzione, iniziata nel 1857, continu\u00f2 fino al 1884 e che proprio in quell'anno pubblic\u00f2 il suo pi\u00f9 importante testo in castigliano, il gi\u00e0 citato \"En la orillas del Sar\"."}
{"id": "2826704", "revid": "1591878", "url": "https://it.wikipedia.org/wiki?curid=2826704", "title": "Pala Bottigella", "text": "La Pala Bottigella \u00e8 un dipinto tempera su tavola (124x171 cm) di Vincenzo Foppa, databile al 1480-1484 e conservata nella Pinacoteca Malaspina di Pavia.\nStoria.\nLa pala venne commissionata da Giovanni Matteo Bottigella e destinata nella cappella di famiglia presso la chiesa di San Tommaso a Pavia. Nell'altare della cappella si trovava conservata una reliquia della beata Sibillina Biscossi, oggetto ai suoi tempi di grande venerazione.\nDopo la soppressione del monastero, la pala venne donata dai discendenti Bottigella al Comune.\nDescrizione e stile.\nLa pala ha come soggetto una sacra conversazione, con al centro la Vergine col Bambino in trono, attorniata da un fitto gruppo di personaggi. In secondo piano si trovano quattro santi (Giovanni Battista e Matteo a sinistra e Stefano e Girolamo a destra), mentre inginocchiati sul gradino davanti al trono si trovano i due committenti Giovanni Matteo e la moglie Bianca Visconti, accompagnati rispettivamente dal beato Domenico di Catalogna (fondatore dell'Ospedale San Matteo di Pavia) e della stessa beata Sibillina.\nIl tutto \u00e8 ambientato in una campata aperta con tre archi a tutto sesto (uno dei quali coincide con la cornice dell'opera) reggenti una volta a crociera decorata da un finto cielo blu stellato di sapore trecentesco. Lo schema compositivo riecheggia pi\u00f9 sacre conversazioni di Giovanni Bellini, piuttosto che le macchinose pale lombarde.\nL'impaginazione spaziale di derivazione bramantesca, ma saturata di figure, dove gli accenti sono posti sulla rappresentazione umana dei vari tipi e sulla rifrazione della luce sui vari materiali. Questa attenzione alla verit\u00e0 ottica, priva di intellettualismi, fu una delle caratteristiche pi\u00f9 tipiche della successiva pittura lombarda, studiata anche da Leonardo da Vinci."}
{"id": "2826713", "revid": "112107435", "url": "https://it.wikipedia.org/wiki?curid=2826713", "title": "Piazza dell'Annunziata", "text": "La piazza dell'Annunziata si trova a Venaria Reale e risale, come tutto il borgo, alla seconda met\u00e0 del XVII secolo: il primo architetto di corte Amedeo di Castellamonte, aveva concepito questo spazio come un'area che interrompesse il lungo rettilineo della via Maestra (attuale via Mensa), formandone due tratti. Lo scopo architettonico era quello di creare una tappa scenografica d'effetto prima della visuale finale sulla reggia di Venaria Reale.\nLa piazza \u00e8 dedicata all'Annunciazione di Maria, come raffigurano le due statue poste sulle colonne erette al centro dei semicerchi che la compongono. Inoltre la sua forma particolare ricorda il medaglione centrale del Collare dell'Annunziata, simbolo di uno dei pi\u00f9 antichi e prestigiosi ordini cavallereschi."}
{"id": "2826716", "revid": "709565", "url": "https://it.wikipedia.org/wiki?curid=2826716", "title": "FATA", "text": ""}
{"id": "2826727", "revid": "124686624", "url": "https://it.wikipedia.org/wiki?curid=2826727", "title": "Antonio IV di Costantinopoli", "text": "Fu patriarca di Costantinopoli dal 1389 al 1390 e successivamente dal 1391 alla sua morte.\nBiografia.\nAntonio IV fu eletto patriarca di Costantinopoli, nel 1389 durante il regno di Giovanni V Paleologo (1341-1391), succedendo a Nilo Kerameus. Nel 1390 con il tentato colpo di Stato di Giovanni VII Paleologo, che riusc\u00ec a reggere la capitale per cinque mesi, Antonio fu destituito dal suo incarico, venendo sostituito da Callisto II Xanothopoulos. Con il ritorno sul torno di Giovanni V e poco dopo la successione di Manuele II Paleologo (1391-1425), Antonio torn\u00f2 sul seggio patriarcale (1391). Nel 1397 Antonio mand\u00f2 i suoi legati perch\u00e9 chiedessero aiuto al regno di Polonia e al metropolita di Kiev, visto che i Turchi ottomani stavano assediando Costantinopoli, nello stesso anno mor\u00ec, gli successe Matteo I."}
{"id": "2826733", "revid": "30351633", "url": "https://it.wikipedia.org/wiki?curid=2826733", "title": "Metro su gomma", "text": ""}
{"id": "2826735", "revid": "1728", "url": "https://it.wikipedia.org/wiki?curid=2826735", "title": "Conte di Emp\u00faries", "text": ""}
{"id": "2826736", "revid": "1728", "url": "https://it.wikipedia.org/wiki?curid=2826736", "title": "Conte del Rossiglione", "text": ""}
{"id": "2826737", "revid": "36426", "url": "https://it.wikipedia.org/wiki?curid=2826737", "title": "Henry Sumner Maine", "text": "Alcune delle sue opere gli hanno permesso di essere ancora oggi ricordato come una pietra miliare nell'evoluzione della giurisprudenza anglosassone.\nBiografia.\nNacque nel 1822 in Scozia in una famiglia benestante. Suo padre era un medico, e proprio questa origine non \"giuridica\" dette a Maine la predisposizione e studiare attentamente le situazioni che gli si ponevano davanti, andando oltre la semplice apparenza.\nL'adolescenza di Maine fu caratterizzata dalla separazione dei genitori, fatto che influenz\u00f2 non poco il suo carattere rendendolo fragile e timido. Secondo alcuni studiosi, proprio questo timore di relazionare con l'esterno fece nascere in Maine l'amore per l'introspezione e per la poesia.\nDopo studi liceali condotti in un collegio nei pressi di Londra, nel 1840 inizi\u00f2 a frequentare l'Universit\u00e0 di Cambridge con eccellenti risultati. Dopo soli quattro anni gli fu proposto di diventare assistente e ricercatore nell'ambito del Diritto antico e dei sistemi giuridici primitivi.\nNel 1847, a soli venticinque anni, accett\u00f2 la Cattedra di diritto civile al Trinity Hall ed in breve tempo divenne \"reader\" presso la Corte di Londra.\nMaine non indirizz\u00f2 tuttavia la sua vita in una direzione sola: in questo periodo, infatti, svilupp\u00f2 un forte interesse per il giornalismo. Scrisse articoli per il \"Morning Chronicle\" e, dopo la sua fondazione nel 1855, per il \"Saturday Review\"; i suoi articoli si occuparono di importanti temi, giuridici e non, come, ad esempio, la riforma dei tribunali inglesi e l'abolizione della Compagnia delle Indie.\nNel 1862, dopo la pubblicazione di \"Ancient Law\" (\"Diritto Antico\"), Maine part\u00ec per l'India dove accett\u00f2 l'incarico offertogli dal governo inglese di \"Legal Member\" presso il Consiglio del Governatorato generale dell'India, al quale un\u00ec anche l'Ufficio di Vice-cancelliere della universit\u00e0 di Calcutta. Tornato in patria alla fine degli anni sessanta, Maine accett\u00f2 la cattedra di giurisprudenza presso l'Universit\u00e0 di Oxford.\nNel 1875 porta alla stampa le \"Lectures on the early history of Institutions\", che altro non erano che la naturale prosecuzione di \"Ancient Law\" sulla base, per\u00f2, delle antiche fonti giuridiche irlandesi.\nLe sue lezioni, caratterizzate da puntuali riferimenti, ben presto si sarebbero incentrate sul diritto comparato e sulle esperienze da lui vissute in India. In omaggio a questi viaggi, ed esattamente dopo dieci anni dalla pubblicazione di \"Ancient Law\", Maine pubblic\u00f2 un saggio intitolato \"Village Communities of the East and West\". I suoi insegnamenti e la grande risonanza che gli studi stavano riscuotendo gli valsero la nomina a membro del Consiglio Metropolitano dell'India e la cattedra di diritto internazionale a Whewell.\nI suoi insegnamenti sul diritto internazionale sarebbero stati assai apprezzati, sia in termini di contenuto che in termini prettamente linguistici, tanto che le sue lezioni vennero pubblicate poco dopo la sua morte.\nInfine, nel 1878 Maine accett\u00f2 contemporaneamente la direzione della Trinity Hall di Cambridge e otto anni dopo la cattedra di diritto internazionale presso l'Universit\u00e0 di Oxford.\nMor\u00ec in Francia il 3 febbraio 1888. La sua fama e la grande considerazione di cui godeva, permise ad amici e colleghi di erigere un monumento in suo onore all'interno dell'Abbazia di Westminster.\nPensiero.\nMaine visse in un periodo storico caratterizzato da un'idea della giurisprudenza legata a preconcetti e poco incline ad innovazioni metodologiche e di contenuto. Per questi criticabili aspetti dell'epoca ed alle sue vaste conoscenze, non limitate esclusivamente a materie giuridiche, volle forzare quel vecchio cardine arrugginito e indicare le nuove direzioni in cui gli studi del tempo si sarebbero dovuti orientare.\nLa sua costruttiva dialettica trov\u00f2 strada sia in maniera esplicita sia in maniera implicita assumendo, come fonte attendibile, reperti etnologici e realt\u00e0 sociali che nessuno aveva mai avuto la saggezza di studiare e che proprio per questo motivo, erano vergini a fronte di interpretazioni e strumentalizzazioni. Tutto ci\u00f2 avvenne attraverso scritti di facile comprensione, accessibili anche a coloro che in tale materia avessero un semplice interesse.\nOltre che a un'educazione particolare, Maine deve la profondit\u00e0 dei suoi studi e delle sue idee a una vita passata a conoscere e a viaggiare. Non volle semplicemente gettare le reti, ma decise di andare incontro a realt\u00e0 poco studiate se non addirittura sconosciute.\nFece quindi tesoro delle esperienze che la vita gli offr\u00ec: fu giornalista londinese di primo piano ed amministratore delle colonie anglo-indiane durante il periodo coloniale inglese e poi raffinato professore universitario durante il periodo in cui la carriera universitaria cominciava ad essere vista sotto una nuova e pi\u00f9 nobile ottica.\nMaine era in possesso di una rara abilit\u00e0 di linguaggio, tanto da essere definito come un \"giurista con stile\", e come \"un autore da leggere al fine di capire che la giurisprudenza \u00e8 una materia di grande interesse\".\nTra le varie teorie formulate da Maine, due risultano significative a tal punto da suscitare e ottenere quindi, il consenso e l'approvazione da parte degli studiosi e dai pratici del Diritto. Una prima di queste \u00e8 rappresentata dal noto passaggio, presente in Ancient Law , nel quale si intuisce dell'avvenuto passaggio, storico-sociologico, che conduce l'uomo \"dallo status al contratto\".\nIn un'altra tesi, Maine descrive la netta separazione, verificatasi in due momenti storici ben precisi, nei confronti dei quali la comunit\u00e0 - la quale inizialmente questa veniva identificata in relazione alla stirpe - da una definita ed individuata epoca successiva, i criteri di classificazione, ed identificazione, iniziarono con il venir formulati sulla base del \"valore\", del \"comune territorio\" tra loro diviso. Mai, fino ad allora, si era prodotto una cos\u00ec chiara e precisa distinzione sulle comunit\u00e0 formate da persone.\nAgli occhi dell'autore di \"Ancient Law\", l'applicazione del metodo comparativo \"ai costumi, alle idee e alle motivazioni\" non rappresentava un'alternativa radicale, ma un correttivo alle limitazioni storiche della concezione analitica.\nMaine dimostra come tutte le scienze giuridiche, storiche ed umanistiche siano in stretta parentela tra di loro. Non si pu\u00f2 comprendere l'essenza del diritto senza conoscere l'antropologia, cos\u00ec come non si afferrerebbe la struttura della consuetudine, fonte prima del diritto internazionale, senza acquisire la conoscenza del diritto romano. Questo procedimento per apprendere rimane corretto ed attuale: il corpo giuridico, avendo ad oggetto la disciplina dei comportamenti degli individui, non pu\u00f2 che avere come punto d'origine l'uomo in tutti i suoi aspetti.\nNon v'\u00e8 dubbio che la sua origine accademica sia quella di uno studioso del diritto romano, di uno storico ed uno storicista, ma la sua collocazione professionale risulta assai pi\u00f9 ardua: le sue amplissime cognizioni e competenze lo hanno portato a passare, in tutta tranquillit\u00e0, da una cattedra di diritto romano a una di diritto internazionale e di diritto comparato.\nIn ogni argomento affrontato da Maine, traspare la sua origine anglosassone: i problemi del diritto non potranno mai essere risolti se le norme che lo compongono non possiedono, tra le loro caratteristiche intrinseche, l'elasticit\u00e0 e la duttilit\u00e0. L'individuo, a cui un ordinamento giuridico si deve riferire, si evolve, cambia aspetto e pensiero e con lui anche il diritto, altrimenti quest'ultimo finir\u00e0 per regolare solo l'uomo che fu.\nInnovazioni introdotte da Maine.\nNel 1861 Maine pubblic\u00f2 un libro con la speranza di poter migliorare la situazione di stasi e lo stile retrogrado della giurisprudenza anglosassone.\nCon \"Ancient Law\" volle descrivere i primitivi sistemi giuridici che aveva studiato sotto una lente che permettesse di guardare al di l\u00e0 della struttura che appariva al teorico del tempo, per poi collegare tali primitivi sistemi con le realt\u00e0 giuridiche moderne. Questa peculiarit\u00e0 \u00e8 riscontrabile in tutte le opere di Maine il quale conserver\u00e0 questi principi guida del suo studio indipendentemente dalla materia da lui affrontata.\nL'importanza della semplicit\u00e0 di linguaggio.\nLa pubblicazione della sua opera apr\u00ec una breccia nella tradizionalista giurisprudenza vittoriana che fino ad allora aveva analizzato la storia giuridica con occhi incapaci di vedere oltre le semplici apparenze, e che, inoltre, aveva ritenuto il mondo giuridico riservato solo agli studiosi e ai fruitori pratici del diritto.\nMaine riteneva, invece, che gli scritti giuridici dovessero essere accessibili a tutti, senza barriere linguistiche e culturali. Per la prima volta si sent\u00ec parlare di \u201cletteratura giuridica\u201d. Dalle sue pagine emerge un utilizzo essenziale (e a volte provocatoriamente scarno) di annotazioni e di richiami; tutto \u00e8 semplice, lineare e condotto su dati, appunto, essenziali.\nQuesta innovazione, in concerto con il successo che l'opera di Maine riscosse, port\u00f2 un attento studioso della situazione giuridica del diciannovesimo secolo ad affermare (con un linguaggio di dubbio stile ma di sicuro effetto) che tale scritto fosse \"\"l'unico esempio di best seller legale di quel secolo, e forse di ogni altro\".\nIl motivo di tale successo \u00e8 facilmente individuabile: la semplicit\u00e0 e la chiarezza con cui il libro \u00e8 scritto si materializza in una grande forza di attrazione nei confronti di un vasto numero di persone, indipendentemente dalla loro et\u00e0 e dalla loro sensibilit\u00e0 giuridica. Naturalmente una voce cos\u00ec forte, port\u00f2 Maine ad esporsi alle critiche di coloro che non apprezzavano tale stile o pi\u00f9 semplicemente che non lo comprendevano. Cos\u00ec fu che, negli anni, Maine si vide definire come \"uno storico autentico che fa qualche concessione verbale allo schematismo evoluzionistico imperante\", o pi\u00f9 polemicamente come un \"franco tiratore che, pur accogliendo il linguaggio delle teorie dell'evoluzione, si tiene assai pi\u00f9 vicino ai fatti dei suoi contemporanei e dei suoi critici\"\".\nL'importanza della storia nel Diritto.\nMaine non deve, per\u00f2, la sua notoriet\u00e0 solo a sterili questioni di stile linguistico, ma al legame inscindibile che egli intuisce per primo tra le scienze giuridiche e quelle storiche, antropologiche e sociologiche, rifiutando soluzioni che non siano il risultato di attenti studi che si riportano all'origine e, soprattutto, al contesto degli eventi in cui si sono verificati:\nDa questo passo fondamentale contenuto, non a caso, nel primo capitolo di \u201cAncient Law\u201d si possono cogliere numerose posizioni di Maine, da quella gi\u00e0 accennata relativa all'importanza delle origini delle cose, a quella ben pi\u00f9 decisa relativa al rifiuto per ogni concezione aprioristica e anacronistica del diritto e della scienza giuridica in generale. Maine, infatti, muove decise critiche alla scuola storica del tempo accusandola di non essere stata capace di inserire la realt\u00e0 del passato all'interno della vita contemporanea.\nMaine riconosceva, inoltre, che le teorie del diritto naturale erano cadute in discredito, tuttavia, per quanto criticabili, conservavano un lume di veridicit\u00e0 e di attualit\u00e0. Dal momento che le teorie di diritto naturale erano cos\u00ec radicate all'interno del pensiero giuridico e filosofico dei suoi colleghi, Maine decise di affrontare questo suo \"avversario\" combattendolo in due modi: innanzitutto istituendo a suo carico un processo storico al fine di dimostrare che gran parte dei principi su cui si fonda erano privi di valore scientifico; in secondo luogo delineando possibili soluzioni a realt\u00e0 assai criptiche e di cui si conosceva ben poco.\nLa dura critica di Maine arriva ad attaccare in maniera cruda anche lo ius naturale dei giureconsulti romani. La sua analisi non tiene tuttavia conto dell'oggettiva difficolt\u00e0 di ricostruire in maniera completa e lineare il pensiero dei romani, nonostante secolari sforzi indirizzati in tale direzione. Correttamente Icilio Vanni ha rilevato che la sistematica precisione delle nozioni giuridiche dei romani \u00e8 accompagnata da una indeterminatezza nelle loro nozioni filosofiche. Legittimo \u00e8 dunque il dubbio se una ricostruzione piena e sicura non debba continuare a sfidare gli sforzi degli interpreti, soprattutto quando siano diretti a ricomporre queste nozioni a un \"insieme di vedute e ad organismo di dottrine\".\nQuesto attento studio della realt\u00e0 e delle origini delle cose affonda le sue curve radici nell'esigenza di Maine di cercare informazioni attraverso il contatto diretto con la realt\u00e0 che lo circonda, finanche scavando nella memoria delle persone o dei popoli che hanno vissuto direttamente un'esperienza. Questa peculiarit\u00e0 dell'autore \u00e8 stata correttamente definita come \"la tradizione orale di Maine\". In lui la tradizione orale, il disadorno racconto di un funzionario coloniale o la percezione diretta dello stato dei fatti o dei luoghi hanno un valore pari all'oggettivit\u00e0 di un documento che, per quanto sincero e fedele, riporter\u00e0 sempre non solo i fatti ma anche le impressioni e le interpretazioni di colui che lo ha scritto.\nDa questo schema elementare, si desume, secondo Maine, la necessit\u00e0 di riporre estrema fiducia nella competenza e nella preparazione di Henry Sumner Maine al fine di poter godere di scritti che, anche per questo motivo, hanno ampio significato sia giuridico che storico-letterario.\nProprio questa necessit\u00e0 di fiducia nell'autore da parte di chi gode dei suoi scritti lo rese cos\u00ec vulnerabile e facilmente attaccabile da chi, come gi\u00e0 detto, non lo apprezzava o non lo capiva. Spesso, all'interno degli scritti di Henry Sumner Maine si rinviene anche una traccia della curiosit\u00e0 del mondo che caratterizzava gli uomini nel secolo scorso. In tal senso \u00e8 significativa la nota contenuta all'interno del suo saggio su \"Village Communities in the East and West\" dove Maine faceva tesoro d'informazioni, sempre attendibili, provenienti da terre lontane come le isole Figi, l'Africa del Nord e addirittura dalla zona nord americana delle Montagne Rocciose.\nIl giurista non pu\u00f2, quindi, analizzare un'entit\u00e0 giuridica senza avere vestito i panni dello storico e del comparativista, altrimenti finirebbe per guardare le cose senza averle osservate, per poi scrivere un testo, o pi\u00f9 semplicemente un saggio, dove le parole hanno pi\u00f9 peso dei contenuti. Questo principio che \u00e8 solo una delle pietre su cui Maine fonda il suo pensiero \u00e8 facilmente riscontrabile in tutte le sue opere, ma \u00e8 di pronto impatto all'interno di \"International Law\", dove Maine fa uso di termini che poco si attagliano alle austere abitudini delle universit\u00e0 del Regno Unito, ma che hanno l'enorme pregio di descrivere una materia dinamica come il diritto internazionale in maniera immaginifica e di sicuro interesse per ogni lettore, non risparmiandosi termini ed argomenti che difficilmente si trovano negli scritti dei professionisti del diritto del secolo scorso.\nMaine e la sociologia del diritto.\nL'immensa approvazione che le opere di Maine, in particolare \"Ancient Law\", ricevettero nel secolo scorso in Inghilterra, suggerirono, tra le tante possibili, anche una lettura in chiave sociologico-giuridica. In effetti, Maine \u00e8 annoverato tra i precursori di questa disciplina giuridica che non si limita a studiare i singoli fatti, ma li analizza nell'ambiente in cui questi sono nati e si sono evoluti.\nLa riflessione di Maine che ha maggiormente catalizzato l'attenzione dei sociologi \u00e8 sicuramente la formula \"dallo status al contratto\" che \u00e8 un'\"asserzione in termini nomologici\" dello sviluppo sociale. Su questa teoria dello sviluppo sociale si \u00e8 sviluppata un'ampia discussione, ancor oggi viva, rivolta a stabilirne la fondatezza, anche alla luce del suo significato letterale.\nIn merito a ci\u00f2 si pu\u00f2 liberamente affermare che l'intento di Maine \u00e8 stato essenzialmente e semplicemente quello di segnalare che in quelle societ\u00e0, che egli definisce \"progressive\" si \u00e8 manifestato un graduale cammino verso l'emancipazione dell'individuo.\nLa teoria elaborata dal Maine di un modello di sviluppo del diritto nelle societ\u00e0 progressive \u00e8 non meno importante, anche se meno nota, della formula \"Dallo status al contratto\". Secondo l'autore, i sistemi giuridici subiscono un adattamento alle mutate condizioni sociali attraverso alcuni meccanismi: le finzioni legali, l'equit\u00e0 e, infine, la legislazione. L'analisi, contenuta in questo preciso ordine all'interno di Ancient Law, risulta estremamente interessante nel momento in cui affronta l'argomento delle \"finzioni legali\". Al riguardo, Friedman correttamente afferma che \"le finzioni legali adempiono al fine di distribuire artificialmente il potere, di cui il diritto \u00e8 un riflesso\".\nDi estremo interesse, in particolare se si guarda al momento storico della sua formulazione, \u00e8 la teoria di Maine in tema di atti illeciti. L'autore mette in luce una teoria che trov\u00f2 pochi sostenitori all'epoca ma che oggi \u00e8 in grande considerazione presso giuristi e storici. Il ragionamento mainiano prendeva in considerazione la concezione pubblicistica del reato, cio\u00e8 l'idea dello ius puniendi appartenente alla comunit\u00e0 come tale, che lo esercita attraverso il meccanismo di un diritto centralizzato, ed altro non \u00e8 che una contingenza storica collegata al processo di unificazione del potere politico attorno all'entit\u00e0-stato. In altre parole, Maine non guarda al reato partendo dal punto di vista del \"danno risarcibile\" e quindi da un'ottica privatistica, o meglio soggettiva, del reato, bens\u00ec pone attenzione al soggetto collettivo offeso dal comportamento dannoso.\nRecentemente \u00e8 stato affermato che l'opera dello storico inglese resta, pi\u00f9 che un punto di riferimento ideologico, lo strumento per arricchire una complessa analisi genetica e morfologica di alcuni istituti giuridici.\nDallo Status al contratto.\nLo studio condotto da Maine porta a una visione grandangolare del contesto storico-giuridico in cui le persone nascono e si evolvono. Quest'ampio campo di visuale porta Maine ad elaborare il passaggio, o usando le sue parole \"la formula\", pi\u00f9 nota di Ancient Law. Con questa ci guida nel comprendere che la transizione verso il moderno \u00e8 segnata dal passaggio da rapporti di status, basati su dipendenze da uomo a uomo \"statiche\", prestabilite dall'ordine sociale e difficilmente modificabili, a rapporti stabiliti per contratto, limitati nel tempo e garantiti dalla libert\u00e0 degli individui anzich\u00e9 dalla loro soggezione. L'evoluzione della societ\u00e0 e degli ordinamenti conducono dunque \"dallo status al contratto\".\nLa formula ha impressionato molto, ed \u00e8 ancora in voga; \u00e8 stato naturale interpretarla come la manifestazione giuridica dell'altra contrapposizione di concetti, lanciata qualche anno dopo Henry Maine da Ferdinand T\u00f6nnies, secondo il quale la societ\u00e0 moderna ha i caratteri di una \"Gesellschaft\" di individui liberi e autonomi, mentre nelle societ\u00e0 primitive prevalgono i caratteri unificanti della \"Gemeinschaft\".\nLa mentalit\u00e0 di fondo che pervade tutto il pensiero ottocentesco e che giunge praticamente indisturbata fino alle soglie dei nostri giorni pu\u00f2 essere espressa in questi termini: la famiglia \u00e8 un'istituzione socialmente prodotta, che all'inizio della preistoria coinciderebbe con l'intera societ\u00e0 (trib\u00f9, clan, villaggio) e verrebbe poi via via differenziandosi e restringendosi, rispetto alla societ\u00e0, come nucleo distinto e separato, finch\u00e9, per la prevalenza dei caratteri acquisitivi moderni su quelli ascrittivi antichi (dallo status al contratto), essa sarebbe destinata a perdere i connotati istituzionali di \"cellula primaria\" della societ\u00e0 per divenire una pura aggregazione di individui, basata essenzialmente sull'affettivit\u00e0 e sui rapporti primari connessi alla riproduzione biologica.\nSull'argomento Maine stesso afferma che:\nAncora:\nOpere.\nAncient Law.\n\"Ancient Law\" \u00e8 sicuramente il testo pi\u00f9 conosciuto di Maine; l'impressione che il lettore riceve dall'opera \u00e8 di essere di fronte a profonde ricerche storiche e concettuali.\nAl fine di poter trovare la tranquillit\u00e0 necessaria per \"disegnare\" il manoscritto secondo il suo stile e le sue idee, Maine abbandon\u00f2 Londra per un lungo periodo rifugiandosi nelle tranquillit\u00e0 di Wimbledon che all'epoca era ancora \"dolce campagna\". L'opera fu, in ogni modo, completata a Londra nel gennaio del 1861.\nCome dichiara esplicitamente lo stesso Maine, \"Ancient Law\" non \u00e8 \"un trattato di giurisprudenza romana\", ma nonostante ci\u00f2 essa fu l'opera ottocentesca che influenz\u00f2 maggiormente e pi\u00f9 a lungo la letteratura.\nParte della dottrina ritiene che questa forza concettuale di \"Ancient Law\" derivi dal fatto che il suo autore, a differenza di altri che affrontarono, e tutt'oggi affrontano, tale materia, avesse tratto linfa da una scuola giuridica e non da una scuola storica e che, grazie a ci\u00f2, abbia l'oggettivit\u00e0 e la competenza che spesso non possiedono gli storici nel valutare il ruolo del diritto nel cammino di \"incivilimento dell'umanit\u00e0\", come allora usava dire.\nLa ragione del suo successo metodologico non fu questa, o meglio non solo questa. Infatti, altri illustri giuristi del tempo trattarono il medesimo argomento di Maine senza, per\u00f2, lasciare tracce cos\u00ec profonde nel tempo. Le ragioni che portarono i romanisti a scegliere Maine furono essenzialmente dettate da questioni di contenuto.\nSecondo Maine, l'organizzazione familiare originaria era patrilineare e patriarcale: sia che egli ritenesse il suo schema evolutivo universalmente valido, sia che si limitasse a descrivere l'evoluzione della civilt\u00e0 da parte dei popoli ariani. Molti altri autori, al contrario, ritenevano che l'evoluzione della societ\u00e0, dopo un periodo di promiscuit\u00e0, avesse vissuto due momenti distinti: la fase originaria, caratterizzata da una struttura matriarcale, mentre il patriarcato si sarebbe sviluppato solo nella fase finale dell'evoluzione delle istituzioni giuridiche.\nMcLennan, nel 1865, teorizz\u00f2 l'esistenza di un momento di organizzazione \"matrilineare\":\nQuesta articolata tesi di McLennan venne poco dopo riveduta e corretta dallo stesso autore ma senza rilevanti risultati d'idee e senza consensi da parte degli studiosi. Per i motivi gi\u00e0 detti, Maine era considerato una fonte pi\u00f9 attendibile avendo affrontato argomenti attraverso un'ottica che permettesse di guardare in pi\u00f9 direzioni contemporaneamente senza alcun preconcetto ed inoltre poteva giovarsi di da una cultura, profonda, che attingeva nozioni in pi\u00f9 campi, giuridici e non.\nNella prefazione di \"Ancient Law\", Maine afferma che l'obiettivo principale delle sue pagine \u00e8 quello di indicare alcune delle idee pi\u00f9 antiche dell'uomo, cos\u00ec come si trovano riflesse nel diritto antico, e mettere in luce il rapporto che intercorre fra quelle idee e il pensiero moderno. Confessa, inoltre, che la sua opera non avrebbe potuto vedere la luce se non fosse esistito un \"corpus juris\", come quello romano, che nelle parti pi\u00f9 arcaiche conserva tracce dell'antichit\u00e0 pi\u00f9 remota e con le norme pi\u00f9 recenti ci offre la disciplina giuridica da cui provengono le istituzioni civili che ancor oggi regolano la societ\u00e0 moderna.\nDue capitoli del libro, prosegue Maine, sono stati riservati ad alcune teorie filosofiche dei giureconsulti romani per due motivi: in primo luogo perch\u00e9 l'autore ritiene che tali teorie ebbero una notevole influenza sulla struttura del diritto moderno assai pi\u00f9 incisiva di quanto si pensi. In secondo luogo, si ritiene che esse costituiscano la fonte principale di molte delle concezioni che sono prevalse, fino ai tempi pi\u00f9 recenti, nelle materie di cui si tratta nel libro in essere.\nSarebbe stato impossibile all'autore andar lontano nella sua impresa senza dire la sua opinione sull'origine, il significato ed il valore di quelle speculazioni.\n\"Ancient Law\" \u00e8 strutturato in dieci capitoli i cui argomenti spaziano dai principi generali degli ordinamenti fino alle singole fattispecie filtrandosi attraverso la filosofia del diritto. Le materie prese in esame non sono limitate al diritto romano, ma gli argomenti si muovono ordinatamente dalla realt\u00e0 europea a quella asiatica. Lo scopo di questa continua ricerca \u00e8 da ravvisarsi nell'intenzione di Maine di mostrare il cammino delle diverse evoluzioni del diritto in habitat totalmente diversi. L'autore riteneva che l'eccezionale struttura del diritto romano avesse, direttamente o indirettamente, influenzato tutta l'evoluzione giuridica dei paesi geograficamente limitrofi all'Italia o che, comunque, si videro imporre istituti giuridici di origine romana. Lo studio mainiano, quindi, volle conoscere di ordinamenti giuridici, o spesso anche solo dei loro embrioni, che si erano rispettivamente evoluti in ambienti vergini dall'influenza romana, al fine di studiare il reale impatto dell'ambiente sociale e geografico sull'evoluzione della scienza giuridica.\nLo studio condotto da Maine sul diritto romano copr\u00ec il periodo che intercorre dall'ottavo secolo a.C. fino ad arrivare alle codificazioni di Giustiniano. Con questo ampio campo di ricerca volle dimostrare che in questa \"societ\u00e0 progressiva\", le finzioni legali, l'equit\u00e0 e la legislazione hanno il compito di colmare le lacune che si vengono a formare con il tempo in questo genere di societ\u00e0.\nMaine rileva come una comunit\u00e0 organizzata di persone ha, e sempre avr\u00e0, necessit\u00e0 ed esigenze che muteranno con il mutare dello stile e del tenore di vita. L'autore, come detto, individua in questi strumenti giuridici la soluzione per permettere a un \"corpus iuris\" di mantenersi conforme con le esigenze del popolo e di non divenire anacronistico. Per fare ci\u00f2 Maine utilizza due argomentazioni:\nL'autore riteneva che questi cambiamenti possano essere rinvenuti all'interno delle pronunce del praetor peregrinis (247 a.C.). La fonte di questo principio pu\u00f2 essere rinvenuta nella nozione filosofica greca di \"legge di natura\". Infatti questo principio venne applicato all'interno degli editti dei pretori al fine di completare e raffinare il loro contenuto.\nCos\u00ec come per le finzioni legali, Maine non si espone troppo nel giudicare l'equit\u00e0, affermando che \"tale innovazione ha evitato una situazione di stasi delle leggi romane, (...) pur non essendo un rimedio rivoluzionario o anarchico\".\nLe teorie espresse da Maine all'interno di Ancient Law, insieme ai suoi nuovi metodi di studio, hanno influenzato profondamente gli studiosi della storia e del diritto romano, sia in riferimento ai contenuti, sia in riferimento alle tecniche di studio. Naturalmente non sono mancate critiche all'autore ed alla sua opera, ma in sintesi si pu\u00f2 affermare che Maine \u00e8 uscito vittorioso da questo processo (perch\u00e9 di processo si \u00e8 trattato), e che grazie alle sue idee si \u00e8 potuto iniziare studiare il diritto romano con un metodo nuovo, efficace e completo.\nLectures on the Early History of Institutions.\nLa data di pubblicazione di questo suo libro risale al 1875 e la prefazione ci indica che l'intento dell'autore \u00e8 quello di approfondire alcune questioni trattate all'interno di \"Ancient Law\".\nI primi capitoli del libro sono caratterizzati da una lunga e dettagliata analisi storica, con la quale volle rispondere ai recenti lavori di alcuni studiosi; le sue \"letture\" contengono riferimenti a Sohm, Le Play, Morgan, McLennan, Tylor e molti altri. Maine, alla luce di nuovi studi, non mut\u00f2 i suoi convincimenti e la sua voce apparve fin troppo \"insistente e persino stridente\" in questo contesto ideologicamente innovativo.\nLa discussione di Maine era ferma, decisa e caratterizzata da una continuit\u00e0 di pensiero con la sua opera precedente. Alcuni temi toccati da Maine in questa opera avevano, fino ad allora, ricevuto poca attenzione da parte degli studiosi. In particolare l'autore dimostr\u00f2 come le antiche leggi irlandesi (cosiddette Brehon laws) erano fonti giuridiche di notevole interesse, e rappresentavano validi strumenti per esemplificare l'evoluzione legale in genere. Il suo entusiasmo nel descrivere tale sistema lo spinse fino a definirlo, pur rimanendo scettico sulla reale autenticit\u00e0 di tali leggi, come un vero e proprio codice in tutto paragonabile alle XII Tavole dei romani.\nI dubbi sulla loro autenticit\u00e0 non fecero scemare l'interesse di Maine nei loro riguardi ritenendole, comunque, \"materiale di enorme interesse per gli studiosi e per i pratici del diritto\".\nQuesto entusiasmo condusse inevitabilmente Maine ad assumere posizioni - spesso anche di carattere politico - assai criticate. Nella disquisizione relativa alla storia legale irlandese, Maine dichiar\u00f2 come imprescindibile la presenza di una forza statale centralizzata, al fine di poter sviluppare idee giuridiche moderne ed attuali. Questa affermazione assunse un forte carattere politico, dal momento che l'Irlanda stava vivendo forti mutamenti istituzionali.\nQueste \"lectures\" sono singolarmente caratterizzate da una incoerenza insita nell'ideologia dell'autore, che infatti politicamente amava affrontare singoli problemi, estrapolandoli dal contesto in cui si trovavano.\nUn chiaro esempio di questa tendenza (essendo un feroce nemico del nazionalismo moderno) si pu\u00f2 trovare nel suo pensiero critico in relazione al rapporto tra la politica e coloro che sono portatori di ideologie caratterizzate da un rigido dogmatismo. Maine etichett\u00f2 come \"violento\" quel processo, che tendeva a sostituire il concetto di \"territorio comune\" con quello, ben pi\u00f9 pericoloso, di \"razza comune\". Il suo attacco a tali ideologie fu assai flemmatico: egli asseriva l'inesistenza di presupposti che lo giustificassero e l'impossibilit\u00e0 di attuare una simile politica criminale, visto che le razze etniche non erano pi\u00f9 facilmente distinguibili tra loro.\nQueste teorie sono paragonabili alle idee della giurisprudenza storica tedesca di cui Maine era sicuramente a conoscenza: la sua influenza politica sarebbe sicuramente stata pi\u00f9 pesante qualora avesse approfondito i punti di contatto che lo legavano alla scuola germanica.\nDi particolare interesse risultano le ultime due \"lectures\", poich\u00e9 dimostrano il costruttivo utilizzo del metodo comparativo come strumento critico nei confronti dei pregiudizi di cui soffrivano i suoi connazionali. Il fine che Maine si era preposto, attraverso questo metodo, era quello di radicare un mutuo rispetto tra nazioni e tra i rispettivi abitanti. Queste ultime due \"lectures\" \"prima facie\" appaiono in contrapposizione con il resto dell'opera, dal momento che sono quasi totalmente dedicate a un'attenta analisi delle idee e delle teorie di John Austin e sono solo in parte specchio del suo pensiero e del suo percorso di ricerca verso le origini del diritto antico. Questa nicchia riservata al suo illustre collega appare, comunque, piuttosto forzata, ma Maine non pot\u00e9 assolutamente ignorare le sue idee: parlando ad Oxford, Maine afferm\u00f2 che:\nMaine riconosce meriti intrinseci sia a Bentham sia allo stesso Austin per il loro rifiuto a trattare argomenti partendo da concetti aprioristici plaudendoli, invece, per essersi attenuti a stretti ragionamenti scientifici quali l'osservazione, la comparazione e l'analisi. I loro meriti valsero loro l'approvazione anche da parte del lettore che non condivideva le conclusioni raggiunte: il ragionamento vigoroso e la mano delicata sono \"indispensabili per liberare la mente\".\nLa semplicit\u00e0 del linguaggio che caratterizza \"Ancient Law\" fu uno dei motivi per cui tale opera ebbe cos\u00ec tanta notoriet\u00e0. Concausa di questa scelta fu la preoccupazione di Maine dopo aver visto il fallimento di Austin nel disquisire esclusivamente a un pubblico erudito; l'attenzione di Maine nei confronti di Austin all'interno di quest'opera lo indusse, comunque sia, a una sua parziale \"riabilitazione\", definendo il suo \"contorto\" linguaggio come una \"peculiarit\u00e0\" dello stile dovuta all'estremo interesse che Austin nutriva nei confronti di Bentham e Hobbes con cui aveva \"un continuo scambio di idee\". Questo forzato recupero della stima port\u00f2 Maine a fare una distinzione teorica imposta, affermando che \"il maggior problema che si pone al lettore di Austin non riguarda lo stile ma la forma, in cui i concetti di legge, diritto e doveri sono racchiusi\". Sfortunatamente questa azzardata distinzione fra stile e forma si mostra piuttosto oscura e la sua elaborazione appare superficiale e priva di un significato concreto. L'intento di Maine era quello di mettere in discussione non tanto le singole argomentazioni di Austin, quanto le premesse su cui queste si fondavano. A prova di ci\u00f2 esiste una considerazione che lo stesso Maine fece a proposito di Austin definendolo come uno \"dei maggiori esperti in economia politica di cui per\u00f2 non condivido, nella loro pienezza, le premesse e i postulati\".\nA seguito di queste introduzioni Maine effettua un'analisi delle idee di Austin, dalla quale appare evidente un suo interesse per il concetto di Sovranit\u00e0 ma, allo stesso tempo, prende le distanze dai motivi che Austin adduce all'origine di questa. Infatti, Austin affronta questo problema in maniera assai superficiale, supponendo che l'origine della Sovranit\u00e0 sia un dato di fatto o meglio, usando le sue parole, \"un'entit\u00e0 esistita a priori\". Questa posizione, per Maine, \u00e8 indifendibile; poich\u00e9 sostiene che non sia possibile giungere a una simile conclusione senza avere affrontato con attenzione e con scrupolo una simile evoluzione altrimenti, come nel caso, si rischierebbe di pervenire a una soluzione totalmente \"astratta\".\nIn conclusione si pu\u00f2 affermare che queste sue \"lectures\" hanno avuto il merito di porre, per la prima volta, all'attenzione di studiosi e pratici, la realt\u00e0 irlandese ed hanno trattato in maniera civile e discreta argomenti delicati come il nazionalismo. Nonostante ci\u00f2 alcuni critici ritengono che questa opera abbia poco da offrire sotto l'aspetto dottrinale e filosofico, risultando a volte ovvia e caratterizzata da osservazioni ripetitive circa la storia e l'evoluzione della legge.\nDissertations on Early Law and Custom.\nNel 1883, subito dopo la conclusione delle lectures, Maine inizi\u00f2 le sue \"dissertazioni\" avendo cura, come nel suo stile, di mantenere una linea di continuit\u00e0 tra le opere. Appare subito chiaro al lettore che Maine ha adottato un nuovo approccio linguistico nell'analisi dei testi rispetto ai suoi lavori precedenti: per la prima volta si concede a descrizioni sature di dettagli e spesso assai accademiche che poco hanno a che vedere con lo scarno linguaggio che lo aveva fin qui caratterizzato. Questo mutamento di stile non lo conduce, per\u00f2, a scemare la comprensibilit\u00e0 e la chiarezza dei suoi testi. Ad esempio, nel considerare l'origine dei regnanti, Maine non si seppe trattenere dall'affermare che:\nQuesto passo dell'opera, permette a Maine di assumere posizioni politiche ben pi\u00f9 decise di quelle che lo avevano gi\u00e0 visto protagonista nei suoi precedenti scritti. Nel considerare i motivi che portarono alla rovina il sistema feudale inglese e francese, Maine si espone come portatore degli ideali e del concetto di propriet\u00e0 privata affermando il suo \"\"connotato estremamente conveniente\" e \"...che il suo carattere cogente avrebbe portato solo benefici verso il rispetto dei cittadini nei confronti dell'ordinamento giuridico\"\". I suoi proclami assunsero anche carattere pubblico: predic\u00f2 platealmente la vendita dei fondi vittoriani che fino ad allora erano gravati da rigide restrizioni di disponibilit\u00e0.\nIl settimo capitolo delle dissertazioni \u00e8 caratterizzato dal parallelo tra le idee dell'autore sulla nascita della famiglia patriarcale e le teorie darwiniane sull'evoluzione dell'uomo ed in particolare sulla selezione naturale della specie. In merito a questa comparazione, ed in particolare con riferimento all'istituzione della figura del \"primogenito\", Maine afferma che\nMaine ritiene che\nCon questa teoria Maine volle mettere in ridicolo tutti coloro che ritenevano che ogni periodo storico fosse caratterizzato da una, seppur elementare, organizzazione giuridica. L'autore si sentiva protetto da teorie scientifiche che godevano di un ampio credito in seno alle istituzioni accademiche di tutto il mondo.\nMaine, con \"Dissertations on Early Law and Custom\", era ansioso di portare alla luce un'opera che riscuotesse consensi sia grazie ai contenuti, ma anche grazie a un fascino squisitamente linguistico.\nLe linee guida del libro ricalcano quelle degli scritti precedenti dell'autore: ben marcata rimane l'opposizione a concezioni aprioristiche, cos\u00ec come evidenti sono i richiami allo studio comparato ed ai suoi personali sentimenti politici. Giustamente \u00e8 stato fatto notare che all'interno di quest'opera Maine si trova, spesso, nella (scomoda) posizione di dover rispondere a domande che lui stesso si era posto in passato.\nCi\u00f2 premesso appare di facile comprensione il motivo per il quale questo testo risulta spesso irregolare e sconnesso; l'impressione che d\u00e0 al lettore \u00e8 quella di un libro scritto \"al contrario\", valere a dire, un libro il cui punto di partenza siano i risultati e non le premesse.\nPopular Government.\n\"Popular Government\" rappresenta un'opera minore di Maine e pu\u00f2 essere definita come una raccolta di saggi ispirati ad articoli pubblicati dallo stesso giurista sul Quarterly Review nel periodo tra il 1883 ed il 1885. Questi articoli evidenziano la sua graduale perdita di interesse nei confronti della dottrina giuridica a favore di questioni caratterizzate da una spiccata attitudine politica.\nMolti argomenti contenuti nei quattro \"saggi\" sono prettamente riferiti alla vita del tempo e difficilmente il lettore potr\u00e0 trovarvi un interesse \"attuale\" ed a stento vi si potr\u00e0 trovare un significato che non sia esclusivamente storico.\nAll'interno del primo \"saggio\", Maine osserva la realt\u00e0 costituzionale inglese che era ormai giunta alla soglia del suffragio maschile universale e dichiara apertamente il suo scetticismo nei confronti di tale traguardo democratico. I suoi timori davanti a tale traguardo di libert\u00e0 sono mossi da sospetti che tale innovazione possa portare a un indebolimento istituzionale della propriet\u00e0 privata ed a una perdita di benessere generale.\nQuesta argomentazione di Maine nasce dal timore di una evoluzione sociale e giuridica inglese che avrebbe portato a un nuovo ruolo dei giuristi caratterizzato da modernit\u00e0 da lui non condivisa. Rivolgendo lo sguardo attentamente al suo pensiero si pu\u00f2 notare una diffidenza nei confronti dei capisaldi costituzionali inglesi che, a suo giudizio, erano inefficaci e che meritavano di essere rivisti seguendo lo stile costituzionale americano. Con ci\u00f2, naturalmente, Maine non intende auspicare la rinuncia alla Common Law o l'abolizione degli Inns of Court, quello a cui lui si riferisce \u00e8 che il Common Law ed il Common Lawyer cesseranno di dominare il mondo giuridico ed istituzionale; in particolare, la relazione che intercorre tra la dottrina giuridica ed il pensiero politico non potr\u00e0 pi\u00f9 essere considerata come fonte delle libert\u00e0 civili che, invece, dovranno trovare legittimit\u00e0, fonte e disciplina solo all'interno di una Costituzione rigida e positiva.\nPochi anni dopo la pubblicazione di \"Popular Government\", A.V. Dicey port\u00f2 alla stampa un'opera assai conosciuta ed apprezzata nell'Inghilterra del tempo. Questa sua opera contiene forti somiglianze con \"Ancient Law\", sia di stile che di forma, tanto da lasciare supporre un'attenta lettura delle opere di Maine da parte dell'autore, il quale fece sicuramente sue le doti dialettiche di Maine pur criticando la visione di Maine in relazione al rapporto intercorrente tra la giurisprudenza e la politica. Infatti, la visione contenuta all'interno di \"Popular Government\" di questo rapporto e quella contenuta all'interno di \"Law of the Constitution\" sono assai simili: entrambi gli autori si mostrano preoccupati della mancanza di armonia tra la legge e la realt\u00e0 politica, ma la soluzione a questo problema non \u00e8 concorde:\nIl fermo sostegno di Maine nei confronti del conservatorismo gli procur\u00f2, naturalmente, molte critiche alle quali Maine rispose nei suoi articoli. Il suo scontro pi\u00f9 feroce trov\u00f2 come bersaglio Bentham ed il suo appoggio al suffragio universale: all'interno del secondo saggio, Maine afferma che le masse non sono capaci di comprendere quale siano i loro interessi, cosa che invece risulta possibile solo a pochi ed in particolare alla aristocrazia colta.\nAll'interno dei suoi articoli - che sono parte integrante di questa raccolta - Maine esplora molti altri temi in cui appare evidente la sua apprensione nei confronti della gestione del potere. Ad esempio il ruolo a cui dovrebbero attenersi le giurie ed i poteri che dovrebbero competere ai partiti politici. Tutte queste questioni furono analizzate in maniera assai pessimistica: all'interno del secondo saggio, Maine afferma che\nQuesta corretta analisi dello stato dei fatti, sicuramente dettata da esperienze vissute dallo stesso autore nel corso della sua vita forense, lascia intravedere (anche nel caso di questa semplice raccolta) la linea di continuit\u00e0 con tutte le sue opere precedenti e la sua costanza nel farsi difensore valoroso di una giustizia imparziale e priva di condizionamenti.\nParte della dottrina ha affermato che \"Popular Government\" non ha raggiunto gli obbiettivi che Maine si era proposto. I motivi vanno ricercati sia nel fatto che l'opera \u00e8 composta di articoli giornalistici che, gi\u00e0 pubblicati, non crearono alcuno scontro dottrinale, sia nella estrema superficialit\u00e0 con cui alcuni argomenti sono stati affrontati dallo stesso Maine.\nL'opera soffre una mancanza di un ragionamento univoco; gli articoli riportati nella raccolta avevano sicuramente un significato pi\u00f9 comprensibile nel momento storico in cui furono riportati sui giornali che dettero loro stampa, mentre all'interno di questa collezione risentono, senza dubbio alcuno, di poca omogeneit\u00e0 e chiarezza.\nVillage Communities in the East and West.\n\"Village Communities in the East and West\" pu\u00f2 essere considerata come una evoluzione delle teorie espresse all'interno di \"Ancient Law\". Quest'opera mantiene una rigida linea di continuit\u00e0 con il pensiero di Maine concedendo degli spunti sociologici e comparativi di grande interesse.\nQuesto saggio mostra apertamente ai lettori la sorprendente abilit\u00e0 metodologica di Maine: all'interno dell'opera trovano spazio pregevoli ricostruzioni storiche e l'immenso carico di esperienza che l'Autore ha raccolto durante le sue esperienze in Oriente.\nGran parte dell'opera guarda, comparativamente, all'origine della propriet\u00e0 privata in Europa e ai diritti che tutelavano il possesso delle terre in India. La continuit\u00e0 logica con le sue opere precedenti viene meno solo in riferimento alla sua (apparente) accondiscendenza ed al maggior rispetto che dimostra nei confronti di coloro che ignorano gli insegnamenti dal passato e dalla storia.\nQuesta sua riabilitazione di coloro che, in passato, avevano avuto forti scambi di idee vide come protagonista anche il suo fraterno avversario Bentham.\nInfatti, considerando congiuntamente le dottrine moderne in ambito romano, Maine afferm\u00f2 che \"\"...lo jus gentium venne gradualmente idealizzato in una teoria morale (...) che fu dominate fino all'avvento delle dottrine etiche di Bentham.\" \"Village Communities in the East and West\", infatti, contiene elementi che lasciano supporre la volont\u00e0 di Maine di individuare un punto di contatto tra le diverse scuole ideologiche anglosassoni. Non rientrano, comunque, in questo ambito coloro che appartengono alla scuola utilitaristica che Maine continua ad attaccare con argomentazioni precise e taglienti. In merito a ci\u00f2, sono degne di nota le parole usate all'interno della terza lettura:\nIn \"Village Communities in the East and West\", Maine si sposta rapidamente da temi inerenti all'Europa e l'India esprimendo, spesso, il suo disappunto nei riguardi dei suoi connazionali che tentarono di affiancare il sistema giuridico anglosassone a quello nativo indiano. Maine afferm\u00f2 con forza che \"...un sistema giuridico \u00e8 in stretta relazione con l'origine e con la tradizione di un popolo\". Con questa espressione Maine si riferiva non al sistema giuridico indiano, bens\u00ec al Common Law affermando che questa struttura giuridica aveva una ragione d'essere solo nel suo paese d'origine ed inoltre questo inquinamento giuridico avrebbe portato alla sicura scomparsa di un sistema giuridico molto interessante e costruito sulla trasmissione di memorie e sulle consuetudini.\nProsegue Maine:\nQuesti esempi, insieme ad altri gi\u00e0 trattati, di disaccordo con il sistema giuridico inglese sono solo una piccola parte di una lista che si potrebbe stilare; R.C.J. Cocks ha notato come \"...Maine odiasse l'abbondanza e l'eccessivo uso di tecnicismi dialettici al fine di dare un nuovo significato ad una parola\"\" di cui il sistema giuridico inglese era saturo. Maine, ad ogni buon conto, non si limit\u00f2 a criticare questi aspetti dialettici ma sugger\u00ec la strada da percorrere al fine di rendere pi\u00f9 comprensibili gli atti legislativi.\nLa sua proposta (provocatrice) prende corpo all'interno della seconda lettura in maniera alquanto retorica; Maine infatti si chiede \"Come mai il sistema giuridico inglese, che si basa su casi gi\u00e0 trattati, non tende a migliorarsi ed a mantenersi al passo con i tempi (...) cosa che, invece, avviene con il sistema positivo ad opera degli interpreti?\"\nQuesta osservazione dette a Maine la possibilit\u00e0 di discutere i benefici e le virt\u00f9 di un sistema giuridico codicistico (di cui era grande conoscitore). La sua dissertazione prese spunto dai codici francesi che, a suo dire, vivevano sugli stessi capisaldi delle leggi originarie anglosassoni, ma che, grazie al lavoro dei commentatori e degli interpreti, seppero migliorarsi e mantenersi pi\u00f9 aggiornati.\nLo studio giuridico contenuto all'interno di Village Communities in the East and West che ha fortemente catalizzato l'attenzione degli studiosi rimane, tuttavia, quello contenuto all'interno della prima lecture; tale lecture \u00e8 riferita ad un argomento assai caro a Maine: il metodo storico ed il metodo comparativo.\nAll'interno di questo argomento, Maine prende in esame alcuni fenomeni paralleli con l'intento di scoprire se alcuni di questi sono connessi l'uno all'altro nell'ordine della successione storica. Al fine di sviluppare questo studio, l'Autore parte dal presupposto secondo cui il metodo storico, in alcune sue attuazioni, risulta indistinguibile da quello comparativo. Per illustrare questo concetto, usando le parole dell'autore, si riporta un breve, ma assai esemplificativo, passo della prima lettura: \"Prendiamo una certa quantit\u00e0 di fatti, di pensieri e di usi contemporanei, e desumiamo la loro forma passata non solo dalle tracce documentali storiche, ma anche dagli esemplari viventi che ancora sopravvivono e che possono essere visti in qualche parte del mondo (...). Talvolta il passato risulta combaciare con il presente; altre volte \u00e8 separato dal presente da una distanza che non pu\u00f2 essere determinata o espressa cronologicamente. L'osservazione diretta viene cos\u00ec in aiuto all'indagine storica, e l'indagine storica viene in aiuto all'osservazione diretta. La peculiare difficolt\u00e0 dello storico \u00e8 data dal fatto che le attestazioni documentarie, per quanto possano essere osservate e riesaminate con occhio acuto, assai raramente sono suscettibili di addizioni; l'errore tipico di colui che osserva direttamente fenomeni collettivi o giuridici, che non gli sono consueti, consiste nel commisurarli troppo affrettatamente con fenomeni familiari che 'prima facie' appaiono della stessa specie.\nI migliori storici moderni, sia in Inghilterra che in Germania, si sforzano chiaramente di arricchire le loro risorse attraverso l'uso del metodo comparativo, e nessuno pu\u00f2 essere vissuto a lungo in Oriente senza essersi reso conto, con rincrescimento, che un gran numero di conclusioni, fondate su un paziente studio personale delle consuetudini e dei pensieri orientali, \u00e8 viziato dalla assenza di confidenza dell'osservatore con alcuni fatti elementari della storia giuridica occidentale.\"\nQuesta attenzione, e la sua profonda conoscenza del mondo orientale, porta Maine ad affrontare l'argomento pi\u00f9 interessante di questo saggio: le comunit\u00e0 di villaggio.\nGli studi di von Maurer e di Nasse sulle usanze teutoniche dimostrano che le comunit\u00e0 agricole (inglesi e germaniche) pre-feudali consistevano in un numero di famiglie organizzate in distretti che comprendevano tre settori o marche: la prima era il villaggio in s\u00e9; la seconda era comune a tutti i membri della comunit\u00e0; e la terza era divisa in \"lotti\" (cosiddetta Marca arabile) per poter essere coltivata da alcune famiglie.\nCome lo stesso Maine sugger\u00ec all'interno di Ancient Law, in questo periodo non esisteva alcuna concezione di \"diritto individuale\" o di \"propriet\u00e0 individuale\", quindi la Marca arabile veniva mantenuta e lavorata da alcune famiglie che poi avevano il compito di ridistribuire il ricavato in ugual maniera tra i membri della comunit\u00e0. Partendo da questo stato dei fatti, Maine sviluppo la teoria secondo cui anche le originarie comunit\u00e0 teutoniche, che apparivano essere organizzate secondo uno schema basato sull'eguaglianza gerarchica, in realt\u00e0 nutrivano la convinzione che all'interno delle vene di alcuni membri della comunit\u00e0 scorresse un sangue pi\u00f9 puro e da questo tratto caratteristico si riconoscevano i capi del corpo sociale.\nQuesti \"leader\" (come li chiama lo stesso Maine) erano responsabili dell'organizzazione militare, politica e giuridica della comunit\u00e0. La loro investitura aveva luogo, originariamente, sulla base di una procedura democratica e successivamente venivano direttamente nominati dall'uomo pi\u00f9 anziano appartenente alla famiglia pi\u00f9 importante delle comunit\u00e0; inoltre, ai leader veniva attribuita una quota maggiore a seguito delle conquista di nuove terre. Proprio questa nuova situazione sociale fece nascere il termine \"diritto\" in relazione a una singola persona: i leader avevano diritto a una porzione di terra maggiore rispetto agli altri membri della comunit\u00e0.\nLo studio e la vita di Maine lo portano a considerare anche le realt\u00e0 collettive orientali; all'interno di Village Communities, l'Autore porta all'attenzione del lettore come alcune zone dei territori indiani, non influenzate dai coloni europei, mantenevano una struttura primitiva ed elementare avente come unica forma di aggregazione sociale il villaggio. Questa realt\u00e0 sociale rappresentava per Maine un fossile vivente poich\u00e9 conteneva tutte le caratteristiche della ricostruzione storica del periodo pre-feudale elaborata da Maurer.\nInfatti, la societ\u00e0 era strutturata in maniera gerarchica ed era comandata da \"dispotici capifamiglia\"; vi era una totale assenza concettuale di individuo e, conseguentemente, di propriet\u00e0 individuale. Maine concluse il suo studio affermando come l'India sarebbe rimasta legata allo stato manoriale per lungo tempo ancora se non avesse vissuto l'imponente \"invasione\", di uomini e di idee, proveniente dall'occidente.\nInternational Law.\nAnche quest'opera risulta composta da un insieme di lectures composte da Maine durante la sua vita accademica. Risalgono al 1887 ma videro la pubblicazione solo nel 1915 grazie a Frederick Pollok.\nLa loro prefazione attesta l'originalit\u00e0 degli scritti affermando che \"...le lectures sono integralmente tratte dai manoscritti di Maine... le quali non erano state scritte con l'intenzione di vederle pubblicate\".\nQuesta raccolta, totalmente ignorata dalla critica e dagli studiosi, riassume i pensieri di Maine in merito al diritto internazionale di cui fu professore per oltre dieci anni. Il fascino di questo insieme di lectures sta nella trattazione semplice ed immaginifica di una materia che di per s\u00e9 risulta essere gradevole grazie ad argomenti interessanti e sempre attuali. Gli argomenti giuridici trattati da Maine ricoprono molti aspetti di questa branca del Diritto come ad esempio le sue origini, le questioni inerenti alla Sovranit\u00e0 ed i problemi della guerra.\nIn pi\u00f9 parti dei suoi appunti si trovano molti riferimenti al diritto romano e all'influenza che questo ha avuto anche sul diritto internazionale.\nDiritto internazionale.\nLe sue origini e le sue fonti.\nLe norme di diritto internazionale hanno natura consuetudinaria; l'essenza della consuetudine, secondo il diritto contemporaneo, pu\u00f2 essere individuata nel \"comportamento costante ed uniforme tenuto dagli Stati, accompagnato dalla convinzione della obbligatoriet\u00e0 del comportamento stesso\".\nIl fondamento teorico di Maine relativo a questa branca del diritto non si discosta grandemente dalla definizione riportata. Maine affermava che l'elemento che rendeva possibile il rispetto del diritto internazionale era il deciso sostegno, da parte degli Stati, di un corpo di norme.\nMaine non manc\u00f2 di fare notare come questa forma di adozione di un sistema giuridico fosse assai simile alle realt\u00e0 sociali che lui aveva avuto la fortuna di studiare in Oriente. Infatti, questi due sistemi giuridici che prima facie possono sembrare cos\u00ec diversi, avevano, in realt\u00e0, un elemento comune di grande importanza: l'adozione del corpo di norme ed il loro conseguente rispetto nascevano non da una sanzione minacciata in caso di disubbidienza, bens\u00ec dal consenso e dall'uso costante di tali norme sotto forma di \"diritto spontaneo\".\nE invero che la consuetudine, per quanto nasca da un comportamento protratto nel tempo, necessita comunque di un'origine ideologica insita nel comportamento delle persone. Maine, al fine di individuare le radici teoriche e logiche di diritto internazionale prende spunto dalla grande forza di propagazione di cui i sistemi giuridici, ben strutturati, godono. L'autore riconosce questa attitudine, che definisce come \"auto-propagazione\", al diritto romano; una cospicua parte del diritto internazionale \u00e8 rappresentata dal diritto romano, che, nel corso dei secoli \u00e8 stato accettato ed assimilato da tutti i sistemi giuridici del vecchio continente. Naturalmente questa origine romanistica del diritto internazionale non si riferisce a tutto il corpus juris bens\u00ec a quello che venne adottato con il nome di jus gentium.\nFacendo un passo indietro troviamo tracce di questo pensiero anche all'interno di Ancient Law dove Maine affermava che \"...studiando il diritto delle Nazioni, sono rimasto stupito di come una gran parte di questo sistema sia composto esclusivamente da diritto romano allo stato puro. Ovunque vi sia una dottrina elaborata dai Giureconsulti romani, che risulti essere in armonia con lo jus gentium, possiamo rinvenire un 'prestito' da parte dei pubblicisti moderni\".\nDi grande importanza, al fine di individuare le fonti ideologiche del diritto internazionale, deriva la fondamentale distinzione tra lo stato di pace e quello di guerra, ed in particolare quale delle due nasca con l'uomo e quale sia, invece, una conquista successiva.\nMaine sostiene che l'uomo sia nato con un istinto difensivo che lo ha portato a conoscere prima lo stato di guerra (o belligeranza) verso i propri simili mentre la pace sia esclusivamente una conquista moderna. Al fine di spiegare questa teoria, Maine utilizza ancora una volta i \"fossili viventi\" presenti nei territori nord americani, in Messico ed i nativi australiani. Le popolazioni di quei territori, che portavano nei loro comportamenti aspetti caratteriali ed istintivi chiaramente pronunciati, usavano torturare e flagellare i loro prigionieri (che non sempre coincidevano con i loro nemici ma che avevano la \"colpa\" di essere solo estranei alla loro comunit\u00e0) prima di metterli a morte. Questa condotta fece intuire a Maine come l'uomo nasca con un'inclinazione nei confronti della guerra e, di conseguenza, il diritto internazionale deve la sua nascita dalla necessit\u00e0 di disciplinare, e di concretizzare, una condotta \"nuova\" per l'uomo: la pace.\nQuesta, essendo un elemento \"esterno\" alla natura dell'uomo o meglio una sua \"conquista\", necessitava di una regolamentazione che ne disciplinasse dettagliatamente la sua attuazione dal momento che l'istinto dell'uomo non ne comprendeva l'importanza.\nI fatti storici che portarono alla luce l'importanza di una societ\u00e0 multirazziale pacifica, ed alla conseguente avversione per la guerra, furono delle ingiustizie che fecero nascere in seno all'uomo un sentimento comune di riconciliazione e collaborazione. Riferendosi questi fatti, l'autore richiama grandi civilt\u00e0 del passato notando come la struttura sociale degli egizi, degli assiri e dei persiani trov\u00f2 fervore grazie all'istinto di rapacit\u00e0 dell'uomo piuttosto che per la loro umanit\u00e0. Le prime popolazioni che trassero benefici da questo nuovo sentimento nascente nell'uomo furono quelle occidentali ed in particolare quelle romane. Infatti, in seguito al lungo periodo che caratterizz\u00f2 l'ascesa dell'impero romano, la storia ci ha riportato tracce di periodi pace e collaborazione tra i popoli. Un lento processo evolutivo ha portato una riduzione della differenza sociale tra i sessi ed alla mitigazione dello schiavismo; gran parte di queste conquiste sociali devono la loro nascita alla venuta al mondo del Cristianesimo. La dimostrazione di ci\u00f2 pu\u00f2 essere rinvenuta in una societ\u00e0 orientale che non fu di molto inferiore, per potenza ed strutturazione, a quella romana. L'impero cinese, che mai fu influenzato dalla fede Cattolica, non fece sua questa mitigazione della violenza e dell'istinto primitivo che, come detto, era parte integrante della natura umana.\nL'autore prosegue la trattazione di questo capitolo prendendo in esame altri casi, analoghi a quelli gi\u00e0 visti, al fine di dimostrare come l'occidente abbia potuto beneficiare di una evoluzione sociale e civile totalmente sconosciuta all'Oriente. Maine, quasi provocatoriamente, parla prima dell'Impero indiano e poi della figura del Papa, poi delle realt\u00e0 tribali per poi citare una liturgia anglicana.\nMaine sostiene che le fonti del diritto internazionale vadano rinvenute genericamente nella necessit\u00e0 (non istintiva ma razionale) dell'uomo di creare un corpo di leggi che gli permetta di vivere seguendo i pi\u00f9 elementari schemi di collaborazione tra le persone. Viceversa, per quanto riguarda le fonti specifiche, l'autore non si limita ad indicare come vena ideologica la consuetudine, ma va oltre indicando quali sono i principi che hanno influito sulla consuetudine stessa, indicando come soluzione il diritto romano che, a seguito della sua duttilit\u00e0 e dell'ampia diffusione geografica, ha notevolmente influenzato l'evoluzione storica e giuridica del vecchio continente.\nQuesta sua espansione gli ha permesso di entrare a fare parte del pensiero e del comportamento di tutti i paesi con cui venne a contatto anche nell'ipotesi in cui non venne mai codificato. Da tale comportamento, anche alla luce del significato che tutt'oggi viene attribuito al termine \"consuetudine\" , si pu\u00f2 correttamente indicare come fonte del diritto internazionale sia il puro diritto romano.\nAutorit\u00e0 e sanzioni.\nAl fine di chiarire il significato di questi elementi del diritto internazionale, Maine si affida nuovamente al potere ispiratore che caratterizza il diritto romano. L'Autore rileva come anticamente lo Ius Gentium sia stato impiegato ed applicato in maniera \"moderna\", in maniera del tutto simile all'utilizzo odierno del diritto internazionale. In merito a questo fenomeno, Maine parla letteralmente di \"crescita di dignit\u00e0\" del diritto romano volendo, probabilmente, intendere una nuova applicabilit\u00e0 del diritto stesso tale dare far risaltare ancor pi\u00f9 le caratteristiche di duttilit\u00e0 e flessibilit\u00e0 di questo corpus iuris. Questa logica argomentazione affronta anche il problema del momento storico in cui tale mutamento si sia verificato.\nMaine ritiene che tale trasformazione sia avvenuta durante il lungo periodo di pace (durato circa trecento anni) che caratterizz\u00f2 il periodo intercorrente tra le vittorie augustee ed i primi anni del terzo secolo. Durante tale periodo storico, il diritto romano influenz\u00f2 e modific\u00f2 gran parte delle preesistenti strutture legislative europee, e tale dilatazione applicativa port\u00f2 questo corpus iuris ad essere pi\u00f9 duttile o meglio, usando le parole dell'autore, pi\u00f9 plastico.\nIl rapporto storico intercorrente tra la pace e questa mutazione del diritto invita Maine a cercare la natura della guerra, portandolo ad affermare che la definizione di guerra discende inevitabilmente dal proprio concetto di pace. Infatti, i suoi profondi studi lo hanno indotto a notare come i risultati dei ragionamenti della mente umana sono assai differenti a seconda se ci si trovi in guerra oppure in uno stato di pace.\nIn questa seconda lecture, Maine affronta una seconda argomentazione con la quale intende far notare come la \"Legge delle Nazioni\" si diffuse tra i Paesi non sotto forma di legislazione ma attraverso un processo pi\u00f9 semplice e pi\u00f9 antico. Al fine di dimostrare questo avanzamento giuridico, l'Autore prende in esempio gli Stati Uniti e i nuovi Stati dell'America Latina, che, essendo di recente istituzione, si sono trovati dinanzi al problema di recepire tutte quelle norme che disciplinano i rapporti tra Stati.\nLa loro attivit\u00e0 di adeguamento giuridico prese spunto esclusivamente da testi, ovviamente di origine europea, aventi ad oggetto la descrizione dei rapporti consuetudinari che regolano i rapporti politici tra Stati. Questo lavoro di adattamento alle norme internazionali venne effettuato da pratici del diritto che, sistematicamente e meticolosamente, trascrivevano affermate consuetudini creando, purtroppo, volumi contrastanti ed incoerenti fra di loro.\nIn relazione a questa censurabile e delicata attivit\u00e0, Maine afferma che \"Gli Stati, o gli organismi politici, devono essere considerati come persone giuridiche aventi una volont\u00e0 pubblica capace e libera di fare cose giuste e cose sbagliate dal momento che altro non sono che un insieme di individui che promuovono interessi appartenenti alla comunit\u00e0 (...). La Legge delle Nazioni \u00e8 un sistema assai complesso, composto da vari ingredienti. Si compone di principi generali di diritto e di giustizia, applicabili in ugual misura ai governi che rappresentano singoli individui cos\u00ec come ai rapporti ed al comportamento degli Stati; \u00e8 un insieme di usi, di costumi e di opinioni indirizzato allo sviluppo del commercio e della civilt\u00e0 in generale\".\nIn assenza di un reale ed efficace adeguamento a queste regole, prosegue Maine, i rapporti tra gli Stati devono essere ispirati alle regole morali e giuridiche che discendono dai rispettivi ordinamenti giuridici; la Legge delle Nazioni, infatti, si fonda sui principi del diritto naturale e, in virt\u00f9 di ci\u00f2, risulta ad esso parimenti legata in ogni momento dell'evoluzione giuridica. Questo adattamento a principi comuni risulta essere assai eterogeneo a seconda del continente in cui uno Stato si trova, infatti i capisaldi morali, giuridici, letterari ed artistici risultano assai difformi \"...a seconda che ci si trovi da una parte dell'Atlantico o dall'altra\", ma l'elemento che rende la moralit\u00e0 e l'etica cos\u00ec diversa tra continenti diversi va trovata nella enorme potenza dominante che i principi Cattolici hanno avuto sullo sviluppo giuridico europeo.\nL'adattamento americano al diritto internazionale vide come chiave d'arco \"Il digesto di diritto internazionale degli Stati Uniti\" che consiste in una serie di documenti inerenti alle decisioni delle Corti Federali ed ai convincimenti dei Procuratori dello Stato in ambito di diritto internazionale.\nL'introduzione al primo volume afferma che \"La legge degli Stati Uniti non deve, se possibile, essere plasmata su principi che siano contrari agli usi delle Nazioni ed ai principi generali del diritto internazionale. (...) Un atto del Congresso non deve, inoltre, ledere i diritti neutrali ed rapporti neutrali di commercio pi\u00f9 di quanto non sia consentito dal diritto internazionale, o meglio, della parte di questo recepito dal nostro ordinamento.\nL'esame di queste schegge dell'evoluzione del diritto internazionale negli Stati Uniti risulta essere assai interessante. Infatti, prendendo in esame le disposizioni test\u00e9 dette, appare evidente come l'adattamento al diritto internazionale da parte degli Stati Uniti sia stato pieno di riserve e di artifizi.\nQueste disposizioni permettevano una grande discrezionalit\u00e0 nei confronti della scelta delle norme da recepire permettendo, agli Stati Uniti, di non riconoscere disposizioni in maniera del tutto arbitraria. Gli incisi \"...se possibile\" e \"...parte di questo recepito dal nostro ordinamento\" non compaiono, infatti, in altri ordinamenti giuridici moderni che, invece, si adeguano alle norme di diritto internazionale generalmente riconosciute senza porre riserve. A testimonianza di ci\u00f2 esiste un altro principio americano contenuto all'interno di questo digesto che sembrerebbe porre sullo stesso piano il valore della fonte pi\u00f9 importante del diritto internazionale con le opinioni di giuristi ed esperti del diritto: \"Il diritto internazionale si fonda sulla ragione e sulla giustizia, sulle opinioni di comprovati luminari giuridici e sulla pratica (consuetudine) delle nazioni\".\nMaine afferma che l'autorit\u00e0 del diritto internazionale deriva dal lungo procedimento che d\u00e0 il consenso da parte degli Stati alle norme stesse: il diritto delle Nazioni \u00e8 quell'insieme di usi e di consuetudini che gli Stati civili hanno accettato di utilizzare nei rapporti tra loro intercorrenti. I trattati non hanno questo valore e questa nobilt\u00e0 ma riguardano solo gli Stati che vi hanno aderito. Vi sono, comunque, alcuni difetti genetici nel diritto internazionale: il meccanismo di sviluppo del diritto positivo potrebbe sicuramente portare a un accrescimento sistematico della coerenza del diritto internazionale rendendolo, oltretutto, pi\u00f9 completo a fronte delle nuove necessit\u00e0 a cui \u00e8 chiamato a far fronte.\nSovranit\u00e0 dello Stato.\nAll'interno di questo capitolo, Maine prende in considerazione le numerose problematiche che scaturiscono dall'acquisto della Sovranit\u00e0 territoriale da parte di uno Stato.\nLo Stato sovrano veniva definito come \"una Comunit\u00e0, o numero di persone, permanentemente organizzata sotto un Governo Sovrano indipendente, dove per Governo si deve intendere un potere, costituito, che eserciti la funzione di far rispettare le proprie leggi all'interno di una Comunit\u00e0 e che, a sua volta, non debba rispettare leggi altrui. Questi due elementi, uno positivo ed uno negativo, compongono l'essenza della nozione di Sovranit\u00e0\".\nQuesta macchinosa definizione fu il risultato di una lunga discussione dottrinale in atto nei secoli precedenti: infatti, durante il sedicesimo ed il diciassettesimo secolo vigeva, come detto, una concezione romanistica che si ispirava al dominium romano. Maine rileva come alcuni termini usati da Bernard riflettano una concezione del diritto internazionale che si consolider\u00e0 negli anni successivi grazie anche al sostegno che gli verr\u00e0 offerto da Austin. Questa attenta analisi \u00e8 riferita all'importanza ed al peso che Bernard conferisce al concetto di indipendenza nei confronti di un'autorit\u00e0 esterna allo Stato.\nL'adozione di questo concetto come elemento fondamentale dell'indipendenza ha permesso, alla disciplina del diritto internazionale, di compiere un notevole passo verso la disciplina contemporanea della materia: la situazione politica dell'Europa ottocentesca era infatti fortemente caratterizzata dall'ingerenza negli affari pubblici di altri Stati, confinanti e non.\nQuesta situazione port\u00f2 all'attenzione dell'autore la delicata questione dei protettorati che, paesi come Francia, Italia e Spagna avevano istituito nei territori costieri nordafricani ed australiani. Il concetto di protettorato che Maine fece suo, non si discosta dalla nozione contemporanea secondo cui \"...le intenzioni di queste nazioni non contenevano alcun proponimento atto ad annettere le terre, n\u00e9 poteva essere in alcun modo accostabile al concetto che si usava dare al termine 'Colonia'\". Alle trib\u00f9 era solo vietato di avere relazioni estere non espressamente autorizzate dallo stato protettore.\nProseguendo la dissertazione sui diritti che nascono dalla Sovranit\u00e0, Maine mette in evidenza come questi diritti possano essere suddivisi in gruppi. Questo frazionamento, come era lecito pensare, non trov\u00f2 concordi tutti i teorici del tempo: Grozio classific\u00f2 queste norme come \"norme di pace\" e \"norme di guerra\". Al contrario, i contemporanei di Maine caddero nell'errore di classificarli come \"diritti\", ed in particolare come \"diritti di pace\" e \"diritti di guerra\". Queste distinzioni lasciarono assai perplesso Maine, il quale riteneva queste differenziazioni solo teoriche e non fondate su una solida teoria.\nPi\u00f9 convincente apparve all'autore la classificazione effettuata da Mr.Hall il quale riteneva che la bipartizione in materia dovesse essere sviluppata alla luce della presenza di \"diritti assoluti\" e di \"diritti ipotetici\": i primi sussistevano in tempo di pace ed i secondi in circostanze eccezionali tra le quali lo stato di guerra. I diritti assoluti, secondo Hall, sviluppano la loro struttura fino a far nascere nuovi diritti ad essi dipendenti quali la possibilit\u00e0 di organizzarsi politicamente in maniera indipendente, il diritto di effettuare scelte autonome al fine di svilupparsi economicamente nella maniera ritenuta idonea a raggiungere la prosperit\u00e0 e, infine, il potere di occupare territori inappropriati e di annettere, con il consenso degli abitanti o degli aventi diritto, Stati e Province.\nL'appoggio sostanziale alle teorie di Hall, lascia a Maine la possibilit\u00e0 di analizzare, e sostenere, questi diritti assoluti ed in particolare il diritto di raggiungere il benessere attraverso scelte autonome.\nMaine si preoccupa di rilevare come il secondo diritto teorizzato da Hall abbia due conseguenze pratiche: che la libera iniziativa dello Stato esista sia per le scelte militari atte a difendersi, sia per le scelte strettamente riferite alla politica commerciale. Maine, inoltre, rileva come questi due aspetti che contraddistinguevano una politica indipendente siano stati scarsamente presi in considerazione da parte del diritto internazionale (del tempo) nonostante siano due pretesti che facilmente potrebbero dar luogo a una guerra. L'autore sottolinea questa necessit\u00e0 ricordando come i confini esistenti tra Francia e Germania siano presidiati da strutture ed infrastrutture militari atte sia a difendere sia ad offendere. Questo precario equilibrio necessita di una valida ed opportuna disciplina internazionale al fine di permettere una rapida ed efficace crescita dei rapporti internazionali in senso pacifico e cooperativo.\nIl terzo dettato teorico di Hall merita, secondo Maine, un'analisi pi\u00f9 approfondita non potendo essere rapportabile esclusivamente alla occupatio dei romani. Questa problematica, infatti, fu vissuta con molto interesse nel secolo scorso: le notevoli mire espansionistiche degli Stati europei e il rapido sviluppo demografico nel continente americano, misero a dura prova la fragile ossatura di questo ambito del diritto internazionale. I casi che si vennero a creare furono numerosi: navi che approdarono su lidi deserti, semplici avventurieri che si proclamavano sovrani di piccoli territori (spesso compresi tra confini di altri Stati sovrani) o che ne dichiaravano l'annessione alla Madre Patria senza per\u00f2 creare alcuna struttura permanente sul territorio.\nQuesti ed altri casi fecero nascere all'interno dell'autore la necessit\u00e0 di mettere ordine a una serie di norme assolutamente disomogenee e per questo inefficaci ed inappropriate.\nDiritti territoriali derivanti dalla sovranit\u00e0.\nAl fine di affrontare questo argomento in maniera completa, l'autore si preoccupa di enunciare in maniera coerente e logica i principi su cui si fondano i diritti territoriali nascenti dall'appropriazione di territori mai occupati.\nCome accennato nel capitolo precedente, Maine ritiene idonea la disciplina della occupatio romana: i presupposti richiesti da tale disciplina sono il contatto materiale con il bene che si vuole \"occupare\" in concerto con la coscienza e la volont\u00e0 di appropriarsene.\nUn aspetto molto delicato di questo istituto riguarda l'estensione del territorio che si ha diritto di dichiarare come proprio a seguito dell'occupazione. Gli insediamenti su un nuovo territorio, solitamente, si estendono solo sulle coste, dietro alle quali, per\u00f2, si estendono amplissime distese di territorio inoccupato che, grazie al presidio litoraneo, non possono essere raggiunte (e conseguentemente conquistate) da altri Paesi.\nIl principio internazionalistico dell'epoca prevedeva che, in tale situazione, la porzione di territorio sul quale si estendevano i poteri nascenti dalla occupatio non si estendessero oltre la linea di displuvio delle onde marine. Unica deroga a tale principio si aveva nel caso in cui fossero presenti due fiumi il cui corso ivi terminasse, facendo cos\u00ec sfociare le proprie acque, nella porzione di costa occupata. In tale situazione la porzione di territorio influenzata dalla occupatio si estendeva anche a quelle aree del suolo drenate da tali fiumi.\nMaine porta alla luce anche il problema delle Colonie: il potere delle Nazioni \"civili\" ha ripetutamente schiacciato i diritti degli indigeni meno evoluti, dichiarando come sottomesse le loro (primitive) strutture politiche ed i loro territori. Questa situazione sembra all'autore come irragionevole; tale politica sembrerebbe posarsi su un'idea di norma internazionale che non possa essere utilizzata da coloro che non ne siano a conoscenza o che non ne abbiano mai fatto uso.\nIl problema dell'estensione delle \"Sovranit\u00e0\" su territori occupati fa nascere in Maine la necessit\u00e0 di affrontare, se pur in maniera concisa, le questioni relative all'estensione della Sovranit\u00e0 sulle acque. L'autore riferisce come sia una pratica assai diffusa nelle amministrazioni statali dell'epoca, quella di estendere i poteri nascenti dalla Sovranit\u00e0 anche sulle acque marittime, lacustri e fluviali adiacenti al territorio e sulle navi di propriet\u00e0 dello Stato o di privati cittadini.\nLo studio e la disciplina di queste situazioni portano alla luce un problema assai complicato e dibattuto in seno alla comunit\u00e0 internazionale del tempo: il mare clausum ed il mare liberum. Purtroppo la disciplina romanistica non ha fornito ispirazioni sufficienti al diritto internazionale in questo ambito e, proprio per questo motivo, la questione risulta essere assai indeterminata e priva di precedenti utili.\nLa necessit\u00e0 intrinseca della presenza di una norma che disciplinasse questi aspetti, risiede nell'opportunit\u00e0 di impedire razzie e depredazioni lungo il litorale dello Stato. Maine rende evidente come il diritto internazionale moderno abbia sempre condiviso il principio giuridico del mare clausum: il Mare Adriatico, il Golfo di Genova, il Mare del Nord ed il Mar Baltico sono sempre stati \"chiusi\" e sottoposti al potere ed alla giurisdizione dei Paesi che si erano dichiarati sovrani. Questa disciplina, purtroppo, venne rigidamente limitata a causa dell'abuso perpetuato da numerosi Paesi (in particolare il Portogallo) in seguito alla scoperta di nuovi territori al solo fine di impedirne l'accesso ad altri Stati. Questo abuso fu particolarmente evidente con la scoperta dell'America del Nord e con il celebre doppiaggio del Capo di Buona Speranza.\nIl problema della sovranit\u00e0 territoriale sull'acqua non riguarda, tuttavia, solo il mare. In merito a ci\u00f2, l'autore porta all'attenzione dei suoi alunni i problemi che possono nascere nel caso in cui un esteso (e navigabile) fiume attraversi pi\u00f9 Stati. Questa situazione risulta essere assai complessa, infatti, la dottrina si \u00e8 interrogata su quali fossero i diritti spettanti a ciascuno Stato in riferimento alla navigabilit\u00e0 delle acque del fiume. Le dottrine in proposito sono state molteplici: v'\u00e8 chi sosteneva il diritto alla navigabilit\u00e0 del fiume solo all'interno dei propri confini; chi, al contrario, sosteneva che tutti gli Stati avessero il diritto di raggiungere il mare senza dover chiedere l'autorizzazione alle autorit\u00e0 statali dei paesi che si sarebbero attraversati; e chi, infine, sosteneva che ogni Stato avesse il pieno diritto di navigare tutto il tratto del fiume (sia verso la foce che verso la fonte) e, anche in questo caso, senza alcun obbligo di autorizzazione.\nAlcuni studiosi del tempo affermavano che la navigazione \"innocente\" non potesse essere limitata da nessun governo straniero dal momento che, avendo stabilmente fini commerciali, rientrasse all'interno dei gi\u00e0 citati \"diritti assoluti\" che spettavano a uno Stato indipendente.\nL'ultimo aspetto della Sovranit\u00e0 affrontato da Maine riguarda l'extraterritorialit\u00e0 del potere statale. Le questioni su cui si discuteva riguardavano, principalmente, le contese relative alla giurisdizione ed all'imperio sussistente su navi che avevano lasciato i lidi della Madre Patria.\nL'indeterminatezza che contraddistingueva le questioni relative alla nazionalit\u00e0 delle navi, e conseguentemente delle giurisdizioni, port\u00f2 nel 1814 a un violento scontro armato tra gli Stati Uniti e la Gran Bretagna. La causa di questo conflitto \u00e8 da rinvenirsi nella assurda pratica dei Capitani di Vascello inglesi che, arbitrariamente, fermavano le imbarcazioni neutrali che navigavano in alto mare e qualora sulla nave neutrale vi fosse imbarcato un marinaio inglese, lo obbligavano a unirsi alla ciurma della propria nave.\nIl trattato che pose fine alla guerra purtroppo non forn\u00ec una disciplina al problema, ma si incentr\u00f2 (quasi totalmente) nella reciproca promessa di dar vita a una nuova era di pace tra i due Stati.\nMaine critica aspramente questa decisione affermando che \"...niente impedisce a questa situazione di ripetersi nuovamente (anche tra Stati diversi) e, qualora dovesse accadere, nessun libro e, naturalmente, nessuna norma potr\u00e0 aiutare a dirimere la questione\".\nCon questa affermazione l'autore mostra tutta la sua preoccupazione nel notare come la disciplina del diritto internazionale stenti a prendere una strada che lo possa elevare a fulcro dei rapporti internazionali.\nInfatti, i crescenti contatti, sia diplomatici che commerciali, tra Stati diversi necessitano (sempre secondo Maine) di un corpo di norme, il pi\u00f9 possibile completo, che si mostri idoneo a garantire un sufficiente grado di determinatezza. Avendo preso atto dei lunghi periodi necessari ai 'comportamenti' per essere elevati a 'consuetudine', Maine auspica che siano i trattati, o pi\u00f9 in generale gli accordi e le iniziative diplomatiche a colmare le lacune del diritto internazionale.\nBelligeranza navale o marittima.\nLa finzione relativa alla extraterritorialit\u00e0, accennata da Maine nella lettura precedente viene in rilievo, in modo particolare, nelle questioni relative alle pi\u00f9 importanti figure appartenenti ai corpi diplomatici o, pi\u00f9 in generale, in merito alla natura delle residenze diplomatiche nei Paesi stranieri. Tale principio, tuttavia, diviene rilevante anche in abito marittimo e navale e la fictio iuris permette di disciplinare i rapporti interni alla nave quando questa stia navigando fuori dalle acque territoriali. Maine incentra la sua quinta lettura sulle conseguenza nascenti da tale principio in periodo di guerra, sia sulle navi degli Stati contendenti che sulle navi appartenenti a Stati che si siano dichiarati neutrali rispetto al conflitto. Maine mette in evidenza come, grazie al principio di extraterritorialit\u00e0, le navi (sia private che pubbliche) altro non siano che \"oggetti di propriet\u00e0 aliena galleggianti sul mare\". L'eventuale cattura di una nave sar\u00e0, di conseguenza, disciplinata dalle norme che disciplinano la cattura di soldati o di truppe terrestri. Questa regolamentazione, fa notare Maine, deriva integralmente dal diritto romano: la propriet\u00e0 di un nemico rappresenta uno degli istituti pi\u00f9 antichi dell'antico diritto, e pu\u00f2 essere ricondotto al ben pi\u00f9 conosciuto principio della res nullius. L'autore, tuttavia, non si limita ad accettare questa disciplina ma si chiede in quale momento sia configurabile l'avvenuta cattura del nemico: \"Il nemico pu\u00f2 essere fatto prigioniero cos\u00ec come si cattura un volatile o un qualsiasi animale selvatico con volont\u00e0 di farlo proprio; ma qualora l'animale dovesse scappare, cesser\u00e0 di essere di propriet\u00e0 di colui che lo ha catturato. Quindi, in quali casi si pu\u00f2 affermare che il prigioniero di guerra sia 'di propriet\u00e0' di colui che lo ha catturato?\"\nLa questione si mostra poco chiara poich\u00e9, anche in seno agli interpreti del diritto romano, non vi \u00e8 mai stata un'unicit\u00e0 di vedute. Alcuni, tra i quali Grozio, sostenevano che l'unico parametro idoneo a dirimere la questione fosse il tempo: occorrevano, infatti, ventiquattro ore di prigionia affinch\u00e9 si potesse dichiarare la propriet\u00e0 su un soldato nemico. Questa teoria fu presto soppiantata dal principio secondo cui, al fine di poter dichiarare di vantare diritti su un prigioniero, occorreva introdurre il nemico all'interno dei margini esterni del presidio romano (infra presidia). L'applicazione di questo principio, in ambito marittimo, comporta la semplice e logica sostituzione del presidio con il porto.\nPi\u00f9 complicato appare il caso in cui una nave da trasporto neutrale abbia, nelle proprie stive, prodotti appartenenti a uno dei belligeranti oppure il caso contrario in cui una nave appartenente a uno degli Stati in guerra trasporti prodotti appartenenti a un paese neutrale.\nNel primo caso l'azione dello Stato belligerante, non potendosi dirigere verso la nave del Paese neutrale, dovr\u00e0 essere diretta verso i prodotti imbarcati che diverranno di sua propriet\u00e0. Nel secondo caso, invece, il prodotti appartenenti allo Stato neutrale non potranno essere sequestrati.\nQuesti principi appaiono (anche agli occhi di Maine) piuttosto anacronistici e non idonei a dettare una disciplina valida e capace di far fronte alle crescenti esigenze dei rapporti internazionali.\nL'autore si dimostra preoccupato nel far notare come gran parte delle norme che governavano le questioni diplomatiche in ambito marittimo fossero ancora ispirate a norme contenute all'interno del \"Consolato del mare\". La sua apprensione deriva dal fatto che il periodo storico in cui tali usi videro la luce fosse caratterizzato da una struttura commerciale ben diversa. Infatti, le rotte percorse dalle navi del tempo, non erano paragonabili alla fitta rete commerciale che si era sviluppata in seno al mediterraneo durante il diciannovesimo secolo. Vi erano usi, contemplati all'interno del 'Consolato del Mare', che prevedevano la conduzione di navi neutrali presso determinati porti; queste consuetudini, ai tempi di Maine, erano difficilmente applicabili poich\u00e9 i cargo potevano trovarsi a una distanza notevole dal porto in cui dovevano essere condotti.\nLa 'Dichiarazione di Parigi del 1854' fu salutata dall'Autore con grande soddisfazione. Questo accordo fu sottoscritto dagli Stati che avevano combattuto la Guerra di Crimea e fu il primo atto con cui si cerc\u00f2 di conferire una disciplina moderna ed efficace a questo campo del diritto internazionale che faceva leva su antichi usi del tutto inidonei a far fronte alle crescenti esigenze politico-diplomatiche. I punti di maggior interesse di questo accordo furono quattro: l'abolizione del 'privateering'; l'affermazione che la bandiera neutrale ha il potere di coprire i beni dei nemici (con l'eccezione del contrabbando di guerra); la previsione secondo cui i beni appartenenti a uno Stato neutrale non possano essere confiscati e, infine, introduzione dell'obbligo per i blocchi navali di essere realmente idonei ad evitare l'approdo costiero alle navi nemiche.\nLe speranze di Maine furono, purtroppo, presto disilluse. Infatti questo accordo non ebbe il seguito che i sottoscrittori si auspicavano: il rifiuto da parte degli Stati Uniti di recepire tali principi all'interno del proprio ordinamento giuridico, indusse numerosi altri Stati a comportarsi allo stesso modo. Maine ritiene, in proposito, che il comportamento di questi Paesi non fosse dettato dalla condivisione delle riserve espresse dagli Stati Uniti, ma dal timore di imporsi limitazioni militari rifiutate dallo Stato che si preparava a divenire il pi\u00f9 potente del mondo.\nQuesto atteggiamento rappresent\u00f2, per Maine, un enorme passo indietro nella lunga strada che porta a un diritto internazionale coerente e completo. La complessit\u00e0 delle questioni relative alla 'Dichiarazione di Parigi' hanno indotto l'autore ad affrontarle in una lettura ad esse integralmente dedicata.\nDichiarazione di Parigi.\nCome accennato nel paragrafo precedente, Maine dedica integralmente una lettura, che comunque risulta essere la pi\u00f9 breve, alla Dichiarazione di Parigi. I motivi che lo hanno spinto a tale scelta sono rinvenibili nell'intenzione di portare all'attenzione dei suoi studenti i reali motivi che portarono al fallimento di tale accordo.\nCome accennato in precedenza, l'autore rimase assai deluso nel notare come l'accordo del 1854, che poteva divenire la chiave di volta del diritto internazionale marittimo moderno, si trasform\u00f2 dolorosamente in una semplice verifica diplomatica. La posizione statunitense fu duramente attaccata da Maine che annot\u00f2 come gli interessi economici fossero realmente antagonisti della certezza del diritto internazionale.\nIl motivo che spinse gli Stati Uniti a non recepire all'interno del proprio ordinamento i dettati imposti dalla Dichiarazione, fu il rifiuto di rinunciare al 'privateering'. Le ragioni di questa scelta furono molteplici ma, in particolare, la giustificazione \u00e8 da rinvenirsi nel fatto che il crescente sistema produttivo nordamericano traeva grande beneficio dall'attivit\u00e0 economica legata al mare. Questa politica aveva tra le sue maggiori risorse proprio il 'privateering' che, oltretutto, permetteva ali Stati Uniti di \"proteggere\" il proprio mercato nazionale dalla concorrenza dei prodotti esteri.\nQuesta motivazione spinse gli Stati Uniti a proporre agli Stati firmatari del precedente accordo, l'adozione di un testo della Dichiarazione di Parigi a cui, naturalmente, erano stati apportati alcuni emendamenti di carattere sostanziale. Il punto principale su cui i plenipotenziari nordamericani avevano incentrato la propria attenzione era l'abrogazione del primo punto della Convenzione: l'abolizione del 'privateering'. Tale situazione provoc\u00f2 un acceso dibattito tra gli internazionalisti del tempo che, per la prima volta, si trovarono davanti a una scelta diplomatica e giuridica cos\u00ec delicata. Maine, correttamente, not\u00f2 come questa proposta non rilevasse solo per il suo significato intrinseco, ma per il suo contenuto politico ben delineato. La scelta non doveva essere espressa solo nei termini del 'privateering' ma si doveva guardare oltre: l'approvazione del modello americano rappresentava l'ammissione dell'egemonia politica nordamericana e, molto pi\u00f9 importante, significava per il diritto internazionale, imboccare una strada lastricata di compromessi.\nMaine non si sbilancia in merito: non esprime il suo parere sul fatto se fosse auspicabile (per il diritto internazionale) non accettare la proposta americana e, conseguentemente, attendere un diverso momento per dare al diritto internazionale basi solide, oppure se sia pi\u00f9 utile acconsentire a questa modifica al solo scopo di permettere a questa branca del diritto di avviarsi verso un'attivit\u00e0 di adeguamento.\nLa proposta americana non fu accettata e la Convenzione di Parigi rimase disapplicata.\nMitigazione della guerra.\nL'evoluzione della guerra \u00e8 stata segnata da periodi storici in cui i diritti umani non venivano tutelati in alcun modo.\nMaine, all'interno di questa lettura, riporta una descrizione dettagliata di questi momenti ricordando come l'assenza di regole etiche e giuridiche in questo ambito possa condurre a barbare atrocit\u00e0.\nI casi riportati si riferiscono alla riduzione drastica di abitanti di alcune citt\u00e0 (Maine riporta come la popolazione di Magdeburgo sia stata ridotta da 30000 a 2700 unit\u00e0) unitamente alle modalit\u00e0 di esecuzione. In questi periodi storici, infatti, non veniva fatta alcuna distinzione tra soldati e civili: i rischi derivanti dallo stato di guerra veniva equamente ripartito tra tutta la popolazione e le incursioni militari all'interno delle abitazioni erano assai frequenti.\nIl passaggio tra il XVIII ed il XIX secolo fu segnato, tuttavia, da una rivalutazione dei principi ispirati al concetto di umanit\u00e0 e di rispetto per la natura dell'uomo. Il significato di questo passaggio venne colto anche dai governi dei maggiori Stati mondiali. L'ispiratore di questi principi filosofici, politici, sociali ed etici fu Jean Jacque Rousseau che poggi\u00f2 gran parte delle sue teorie sui capisaldi della Legge di Natura.\nI tentativi per applicare questi fondamenti morali in ambito politico furono numerosi: le manovre politiche di Alessandro II di Russia, la Convenzione di Bruxelles del 1874 e la Convenzione di Ginevra ne sono alcuni, ottimi esempi.\nInsieme a queste dimostrazioni, Maine porta all'attenzione dei lettori il \"Manuale di Regole ed Usi ad utilizzo dei militari\" che venne redatto al termine della guerra di Secessione. Questo testo riporta alcuni obblighi a cui dovranno attenersi i militari in guerra al fine di eliminare i comportamenti e le azioni di guerra troppo cruenti.\nL'adozione di questo manuale da parte di Francia, Germania ed Inghilterra fu vista come la chiara intenzione da parte degli Stati europei di aderire a questa dominante corrente etica e di accettare regole atte a conferire una maggiore dignit\u00e0 alla natura umana. Maine analizza tre punti fondamentali di questa guida; il primo di questi riguarda il concetto di guerra: \u00abLa guerra in senso stretto \u00e8 uno scontro armato tra nazioni indipendenti ed il potere di dichiararla spetta esclusivamente al potere sovrano di uno Stato. Nella nostra Nazione, l'annuncio formale \u00e8 rappresentato da una proclamazione effettuata da Sua Maest\u00e0\u00bb.\nQuesto dettato viene analizzato da Maine traendo spunto dalla nozione degli antagonisti e da ci\u00f2 che tale nozione comporta. L'autore saluta con soddisfazione questa definizione poich\u00e9 si parla esplicitamente di conflitto tra Nazioni indipendenti, senza accennare in alcun modo ai rispettivi cittadini. Questo dettaglio ha un'enorme importanza sostanziale: per la prima volta la guerra non \u00e8 \u00ab...guerra tra uomo e uomo, ma guerra tra Stato e Stato.\u00bb Questa suddivisione concettuale palesa la volont\u00e0 di limitare il rapporto bellico esclusivamente ai militari senza coinvolgere (in alcun modo) i cittadini e, particolarmente, le donne ed i bambini.\nLa seconda parte del \"manuale\" analizzata da Maine riguarda quelle tecniche militari che devono essere bandite dalla guerra perch\u00e9 troppo crudeli o ignobili. L'attivit\u00e0 oggetto di questa previsione \u00e8 da rinvenirsi particolarmente nell'avvelenamento. Al termine \"avvelenamento\" l'Autore concede un significato molto ampio facendovi rientrare sia la sofisticazione dei prodotti alimentari e l'inquinamento delle risorse idriche, sia l'avvelenamento delle armi (ovviamente delle armi bianche).\nQuesta previsione dimostra compiutamente la volont\u00e0 degli Stati di mitigare gli effetti inumani della guerra: i significati in cui Maine ha voluto far rientrare il concetto di \"avvelenamento\" rappresentano, nel primo caso, una vigorosa tutela delle popolazioni civili e, nel secondo, difendono i militari da morti crudeli e dolorose.\nL'ultimo punto di questa analisi effettuata da Maine riguarda l'assassinio ed i risvolti che questo comporta in guerra: \"L'assassinio \u00e8 contrario ai costumi di guerra. L'assassinio \u00e8 rappresentato dall'omicidio a tradimento di uno o pi\u00f9 soldati nemici. L'essenza di questa figura \u00e8 rappresentata dall'inganno che non deve essere confuso con l'astuzia\". Questa previsione, sostiene Maine, fu introdotta in seguito all'uccisione di Guglielmo D'Orange che cre\u00f2, in seno alla diplomazia, il timore che un tale comportamento potesse divenire di uso comune nel risolvere conflitti tra gli Stati.\nModerne leggi di guerra; norme sui prigionieri e sugli ambienti di prigionia.\nCon le conclusioni contenute all'interno di queste letture, Maine prosegue la dissertazione iniziata con \"La mitigazione della guerra\" riportando altri esempi di comportamenti non ammessi in tempo di belligeranza. I punti che l'Autore analizza riguardano la struttura delle armi ed i comportamenti che devono essere tenuti in tempo di guerra.\nPer quanto riguarda gli strumenti di offesa, Maine prende atto della impossibilit\u00e0 di disciplinare l'utilizzo di determinate armi sia per il controsenso intrinseco che ci\u00f2 comporterebbe, sia perch\u00e9 la tecnologia, per definizione, \u00e8 in continua evoluzione e le invenzioni si susseguono con una rapidit\u00e0 tale da rendere anacronistico un atto di regolamentazione subito dopo la sua emanazione.\nQuesta impossibilit\u00e0 non impedisce per\u00f2 a Maine di criticare aspramente (particolarmente sotto l'aspetto etico) l'utilizzo di determinate armi di nuova invenzione quali la torpediniera ed il rostro navale. Queste armi, secondo l'Autore, sono responsabili di impressionanti distruzioni; al fine di dimostrare questi ragionamenti l'autore riporta l'esempio del recente conflitto che ha visto come protagoniste queste armi: la guerra di secessione nordamericana. Durante questo conflitto, il grande numero di soldati che hanno perso la vita hanno visto sparire anche la dignit\u00e0 propria della natura umana: i motivi dei decessi e le condizioni dei corpi dei soldati ritrovati nei campi di battaglia hanno poco da spartire con il concetto di dignit\u00e0.\nOltre alle (crude) descrizioni riportate da Maine, queste letture contengono anche importanti precisazioni in merito alla condizione dei prigionieri di guerra e dei mezzi ausiliari di soccorso. La condizione dei prigionieri di guerra venne regolamentata, per la prima volta, secondo principi ispirati alla correttezza ed al rispetto del nemico. La cattura di un soldato nemico portava, fino ad allora, a una situazione del tutto simile a quella dello schiavo: il soggetto perdeva, oltre alla libert\u00e0, anche la nazionalit\u00e0 ed i diritti civili e poteva essere utilizzato per qualsiasi scopo ritenuto utile da parte dei suoi nemici.\nL'introduzione di una regolamentazione della materia apport\u00f2 sostanziali modifiche statuendo che la cattura di un soldato rivale comportasse esclusivamente l'estromissione dal combattimento da parte del prigioniero e che al termine del conflitto il militare avesse il diritto di tornare in patria: la cattura, quindi, aveva solo la funzione di impedire a un soldato, non pi\u00f9 allineato nel proprio esercito, di prendere parte combattimenti. Oltre a queste regole, venne stabilito che in nessun modo il prigioniero potesse essere sottoposto a violenze o messo a morte. L'unica situazione in cui un nemico catturato poteva essere condannato a alla pena capitale si aveva quando il ruolo istituzionale ricoperto all'interno del proprio esercito era quello di spia. Per quanto riguarda, infine, i prigionieri di guerra, questi dovranno essere oggetto di scambio alla fine del conflitto e ciascun soldato imprigionato sar\u00e0 valutato, ai fini dello scambio, sulla base del suo grado militare.\nL'analisi che Maine effettua, al contrario, in merito alla regolamentazione del ruolo e dei diritti dei mezzi ausiliari di soccorso, immerge le sue radici in uno dei pi\u00f9 importanti atti internazionali del secolo scorso: La Convenzione di Ginevra del 22 agosto 1864.\nQuesta Convenzione, strutturata in dieci articoli, prevede alcuni dettati ispirati ai pi\u00f9 alti principi di correttezza e di etica.\nIl primo articolo \u00e8 dedicato alle strutture ed alle infrastrutture di soccorso e prevede che queste, (ambulanze ed ospedali), debbano essere considerate come neutrali fin quando ospitino una persona bisognosa di cure. Oltre a questi elementi, devono essere considerali come estranei al conflitto tutte le persone stabilmente occupate in tali strutture. L'eventuale occupazione militare dell'area geografica non deve in alcun modo comportare l'interruzione dei servizi medici ed ospedalieri. Profondamente innovativa risultano, poi, anche le previsioni contenute all'interno del quinto e del sesto articolo ove si prevede che \"...devono essere considerati come non allineati gli abitanti del Paese che hanno la possibilit\u00e0 di prestare soccorso alle persone ferite in battaglia\" (...) \"...le infrastrutture militari dovranno ospitare tutte le persone che abbiano subito lesioni gravi durante il combattimento, prescindendo dalla loro nazionalit\u00e0 e dallo schieramento militare di appartenenza\".\nLa seconda lettura presa in esame, si conclude con un'analisi effettuata dall'autore di un insieme di regole di grande interesse giuridico e diplomatico la cui attuazione risulta, tuttavia, assai problematica: questi dettami riguardano, infatti, il comportamento che devono tenere i civili, qualora la propria Nazione si trovi in stato di guerra.\nLe norme che avrebbero dovuto disciplinare queste circostanze prevedevano, innanzitutto, che \"...il primo compito di un cittadino \u00e8 quello di difendere la sua Patria, ma questa protezione deve avvenire secondo i principi giuridici ed etici che regolano lo stato di belligeranza. Queste regole richiedono che un nemico debba essere messo in grado di distinguere gli individui appartenenti ai corpi dell'esercito regolare dai semplici cittadini\".\nMaine non si lascia sicuramente sfuggire l'assurdit\u00e0 di questa previsione: \"...non \u00e8 difficile comprendere come mai il dettati di questa Convenzione non siano stati mai applicati...\" L'autore, infatti, porta all'attenzione dei lettori esempi recenti in cui, durante una battaglia, i militari ed i civili non risultavano pi\u00f9 distinguibili tra loro attraverso il semplice esame visivo degli indumenti.\nTutte queste prospettive vengono viste da Maine con una enorme soddisfazione sia perch\u00e9 rappresentano (indubbiamente) una svolta nella considerazione che viene data alla natura umana, sia perch\u00e9 rappresentano una valida testimonianza della volont\u00e0 degli Stati di intraprendere una strada, fino ad allora, sconosciuta nei rapporti internazionali fatta di collaborazione e di cooperazione reciproca.\nStudi sulla guerra terrestre.\nCome nelle letture precedenti, Maine introduce questo argomento ricordando come la Convenzione di Bruxelles abbia mancato i suoi propositi di porre norme efficaci sulle condotte che i militari avrebbero dovuto seguire in periodo di guerra. Questi comportamenti sono, infatti, regolate dai manuali di condotta che i governi degli Stati civili hanno consegnato ai loro Ufficiali di campo.\nQueste condotte divengono rilevanti, in particolare, qualora una parte del territorio di uno degli Stati contendenti sia un territorio \"occupato\".\nLa disciplina giuridica di queste aree geografiche \u00e8 riconducibile alla regolamentazione romana del \"postliminium\" a seguito di un'occupazione.\nUn \"invasore\" pu\u00f2 essere definito come tale qualora sia nella disponibilit\u00e0 fisica di parte di uno Stato in seguito a un combattimento o per abbandono dei territori da parte del Paese avente diritto. L'occupazione deve essere reale e non nominale e qualora, riguardi un'area geografica inscindibilmente legata a un'altra, questa verr\u00e0 implicitamente estesa a tutto il territorio in oggetto. L'occupazione cesser\u00e0 nel momento in cui si interromper\u00e0 il contatto fisico tra il territorio e l'esercito dello Stato aggressore. All'interno del distretto invaso non viger\u00e0 n\u00e9 l'ordinamento giuridico dello Stato occupato, n\u00e9 quello del Paese occupante bens\u00ec saranno solo leggi di guerra a dovere essere rispettate. Sar\u00e0, comunque, concessa la possibilit\u00e0 all'esercito che abbia occupato un territorio, di istituire dei tribunali speciali per far fronte ai reati commessi dagli abitanti del territorio occupato. Al contrario, per quanto concerne i soldati, questi dovranno continuare a rispettare le leggi emanate dai loro rispettivi governi.\nQualora un'occupazione abbia portato alla conquista definitiva di un territorio nemico, i governi dei rispettivi Paesi sottoscriveranno un trattato di pace. Il trattato di pace, nota Maine, \u00e8 una conquista piuttosto recente della diplomazia e consiste nella rimozione dei presupposti e dei contenuti della guerra.\nLa distinzione tra il trattato di pace e l'armistizio risiede nella esigenza, per il trattato di pace, di essere espressamente autorizzato dallo Stato, mentre, l'armistizio potr\u00e0 essere richiesto (e di conseguenza concesso) a seguito della semplice manifestazione di volont\u00e0 da parte degli Ufficiali dell'esercito. Esistono una serie di norme che disciplinano le attivit\u00e0 consentite in seguito a un armistizio: la pi\u00f9 interessante prevede che durante l'armistizio gli eserciti non possano modificare gli schieramenti delle truppe o, pi\u00f9 genericamente, non \u00e8 consentito intraprendere attivit\u00e0 militari che non possano essere interrotte dal nemico senza dover ricorrere all'uso delle armi.\nAl trattato di pace segue, nella quasi totalit\u00e0 dei casi, la resa. Con questo atto un governo accetta le condizioni militari e territoriali in cui si trova. Le concessioni politiche e geografiche, che dovranno essere rispettate dallo Stato soccombente, sono direttamente dipendenti dalla situazione militare sul territorio.\nAnche l'introduzione, ed il conseguente rispetto, di queste norme viene salutata da Maine come una conquista per il diritto internazionale. Si ricordi che l'Autore sostiene che il diritto internazionale ha la responsabilit\u00e0 di regolare i rapporti di pace e non le situazioni di belligeranza poich\u00e9 queste ultime risultano essere strettamente legate alla natura umana.\nDiritto di cattura derivante dalla presa del territorio.\nL'ultima, breve, lettura avente ad oggetto questioni giuridiche, \u00e8 dedicata dall'autore ai diritti che vengono attribuiti a un esercito a seguito di una occupazione militare completata con successo. I diritti a cui si riferisce Maine riguardano, in particolar modo, quelli aventi ad oggetto i beni immobili ed i beni mobili presenti sul territorio conquistato. Negli Stati orientali, ed in particolare in India, un bene oggetto di propriet\u00e0 privata risulta avere un legame pi\u00f9 stretto con il territorio su cui si trova che non con il suo legittimo proprietario.\nNessuna questione giuridica pu\u00f2 essere posta per quanto riguarda i beni immobili: questi passano di diritto all'occupante. Pi\u00f9 incerto appare, al contrario, il destino dei beni mobili. Questi, infatti, non possono essere classificati nella loro \u201cglobalit\u00e0\u201d come un insieme omogeneo di res ma saranno disciplinati in maniera diversa a seconda della loro natura. Nessuna azione pu\u00f2 essere considerata pi\u00f9 barbara di quella che comporta la distruzione, lo smarrimento o la confisca degli archivi dello Stato, degli atti dei tribunali e degli atti storici di un Paese; un invasore pu\u00f2 consultarli e copiarli, ma la sottrazione o la distruzione di questi documenti \u00e8 un atto incivile e contrario agli usi di guerra. Questo comportamento, non portando alcun beneficio all'invasore, deve essere considerato alla stregua di un atto puramente selvaggio.\nCon questa frase, Maine introduce in maniera chiara e decisa la differenziazione sistematica che si deve realizzare in riferimento ai beni mobili che possono essere oggetto di contesa. Oltre ai citati atti aventi carattere politico ed amministrativo, l'Autore prende in considerazione i comportamenti diretti verso i beni facenti parte del patrimonio artistico e culturale di uno Stato. Le opere d'arte ed in particolare le sculture e le pitture, rappresentano l'identit\u00e0 e la natura di un Paese e la loro sottrazione lederebbe l'essenza dello Stato.\nAssai simile a questa disciplina, appare la regolamentazione in ambito militare dei saccheggi e delle depredazioni che possono essere eseguite dalle truppe.\nLe considerazioni dell'autore in riferimento a questi atti risulta essere in contrasto con la grande eticit\u00e0 dimostrata nel trattare altre questioni di diritto internazionale. Infatti, Maine si mostra intransigente nei soli confronti del saccheggio non autorizzato dall'Ufficiale di campo; la motivazione data dall'autore consiste nella considerazione che i beni abbandonati dai civili in fuga, altro non siano che res nullius e, come tali, libere da ogni legame giuridico. L'analisi di questo pensiero dell'autore, mostra un forte contrasto con il suo ideale secondo cui \"...la guerra deve essere uno scontro tra Stati e non tra persone\".\nPropositi per eliminare la guerra.\nL'ultima lettura dell'opera \u00e8 composta da considerazioni dell'autore in merito alle riforme che il diritto internazionale dovrebbe affrontare al fine di eliminare la guerra dai mezzi di risoluzione delle controversie internazionali.\nIn merito, Maine osserva attentamente le realt\u00e0 politiche e religiose degli Stati che fanno parte della comunit\u00e0 internazionale notando come alcuni estremismi religiosi, incompatibili con una politica fatta di collaborazione e sviluppo, influenzino radicalmente le scelte istituzionali di molti Paesi. Al tempo stesso, tuttavia, porta alla luce i principi cattolici che ripudiano la guerra come strumento diplomatico e politico.\nLe strutture idonee ad interrompere le attivit\u00e0 militari dei singoli Paesi dovevano avere compiti di controllo sulla sicurezza internazionale e funzioni di coordinamento tra le diverse politiche degli Stati. Un aspetto di notevole importanza doveva, inoltre, essere assolto da una Corte che avesse il potere e la legittimit\u00e0 di statuire in maniera vincolante per gli Stati aderenti.\nMaine ricorda, poi, come fino ad allora si considerava la guerra come \"...un arbitrato le cui sorti erano lasciate ad una entit\u00e0 sovrannaturale...\"; questa concezione venne gradualmente abbandonata e dal momento che non esisteva alcun tribunale che potesse statuire sulle controversie internazionali, si faceva sentire l'esigenza di poter ricorrere a un arbitrato volontario. Questa regolamentazione rende opportuna, comunque, una disciplina assai dettagliata al fine di evitare una politica fatta di tentativi; infatti Maine nutriva il timore che alcuni Stati, vista l'assenza di un rischio di perdite economiche e militari, potessero ricorrere a questa forma di giurisdizione volontaria anche quando erano coscienti di non aver alcun diritto valido da far valere.\nUn ostacolo di non facile risoluzione \u00e8 tuttavia rappresentato dalla composizione del Collegio giudicante. Tra le parole dell'autore si pu\u00f2 notare un forte scetticismo nei confronti della imprescindibile imparzialit\u00e0 dei componenti del corpo giudicante: i rapporti internazionali, per definizione, si basano sulla politica e questa, in qualsiasi momento storico, si \u00e8 appoggiata su reciproche concessioni e su coalizioni pi\u00f9 o meno pubbliche. Oltre a una struttura giuridica che statuisca su conflitti tra Stati, sarebbe assai opportuna anche una vera propria Corte di Giustizia. Le norme del diritto internazionale impongono agli Stati il mantenimento di determinate regole e comportamenti, ma non esiste alcun organismo che abbia la facolt\u00e0 di imporre sanzioni agli Stati in caso di mancata osservazione delle norme che regolano i rapporti tra Stati.\nIl riferimento a un grado di indeterminatezza spesso accompagna la Legge delle Nazioni. Questo aspetto deriva dall'origine strettamente consuetudinaria del diritto internazionale che permette (indubbiamente) di poggiarsi su comportamenti approvati e recepiti dalla gran parte degli Stati ma che conduce, in alcuni casi, a un'approssimazione che non reca beneficio alla sua diffusione.\nIl ricorso a una codificazione del diritto internazionale sorreggerebbe sicuramente la sua espansione facendo leva sulla determinatezza, ma con tutta probabilit\u00e0 l'opera di codificazione, oltre ad essere un lavoro dai contenuti amplissimi, sarebbe sicuramente influenzato dal potere politico dei governi degli Stati pi\u00f9 potenti.\nOltre all'influenza da parte degli Stati pi\u00f9 progrediti, la codificazione priverebbe (probabilmente) il diritto internazionale di un suo aspetto peculiare: la dinamicit\u00e0. Questo suo particolare carattere gli ha permesso di mantenere, negli anni, una modernit\u00e0 assoluta, permettendogli di far fronte (attraverso l'analogia o il ricorso ai suoi capisaldi) a delle situazioni nuove e non previste dalla consuetudine. Nel considerare i vantaggi della codificazione occorre, poi, anche pensare a come ci si comporterebbe innanzi a un fatto mai accaduto prima e non contemplato dalle norme scritte.\nConclusioni.\nLe opere scritte da Maine sono la dimostrazione che la giurisprudenza pu\u00f2 essere anche una forma di letteratura. Lo stile, la chiarezza e la semplicit\u00e0 dei testi permetteranno a questi saggi di essere letti anche in futuro. Gli argomenti trattati potranno conoscere dottrine diverse e diversi punti di osservazione ma l'occhio scrupoloso ed onesto di Maine rimarr\u00e0 sempre indicato come un valido punto di riferimento.\nLa chiave di volta del suo consenso risiede, oltre che nelle dette caratteristiche, nella sua capacit\u00e0 di rimanere vergine a fronte dei punti di vista dei suoi colleghi disegnando cos\u00ec una realt\u00e0 nuova ma mai infondata. Le sue esposizioni affrontano costantemente il rapporto tra gli elementi giuridici pi\u00f9 che l'elemento nel suo insieme. Questo stile espositivo lo ha obbligato ad illustrare i suoi modelli con esemplificazioni che si sono sempre dimostrate accurate e confacenti all'argomento trattato. La storia \u00e8 stata per lui lo strumento imprescindibile per spiegare l'evoluzione giuridica moderna: ogni cammino che porti a un progresso (giuridico e non) fonda le sue radici in un accadimento storico che deve essere conosciuto e capito per comprenderne l'essenza. Per Maine i risultati non hanno significato se non si conosce il cammino che si \u00e8 dovuto percorre. Il principale bersaglio del suo metodo storico era costituito dall'\"ipotesi\" di una legge e di uno \"stato di natura\" che l'autore trattava \"come una falsit\u00e0 empirica, suscettibile di essere confutata storicamente\". Il modello giusnaturalistico, in tutte le sue varianti, si fondava sulla credenza, pi\u00f9 o meno consapevole, in \"una condizione non storica della societ\u00e0 o dell'individuo\"; il ricorso alla storia, secondo Maine, svelava la falsit\u00e0 di questa credenza, e mostrava il carattere moderno delle idee delle istituzioni che i giusnaturalisti avevano attribuito al mitico \"uomo naturale\". L'individuo non era un presupposto o un punto di partenza, ma il risultato di un graduale processo evolutivo: il diritto antico, scriveva Maine, \"ignora quasi totalmente l'individuo; non si occupa degli individui, ma delle famiglie, non dei singoli, ma dei gruppi\".\nSe la filosofia giuridica, fondata sull'ipotesi di uno stato di natura, restava \"l'antagonista principale del metodo storico\", non mancavano, nelle sue opere, ed in particolare nelle pagine di Ancient Law, gli spunti polemici nei confronti delle giurisprudenza analitica di Bentham e di Austin. I teoremi dei giuristi analitici, al pari di quelli degli economisti politici, lungi dal fondarsi sui \"principi universali della natura umana\", erano il risultato di un'osservazione ristretta al presente di alcune societ\u00e0.\nIl metodo storico \"affinato e corretto\" dal metodo comparativo, promuoveva un allargamento decisivo del campo d'indagine, sia sul piano temporale che su quello geografico. L'osservazione diretta di quelle societ\u00e0 in cui le primitive istituzioni \"ariane\" meno erano soggette ad influenze esterne, e in primo luogo della societ\u00e0 indiana di cui era profondo conoscitore, veniva in aiuto all'indagine storica, e viceversa. L'unico rimprovero che Maine muove alla scuola storica \u00e8 quello di non aver saputo introdurre il proprio patrimonio culturale all'interno della vita contemporanea. \"Ancient Law: its Connection with the Early History of Society and its Relation to Modern ideas\": il titolo stesso dell'opera principale di Maine dimostra l'importanza che aveva per l'autore il raccordo tra il passato ed il presente; la Scuola Storica non doveva limitarsi a una sterile analisi degli accadimenti del passato, ma aveva il compito di osservarli sotto una luce alimentata dall'esperienza degli anni trascorsi.\nTuttavia la vita professionale ed il suo grande spessore culturale di Maine lo portarono a conoscere entit\u00e0 del diritto assai lontane dalla scuola storica e romanistica.\nCome tutte le persone dotate di forte carisma, Maine \u00e8 stato spesso criticato da parte dei suoi colleghi. Alcuni suoi scritti, tuttavia, appaiono eccessivamente influenzati dal desiderio di rendersi difensore valoroso della cosa pubblica di cui \u00e8 stato incaricato per numerosi anni; come Popular Government che, essendo una raccolta di articoli giornalistici, lascia trasparire una faziosit\u00e0 politica che non giova all'immagine di un uomo che ha contrassegnato le opere letterarie e la sua vita con la coerenza e la sistematicit\u00e0.\nIndipendentemente da queste considerazioni riteniamo che l'effettivo merito di Maine sia quello di aver esteso la possibilit\u00e0 di conoscere il mondo giuridico anche a coloro che non ne facevano parte, e di aver permesso a chi, al contrario, ne era gi\u00e0 conoscitore, di scoprirne nuovi aspetti. Gli strumenti che gli hanno permesso di raggiungere questo risultato sono da considerarsi importanti quanto lo scopo raggiunto: un linguaggio semplice, essenziale ma mai scarno. Il tutto osservato da un punto di vista, fino ad allora mai sperimentato, fatto di esperienza e di metodicit\u00e0."}
{"id": "2826739", "revid": "219110", "url": "https://it.wikipedia.org/wiki?curid=2826739", "title": "FreeCAD", "text": "FreeCAD (da non confondere col freeCAD di Aik-Siong Koh) \u00e8 un programma libero di tipo CAD 3D generalista.\nUna delle principali attenzioni di FreeCAD \u00e8 di fare pesante uso di altre librerie open-source: \u00e8 infatti basato su Open CASCADE, una piattaforma di sviluppo software composta da librerie, componenti e servizi utilizzata per lo sviluppo della maggior parte dei programmi di CAD/CAE liberi, Coin3D (una creazione di Open Inventor), le librerie grafiche (GUI) Qt Framework, e Python, un popolare linguaggio di scripting/programmazione. Lo stesso FreeCAD a sua volta pu\u00f2 inoltre essere usato come libreria software da altri programmi CAD/CAE.\nFreeCAD \u00e8 volto principalmente all'ingegneria meccanica, ma ha preso piede in una variet\u00e0 di utilizzazioni ingegneristiche, come l'architettura.\nPurtroppo, l'interfaccia utente \u00e8 ancora nella sua fase iniziale: molte funzioni accessibili tramite il codice Python non sono state implementate attraverso l'HMI grafica. Questo rende il programma di difficile accesso ai suoi utenti potenziali (progettazione meccanica) che non hanno una formazione di programmazione.\nL'installer di FreeCAD occupa circa 220 MB nella versione per Windows 64 bit.\nFunzionalit\u00e0.\nFreeCAD dispone di funzioni simili a software commerciali come CATIA, SolidWorks o Solid Edge e per questo quindi ricade anche nella categoria MCAD, PLM, CAx and CAE. Ambisce ad una funzionalit\u00e0 basata su modelli parametrici e software modulare che facilmente implementa funzioni addizionali senza modificare il \"core system\" (il motore software).\nFormato file.\nIl principale formato utilizzato si chiama FCStd, tuttavia il programma supporta sia in importazione che esportazione anche i tipi di file B-Rep DXF, SVG, STEP, IGES, IFC, STL, OBJ, DAE, SCAD, IV."}
{"id": "2826740", "revid": "34222", "url": "https://it.wikipedia.org/wiki?curid=2826740", "title": "Trolling", "text": ""}
{"id": "2826743", "revid": "93556", "url": "https://it.wikipedia.org/wiki?curid=2826743", "title": "Palazzo Du Mesnil", "text": "Il palazzo Du Mesnil \u00e8 un edificio storico di Napoli, situato in via Chiatamone 61 (con ingresso secondario in Via Partenope 10), nel quartiere di San Ferdinando. \u00c8 uno degli ultimi palazzi di Napoli a non nascere come condominio, ma come palazzo di rappresentanza di una singola famiglia.\nStoria e descrizione.\nL'edificio fu progettato dall'architetto francese Alexis Arroug\u00e8 su commissione dei fratelli di una famiglia nobiliare di origine belga Ermanno e Oscar Du Mesnil, da cui prende il nome. I fratelli Du Mesnil, imprenditori e urbanisti, realizzarono per conto del Comune di Napoli la colmata a mare che estese la terraferma della citt\u00e0 da Mergellina all'attuale Borgo Santa Lucia, ottenendo in cambio la concessione a edificare sui nuovi suoli. La maggior parte degli edifici che attualmente si vedono a via Partenope, viale Gramsci e via Caracciolo furono progettati da Oscar Du Mesnil, a cui si deve anche questo palazzo che divenne la sontuosa dimora di famiglia. Costruito negli anni '70 del XIX secolo, il palazzo era inizialmente limitato al piano terra, al primo e al secondo piano; agli inizi del nuovo secolo furono costruiti gli altri due piani rispettando il disegno e i materiali dell'originaria facciata.\nL'Universit\u00e0 \"L'Orientale\", in cerca di nuovi spazi per le proprie strutture, acquist\u00f2 l'edificio nel 2000. Vi trasfer\u00ec quindi i locali del Rettorato, adibendo le altre sale a rappresentanza. Al palazzo Du Mesnil si tengono oggi le cerimonie di lauree honoris causa dell'Orientale e le sedute del senato accademico e del consiglio di amministrazione. Ospita inoltre l'archivio storico dell'Ateneo in prospettiva di adibirlo a biblioteca.\nGli interni, di notevole raffinatezza, furono sottoposti a vincolo della Soprintendenza per i Beni Artistici nel 1989. In molte sale si conservano soffitti a cassettoni e affreschi di pregio (questi ultimi vennero realizzati da Paolo Vetri e Joseph Mazerolle). Nel 2008 \u00e8 stato completato il restauro della facciata su via Partenope, per motivi di sicurezza dovuti alla caduta di calcinacci.\nNel 2012 \u00e8 stato inaugurato il Museo Orientale Umberto Scerrato, occupante l'intero piano terra del palazzo."}
{"id": "2826744", "revid": "1573940", "url": "https://it.wikipedia.org/wiki?curid=2826744", "title": "Khesht", "text": "Khesht (farsi \u062e\u0634\u062a) \u00e8 una citt\u00e0 dello shahrest\u0101n di Kazerun, circoscrizione di Khesht e Kamaraj, nella provincia di Fars. Aveva, nel 2006, una popolazione di 10.332 abitanti. "}
{"id": "2826745", "revid": "124123", "url": "https://it.wikipedia.org/wiki?curid=2826745", "title": "Ermenguer", "text": "Biografia.\nSembra che fosse un visigoto, membro della nobilt\u00e0 locale. Quando la situazione nell'area si stabilizz\u00f2 sotto il controllo dei Franchi, il \"pagus\" di Emp\u00faries di separ\u00f2 dalla contea di Girona e a Ermenguer fu assegnata la contea da Carlomagno (o dal figlio Ludovico il Pio) all'incirca verso l'813.\nNell'anno 812, diversi conti della Settimania e della Gotia, tra cui il conte di Emp\u00faries, viaggiarono verso la corte di Carlomagno, ad Aquisgrana, per assistere a un giudizio richiesto contro di loro a causa dell'imposizione di tributi eccessivi sulle terre di un gruppo di proprietari terrieri ispanici. \u00c8 probabile che nell'812 gi\u00e0 esistesse un conte di Emp\u00faries e che fosse Ermenguer.\nIl fatto pi\u00f9 rilevante del governo di Ermenguer pi\u00f9 notevole, \u00e8 stata la vittoria navale acquisita nella lotta contro i pirati saraceni, che ebbe luogo nei pressi delle Isole Baleari nell'813. Ermenguer, a capo di una flotta carolingia appena creata, salp\u00f2 per le isole per combattere la pirateria che affliggevano la costa mediterranea. In prossimit\u00e0 delle Baleari si incontr\u00f2 con alcune imbarcazioni saracene che tornavano dopo aver saccheggiato Corsica e Sardegna. Nella battaglia navale i pirati furono sconfitti, otto delle sue navi furono catturate e 500 prigionieri cristiani furono liberati. I Franchi presero le Baleari e le misero sotto il protettorato della contea di Emp\u00faries, ma le persero per mano dei musulmani nell'885.\nVerso l'817, forse perch\u00e9 Ermenguer era morto o perch\u00e9 si voleva effettuare una riorganizzazione nella distribuzione delle contee carolingie in Aquitania, Settimiana e Marca Hispanica, la contea di Emp\u00faries pass\u00f2 nelle mani di Gocelone che era anche conte del Rossiglione."}
{"id": "2826746", "revid": "81589722", "url": "https://it.wikipedia.org/wiki?curid=2826746", "title": "Programma 101", "text": ""}
{"id": "2826750", "revid": "1573940", "url": "https://it.wikipedia.org/wiki?curid=2826750", "title": "Konar Takhteh", "text": "Kon\u0101r Takhteh (farsi \u06a9\u0646\u0627\u0631\u062a\u062e\u062a\u0647) \u00e8 una citt\u00e0 dello shahrest\u0101n di Kazerun, circoscrizione di Khesht e Kamaraj, nella provincia di Fars. Aveva, nel 2006, una popolazione di 6.690 abitanti. "}
{"id": "2826751", "revid": "287204", "url": "https://it.wikipedia.org/wiki?curid=2826751", "title": "Jean de Chateaumorand", "text": "Nel 1398, sotto il comando del maresciallo di Francia Jean II Le Meingre e per ordine del re di Francia Carlo VI, fu inviato in aiuto dell'imperatore bizantino Manuele II Paleologo, che aveva la sua capitale assediata dai Turchi ottomani. \nJean de Chateaumorand era il comandante in seconda del corpo di spedizione di 1.200 uomini, custode di 12.000 franchi aurei da consegnare all'imperatore. I francesi arrivarono a Costantinopoli nel 1399, riuscirono a rompere il blocco ottomano e ad entrare in citt\u00e0.\nSu consiglio di Jean le Maingre, Manuele si rec\u00f2 a Parigi a richiedere altri aiuti, ma la situazione miglior\u00f2, in quanto il sultano ottomano Bajazet I fu sconfitto e catturato nella battaglia di Ancyra (1402) da Tamerlano: ci\u00f2 port\u00f2 l'impero ottomano ad una lunga guerra di successione (1402-1413).\nJean Le Meingre lasci\u00f2 il comando a Jean de Chateaumorand, che rimase con 300 uomini a Costantinopoli, per cos\u00ec dirigersi a richiamare Manuele, visto che il pericolo era svanito. Dopo questo fatto non abbiamo pi\u00f9 notizie di Jean de Chateaumorand, che per\u00f2 sicuramente torn\u00f2 in patria."}
{"id": "2826758", "revid": "767487", "url": "https://it.wikipedia.org/wiki?curid=2826758", "title": "Internazionali di Francia 1966 - Singolare femminile", "text": "Ann Haydon-Jones batte in finale Nancy Richey 6-3 6-1."}
{"id": "2826759", "revid": "1714743", "url": "https://it.wikipedia.org/wiki?curid=2826759", "title": "Ugo VI di Lusignano", "text": "Biografia.\nInfanzia.\nSecondo il \"Chronicon sancti Maxentii Pictavensis, Chroniques des Eglises d'Anjou\" anno 1060 Ugo era figlio primogenito del quinto Signore di Lusignano, Ugo V, detto \"il Pio (le D\u00e9bonnaire)\" e di Almodis de La Marche, figlia di Bernardo I de la Marche (ca. 991- 16 giugno 1047) conte de la Marche e di Amelia de Ras\u00e9s (? - \u2020 1053). Il nome della madre, ripreso da un documento del 1053 (\"Almodis comitissa, filia que es Amelie comitisse\") \u00e8 citato dallo storico Jos\u00e9 Enrique Ruiz Domenec nel suo libro \"Quan els vescomtes de Barcelona eren\" (Barcelona, 2006) a pag. 320 (ho consultato il libro, ma purtroppo non sono riuscito a trovare alcun documento con la frase citata.\nUgo V di Lusignano detto \"il Pio (le D\u00e9bonnaire)\" era il figlio primogenito del quarto Signore di Lusignano, Ugo IV detto \"il Bruno (le Brun)\" e di Adelarda, come ci conferma il documento n\u00b0 440 del \"Cartulaire de l'abbaye de Saint-Cyprien de Poitiers : (931-1155)\", che riporta di una donazione di Ugo IV di Lusignano (\"Ugo Liziniacensis\"), fatta ai monaci di Lusignano, citando come testimoni la moglie Adelarda (\"Hildeardis uxoris sue\") e i due figli maggiori, Ugo e Rorgone (\"infantum suorum Hugonis et Rorgonis\").\nMatrimonio.\nPoco prima del 1060, Ugo si era sposato con Ildegarda di Thouars (quinta decade del secolo XI-dopo il 1100), come ci conferma il documento n\u00b0 157, datato 1087, del \"Chartes de l'abbaye de Nouaill\u00e9 de 678 \u00e0 1200\", in cui Ildegarda viene citata con i figli Ugo detto il Bruno e Rorgone (\"uxore mea Aldearde et filiis meis Ugone Bruno atque Rorgone\"); Ildegarda, sempre secondo il documento n\u00b0 157, datato 1087, del \"Chartes de l'abbaye de Nouaill\u00e9 de 678 \u00e0 1200\", era figlia del visconte Amalrico di Thouars e della sua prima moglie, Armengarda di Maul\u00e9on. Ildegarda viene citata per l'ultima volta nel documento n\u00b0XV del \"Cartulaires du Bas Poitou (D\u00e9partement de la Vend\u00e9e)\", datato dicembre 1099Ugo da Ildegarda ebbe tre figli.\nGiovinezza.\nSempre secondo il \"Chronicon sancti Maxentii Pictavensis, Chroniques des Eglises d'Anjou\" anno 1059, Ugo aveva un fratello gemello, Giordano, e che, quando Ugo era ancora un bambino, prima del 1044 il matrimonio dei suoi genitori fu annullato per motivi di consanguineit\u00e0 e sua madre, Almodis, nel 1045, si rispos\u00f2, in seconde nozze, con Ponzio, conte di Tolosa, che era vedovo, dal 1044 circa, della sua prima moglie, che, secondo lo storico Justo P\u00e9rez de Urbel, era Mayor Sanchez (ca. 1015- prima del 1044), che i cronisti francesi chiamavano \"Majorie\" , figlia del re di Pamplona, Sancho III Garc\u00e9s di Navarra.Sua madre, Almodis fu poi ripudiata da Ponzio II di Tolosa e spos\u00f2, in terze nozze, nell'estate del 1053, Raimondo Berengario I \"el Vell\" (\"il Vecchio\") (1024-1076), conte di Barcellona.\nNonostante le vicissitudini matrimoniali, sua madre, Almodis conserv\u00f2 un buon rapporto sia con i figli sia con i mariti: nel 1060, infatti convinse il padre di Ugo il Diavolo, Ugo V di Lusignano detto \"il Pio (le D\u00e9bonnaire)\", a schierarsi con suo figlio, di secondo letto, Guglielmo IV di Tolosa, quindi contro il suo sovrano, il duca d'Aquitania e conte di Poitiers, Guido Goffredo, che avanzava delle pretese sul ducato di Tolosa.Guido Goffredo, durante la guerra, pose l'assedio a Lusignano, che ancora secondo il \"Chronicon sancti Maxentii Pictavensis, Chroniques des Eglises d'Anjou\" anno 1060, venne devastata e a seguito dell'assedio Ugo V perse la vita, in combattimento durante una sortita.Ugo, alla morte del padre gli succedette.\nSignore di Lusignano.\nIl documento n\u00b0 V, datato 1062 circa, del \"CARTULAIRE DU PRIEURE DE SAINT-NICOLAS DE POITIERS\" ci conferma che Ugo come signore di Lusignano, controfirm\u00f2 il documento inerente ad una donazione fatta da Guido Goffredo al monastero di San Nicola.\nUgo ampli\u00f2 il dominio dei Lusignano ricevendo delle terre dal monastero di Saint-Maixent, come risulta da due documenti del 10 marzo 1069, nel primo, il documento n\u00b0 CXXIII del \"Chartes et documents pour servir \u00e0 l'histoire de l'abbaye de Saint-Maixent, vol 1\", in cambio dei servizi religiosi rinuncia all'uso della violenza, nel secondo il documento n\u00b0 CXXIV, sempre del \"Chartes et documents pour servir \u00e0 l'histoire de l'abbaye de Saint-Maixent, vol 1\", Ugo si riconosce vassallo del monastero.\nIn quel periodo Ugo viene citato in due documenti del \"Chartes de l'abbaye de Nouaill\u00e9 de 678 \u00e0 1200\": nel documento n\u00b0 121, datato tra il 1060 ed il 1078, controfirma come testimone assieme al fratello Giordano (\"Hugonis de Liziniaco et fratri suo Iordani\"), mentre nel documento n\u00b0 145, datato tra il 1077 ed il 1091, consente ad una donazione assieme ai figli Ugo e Rorgone (\"Ugone de Liziniaco et filiis eius Ugone videlicet Bruno atque Rorgone\"); ed anche nel documento \"Ex tabulario Vindocinensi\" riportato dallo storico francese, Jean Besly (1572-1644), nel suo \"Histoire des comtes de Poitou et des ducs de Guyenne depuis 811 \u00e0 Louis le Jeune\", in cui Ugo (\"Hugo de Liziniaco\") controfirma la riparazione della chiesa di San Giorgio sull'isola di Ol\u00e9ron da parte del conte di Poitiers e duca d'Aquitania, Guglielmo di Poitiers o Guglielmo il Giovane.\nGuerra contro i Mori.\nNel 1087 si rec\u00f2 nella penisola iberica per combattere i Mori, come ci conferma il documento n\u00b0 157, datato 1087, del \"Chartes de l'abbaye de Nouaill\u00e9 de 678 \u00e0 1200\", in cui Ugo VI, prima della partenza per la Spagna, per combattere i Saraceni (\"Ugo Liziniacensis, pro remedio animae meae, contra Saracenos in Hispaniam iturus\"), fece una donazione col consenso della moglie Ildegarda ed i figli Ugo detto il Bruno e Rorgone (\"uxore mea Aldearde et filiis meis Ugone Bruno atque Rorgone\").\nSpedizione in Terra Santa.\nCome i suoi due fratellastri, Raimondo di Saint-Gilles, conte di Tolosa e Berengario Raimondo II, conte di Barcellona, prese parte alla Prima crociata, pare abbia combattuto in Terra Santa, tra il 1101 e il 1103.Secondo lo storico Guglielmo di Tiro, arcivescovo di Tiro, nel XII secolo, Ugo partecip\u00f2 alla seconda conquista di Tortosa, nel 1102 e secondo il canonico e cronista, Alberto di Aquisgrana, nel suo \"HISTORIA HIEROSOLYMITANAE EXPEDITIONIS\", conferma che Ugo pass\u00f2 la Pasqua del 1102 a Gerusalemme, assieme a molti altri cavalieri.\nNel 1106, Ugo era gi\u00e0 rientrato in Francia, come risulta dal documento n\u00b0 CCXI del \"Chartes et documents pour servir \u00e0 l'histoire de l'abbaye de Saint-Maixent, vol 1\", datato proprio 1106, in cui Ugo, definito vecchio, ed il figlio Rorgone (\"Vetulus et filius eius Rorgo\"), si riconoscono vassalli del monastero di Saint-Maixent, ma secondo lo storico americano, Sidney Painter, nel suo \"The Lords of Lusignan in the Eleventh and Twelfth Centuries\", non tennero fede alla loro promessa..\nMorte.\nSecondo il \"Chronicon sancti Maxentii Pictavensis, Chroniques des Eglises d'Anjou\" anno 1110 Ugo risulta che mor\u00ec proprio in quell'anno (1110). Come signore di Lusignano gli subentr\u00f2 il figlio, anche lui di nome Ugo detto il Bruno come ci conferma il documento n\u00b0 CCLXVIII del \"Chartes et documents pour servir \u00e0 l'histoire de l'abbaye de Saint-Maixent, vol 1\", datato 1118, in cui Ugo (\"Hugo Brunus de Liziniaco\"), si riconosce vassallo del monastero di Saint-Maixent.\nDiscendenza.\nUgo e Ildegarda di Thouars ebbero:"}
{"id": "2826761", "revid": "682087", "url": "https://it.wikipedia.org/wiki?curid=2826761", "title": "Variabile qualitativa", "text": ""}
{"id": "2826767", "revid": "697352", "url": "https://it.wikipedia.org/wiki?curid=2826767", "title": "Atherton", "text": ""}
{"id": "2826768", "revid": "767487", "url": "https://it.wikipedia.org/wiki?curid=2826768", "title": "Internazionali di Francia 1965 - Singolare femminile", "text": "Lesley Turner defeated Margaret Court 6-3 6-4."}
{"id": "2826773", "revid": "363629", "url": "https://it.wikipedia.org/wiki?curid=2826773", "title": "Maschere verdi di Giava", "text": "Le maschere verdi di Giava sono alcune maschere rinvenute sull'isola di Giava, in Indonesia.\nIl sito di Gua Made fu scoperto nel 1982 da un funzionario dell'Ufficio per la Conservazione Archeologica di Giava Orientale, ma i primi reperti emersero solo nel 2001 dal mercato antiquario, acquistati da un imprenditore italiano, che s'interess\u00f2 alla scoperta e port\u00f2 avanti alcune ricerche sul luogo.\nLe maschere, realizzate in una lega di metallo verde, sono state datate al II millennio a.C. tramite analisi di termoluminescenza su frammenti ceramici provenienti dal luogo del ritrovamento. Tuttavia alcuni studiosi italiani preferiscono datare le opere all'inizio del I millennio a.C.. L'Istituto Italiano per l'Africa e l'Oriente ha condotto nel luglio del 2007 alcune indagini archeologiche sul sito."}
{"id": "2826774", "revid": "30352373", "url": "https://it.wikipedia.org/wiki?curid=2826774", "title": "Giava orientale", "text": ""}
{"id": "2826775", "revid": "118453133", "url": "https://it.wikipedia.org/wiki?curid=2826775", "title": "Lassa pur ch'el mond el disa", "text": "Lassa pur ch'el mond el disa (ma Milan l'\u00e8 on gran Milan) \u00e8 una canzone milanese scritta in musica da Giovanni D'Anzi e in parole da Alfredo Bracchi nel 1939.\nLa canzone.\nDopo il grande successo ottenuto da \"Oh mia bela Madunina\" nel 1934, \"Lassa pur ch'el mond el disa\" si present\u00f2 da subito come un vero e proprio inno all'orgoglio cittadino, una canzone che celebra l'essenza della \"milanesit\u00e0\". Il ritornello dice appunto, riprendendo l'ultimo verso di \"Oh mia bela Madunina\": \"lascia pure che il mondo dica, ma Milano \u00e8 una grande Milano\".\nTesto.\nSe sa che a parl\u00e0 de Milan se fa minga fadiga\ncon tanti argoment per i mann el discors el scarliga\nciappem per esempi i semafor, che gran maraviglia\nte par de ved\u00e9 tanta gent a ball\u00e0 la quadriglia.\nLassa pur ch'el mond el disa, ma Milan l'\u00e8 on gran Milan\nP\u00f2rta Cicca e la Bovisa, che dintorni pr\u00f2ppi san\ne la nebbia che bellezza, la va gi\u00f2 per i polmon,\ne quand fiocca, che gi\u00f2ia, gh'\u00e8 el Parco e i Bastion\nper sci\u00e0 senza and\u00e0 al Mottaron,\nfa nag\u00f2tt se poeu pioeuv e andemm gi\u00f2 a tomborlon\nin la poccia a pocci\u00e0 el panetton.\nSe sa che a Milan gh'\u00e8 in progett la metropolitana\nper\u00f2 ogni d\u00ec sto progett semper puu el s'allontana\nin cambi num semm che in pittura Milan l'ha faa scoeula\ngh'\u00e8 intorna dom\u00e0 cartellon del formagg Gorgonzoeula.\nLassa pur ch'el mond el disa, ma Milan l'\u00e8 on gran Milan\nel Carrobi e la via Brisa e el carrett dei ciappacan\nse te vet sul Monte Merlo, par de vess a San Vincent,\ncosa l'\u00e8 Monte Carlo, Sanremo e Menton\nin confront de l'Ol\u00f2na e el Tombon\nA Paris ch'\u00e8 la Senna\ne 'l Danubi l'\u00e8 blu\nma a Milan gh'\u00e8 el navili e poeu puu.\nLassa pur...\nLassa pur ch'el mond el disa\nma a Milan se st\u00e0 benon\non bel piatt de busecca con dent i borlott\ne on \u00f2ss buss cont intorna el ris\u00f2tt\ne on litr\u00f2tt de quel bon, cont on bel minestron\nfann content ogni milaneson."}
{"id": "2826784", "revid": "2076670", "url": "https://it.wikipedia.org/wiki?curid=2826784", "title": "KSVG", "text": "KSVG \u00e8 una soluzione per l'interpretazione di SVG da parte dei browser basati su KHTML.\n\u00c8 integrato in KDE e con il browser Konqueror come un KPart. KSVG2 \u00e8 sviluppato in cima a KDOM ed \u00e8 stato distribuito con KDE4.\nInsieme KDOM, KSVG \u00e8 un componente sperimentale di Apple Inc.'s nel framework WebKit.\nKSVG2 \u00e8 anche una parte sperimentale di WebKit. Supporta il formato SVG 1.1."}
{"id": "2826786", "revid": "110157", "url": "https://it.wikipedia.org/wiki?curid=2826786", "title": "S\u00e3o Crist\u00f3v\u00e3o (Rio de Janeiro)", "text": "S\u00e3o Crist\u00f3v\u00e3o (ufficialmente Bairro Imperial de S\u00e3o Crist\u00f3v\u00e3o) \u00e8 un quartiere (\"bairro\") della zona centrale della citt\u00e0 di Rio de Janeiro in Brasile.\nAmministrazione.\nS\u00e3o Crist\u00f3v\u00e3o fu istituito come \"bairro\" a s\u00e9 stante il 23 luglio 1981 come parte della omonima Regione Amministrativa VII del municipio di Rio de Janeiro.\nNel 1998 una parte del suo territorio fu separata con la creazione del quartiere Vasco da Gama in onore della squadra calcistica omonima che quell'anno aveva vinto la Coppa Libertadores nel centenario della sua fondazione. Il nuovo quartiere sorse proprio intorno allo stadio S\u00e3o Janu\u00e1rio, sede delle partite casalinghe del club.\nNel 2007 il municipio di Rio de Janeiro cambi\u00f2 ufficialmente nome al quartiere decretandolo \"Imperial\" per l'importanza storica assunta in particolare all'inizio del XIX secolo quando la corona portoghese in esilio si trasfer\u00ec in Brasile presso il Palazzo di S\u00e3o Crist\u00f3v\u00e3o, nell'attuale parco Quinta da Boa Vista, che divenne poi la sede dell'Impero del Brasile."}
{"id": "2826788", "revid": "287204", "url": "https://it.wikipedia.org/wiki?curid=2826788", "title": "Lycksele", "text": "Lycksele \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2826793", "revid": "465169", "url": "https://it.wikipedia.org/wiki?curid=2826793", "title": "Nustalgia de Milan", "text": "Nustalgia de Milan \u00e8 una canzone in dialetto milanese del duo formato da Giovanni D'Anzi e Alfredo Bracchi, scritta e composta intorno al 1939, e pubblicata nel 1940.\nLa canzone.\n\u00c8 uno dei brani in dialetto milanese pi\u00f9 noti tra i milanesi costretti a rimanere lontano dalla loro citt\u00e0, esperienza provata dallo stesso D'Anzi che visse per alcuni periodi a Roma e a Parigi. La canzone divenne popolare in particolare durante la seconda guerra mondiale. Alberto Rabagliati la fece entrare nel suo repertorio e la cant\u00f2 a Brindisi ad un contingente di soldati pronti a partire per la guerra in Grecia e Albania."}
{"id": "2826795", "revid": "1305772", "url": "https://it.wikipedia.org/wiki?curid=2826795", "title": "KDOM", "text": "KDOM \u00e8 un modulo KPart per DOM rendering in browser basati su KHTML. KSVG \u00e8 costruito sulla base di KDOM ed \u00e8 stato distribuito con KDE4.\nInsieme con KSVG, KDOM \u00e8 un componente sperimentale di Apple Inc.'s nel framework WebKit."}
{"id": "2826796", "revid": "336009", "url": "https://it.wikipedia.org/wiki?curid=2826796", "title": "Motore multijet", "text": ""}
{"id": "2826798", "revid": "436907", "url": "https://it.wikipedia.org/wiki?curid=2826798", "title": "Diego Bianchi", "text": "Biografia.\nDopo aver conseguito il diploma di maturit\u00e0 presso il liceo classico \"Augusto\" di Roma, si \u00e8 laureato in Scienze politiche alla Sapienza, con relatore Domenico Fisichella, con una tesi sui partiti politici La Rete di Leoluca Orlando e la Lega Nord di Umberto Bossi. \nDal 2000 comincia a lavorare come \"content manager\" del portale web Excite Italia. Dal 2003, con lo pseudonimo di \"Zoro\", inizia l'attivit\u00e0 di \"blogger\" fondando \"La Z di Zoro\". A partire dal 2007 comincia la sua esperienza da \"youtuber\" commentando le puntate della settima edizione del \"Grande Fratello\". Dal settembre dello stesso anno, sempre sul suo canale, apre la rubrica \"Tolleranza Zoro\" incentrata sull'analisi, in veste anche ironica, delle diverse correnti del Partito Democratico.\nDa fine 2007 al maggio 2010 cura una sua rubrica sul quotidiano \"Il Riformista\", dal titolo \"La posta di Zoro\". Sempre nel 2007 l'emittente televisiva LA7 gli chiede di realizzare, per il sito web dell'emittente, un blog che nasce il 5 dicembre dello stesso anno col nome di \"La 7 di 7oro\". Dall'ottobre 2010 tiene anche una rubrica sul settimanale \"Il Venerd\u00ec di Repubblica\" dal titolo \"Il sogno di Zoro\". Il debutto televisivo avviene il 30 aprile 2008, quando una puntata di \"Tolleranza Zoro\" viene trasmessa all'interno del programma di approfondimento di Enrico Mentana \"Matrix\" su Canale 5.\nNello stesso anno entra nel cast del programma di Serena Dandini \"Parla con me\" su Rai 3, nella quale vengono trasmessi i video della rubrica \"Tolleranza Zoro\": si tratta del primo caso in Italia di un prodotto nato sul web e riprodotto in televisione mantenendo inalterato il \"format\" iniziale. Il 30 dicembre 2011 LA7 trasmette \"Zoro 2011 - Finale di partita\", appuntamento speciale di \"Tolleranza Zoro\", documentario riassuntivo dell'anno politico appena conclusosi.\nA gennaio 2012 segue la Dandini a LA7 ed entra nel cast del programma \"The Show Must Go Off\", nell'ambito della quale sono trasmesse le puntate di \"Tolleranza Zoro\". Nel 2013 torna su Rai con un programma per la prima volta da lui condotto, \"Gazebo\"; trasmesso dapprima settimanalmente in seconda serata, e poi giornalmente nel preserale, fino al 2017. Nel frattempo, dopo aver debuttato al cinema nel 2012 ne \"Il sole dentro\" di Paolo Bianchini, nel 2014 realizza \"Arance &amp; martello\", pellicola da lui diretta e interpretata, presentata fuori concorso alla 71\u00aa Mostra internazionale d'arte cinematografica di Venezia. Dal 2017 torna su LA7 con il programma \"Propaganda Live\".\nLegato a Michela, la coppia ha una figlia, Anita, nata nel 2003 e saltuariamente presente nella sua attivit\u00e0 televisiva."}
{"id": "2826801", "revid": "599013", "url": "https://it.wikipedia.org/wiki?curid=2826801", "title": "Gnx", "text": ""}
{"id": "2826809", "revid": "131358", "url": "https://it.wikipedia.org/wiki?curid=2826809", "title": "Linea 1 (metropolitana di San Pietroburgo)", "text": ""}
{"id": "2826814", "revid": "131358", "url": "https://it.wikipedia.org/wiki?curid=2826814", "title": "Linea 2 (metropolitana di San Pietroburgo)", "text": ""}
{"id": "2826815", "revid": "131358", "url": "https://it.wikipedia.org/wiki?curid=2826815", "title": "Linea 3 (metropolitana di San Pietroburgo)", "text": ""}
{"id": "2826817", "revid": "131358", "url": "https://it.wikipedia.org/wiki?curid=2826817", "title": "Linea 4 (metropolitana di San Pietroburgo)", "text": ""}
{"id": "2826818", "revid": "131358", "url": "https://it.wikipedia.org/wiki?curid=2826818", "title": "Linea 5 (metropolitana di San Pietroburgo)", "text": ""}
{"id": "2826820", "revid": "33689", "url": "https://it.wikipedia.org/wiki?curid=2826820", "title": "Cthulhu", "text": "Cthulhu \u00e8 una creatura immaginaria ideata dallo scrittore statunitense Howard Phillips Lovecraft.\nSi tratta di un essere semi-divino di proporzioni e forza prodigiose che risiede nella perduta citt\u00e0 sommersa di R'lyeh, nei pressi di Ponape (l'odierna Pohnpei, in Micronesia) nelle rovine di Nam Tam Bao, in un sonno simile alla morte, nell'attesa che una congiunzione astrale favorevole ne consenta il risveglio. Nei racconti del cosiddetto Ciclo di Cthulhu, anche noto come \"Miti di Cthulhu\" (definizione postuma dell'opera lovecraftiana e delle aggiunte di molti altri scrittori), l'autore e i suoi epigoni lo hanno definito come una deit\u00e0 blasfema, adorata da popolazioni degenerate, selvaggi e folli, connessa all'insorgere di incubi e il cui culto prevede atroci sacrifici umani. Cthulhu appare per la prima volta nel racconto intitolato \"Il richiamo di Cthulhu\" (1928).\nCthulhu fa parte della complessa mitologia partorita dalla mente di H. P. Lovecraft e da lui attribuita ad un fittizio manoscritto (pseudobiblium) noto come \"Necronomicon\", redatto dall'\"arabo pazzo\" Abdul Alhazred. Cthulhu \u00e8 il principale, nonch\u00e9 sacerdote, dei Grandi Antichi, abominevoli creature aliene che si insediarono sulla Terra quando ancora la vita terrestre era agli inizi. Egli infatti giunse con la sua progenie stellare (la cosiddetta \"prole stellare di Cthulhu\") sulla Terra e fond\u00f2 la leggendaria citt\u00e0 di R'lyeh, nella quale fu imprigionato (non \u00e8 dato sapere se volontariamente o no) quando le stelle furono allineate correttamente (\u00abthe stars come right\u00bb).\nDescrizione.\nAlla vista, la sua manifestazione \u00e8 di una figura vagamente antropoide, con la testa formata da un'enorme sacca molliccia, viscida e flaccida, simile alla testa di un polpo. La \"pelle\" \u00e8 elastica e traspare da essa l'interno osceno del suo corpo. Il colore interno \u00e8 una sintesi di tutti i colori cadaverici mentre l'odore che emana \u00e8 un concentrato dei pi\u00f9 pestilenziali e putridi miasmi marini. La testa \u00e8 contornata da tentacoli. I tentacoli finiscono con una specie di bocca nel cui interno si trovano tre denti acuminati. Tra i tentacoli si spalancano occhi fissi che osservano il tutto e il niente. Il corpo \u00e8 dotato di ali membranose e le braccia hanno mani dotate di poderosi artigli.\nNel mito, Cthulhu contatta determinati umani nel sonno, da cui l'infausta nomea del suo \"richiamo\". Da eoni dorme sul fondo del mare, nella citt\u00e0 sommersa di R'lyeh, dove attende sognando.\nGli esseri umani (ma anche altre creature preumane, come si scoprir\u00e0 in seguito) lo hanno divinizzato, associandolo agli immondi d\u00e8i del pantheon lovecraftiano. Il suo culto copre tutta la Terra, ma sembra partire dall'Arabia per raggiungere la Louisiana, la Groenlandia, la Nuova Zelanda. Si narra che gli ierofanti del culto vivano sperduti tra certe montagne della Cina, dove tramano ai danni dell'umanit\u00e0.\nIl culto \u00e8 famigerato per l'uso di ritornelli orrendi e apparentemente insensati, come \u00ab\"Ph'nglui mglw'nafh Cthulhu R'lyeh wgah'nagl fhtagn\"\u00bb, che significa \u00abNella sua dimora a R'lyeh il morto Cthulhu attende sognando\u00bb, spesso abbreviato in \u00ab\"Cthulhu fhtagn\"\u00bb.\nLovecraft non cre\u00f2 mai un vero e proprio Mito di Cthulhu attorno alla sua narrazione, ma costru\u00ec una gran quantit\u00e0 di racconti sostenuti da questa comune teoria. Il Mito si diffuse inizialmente anche grazie all'apporto di altri scrittori suoi contemporanei che riutilizzarono alcune sue invenzioni in proprie opere. Questo gioco di reciproche citazioni concorse infatti a creare una coerenza per tutto l'impianto fantasioso.\nIl nome.\nLa trascrizione tradizionale del nome di questa creatura immaginaria \u00e8 \"Cthulhu\", ma sono accettate anche altre trascrizioni quali: \"Tulu\", \"Clulu\", \"Clooloo\", \"Cighulu\", \"Cathulu\", \"Q'thulu\", \"Ktulu\", \"Kthulhut\", \"Kulhu\", \"Thu Lhu\" e altre ancora. Spesso il suo nome \u00e8 preceduto dall'epiteto \"Grande\" o \"Terrificante\".\nLovecraft trascrisse la pronuncia di \"Cthulhu\" in \"Khl\u00fbl'hloo\" (approssimativamente o ), ma S. T. Joshi fa notare come lo scrittore nel tempo abbia offerto altre interpretazioni della corretta pronuncia del nome. Tempo dopo la morte di Lovecraft, la pronuncia divenne comune ed \u00e8 tuttora la pi\u00f9 diffusa.\n\"Il Richiamo di Cthulhu\".\nLa descrizione pi\u00f9 dettagliata del mostro compare nel racconto \"Il Richiamo di Cthulhu\", dove il protagonista della vicenda descrive un bassorilievo di Cthulhu plasmato da un artista che lo ha realizzato dopo averlo visto in una serie di strani sogni notturni.\nQuando la creatura finalmente appare, Lovecraft afferma che \u00abla cosa non pu\u00f2 essere descritta\u00bb e che \u00e8 chiamata \u00abil viscido e verde uovo cosmico\u00bb con \u00abtenaglie molli\u00bb e una \u00aborribile testa di calamaro con antenne che si contorcono\u00bb. La frase \u00abuna montagna che camminava e incespicava\u00bb rende l'idea delle dimensioni della creatura.\nIn questo racconto compare un seguace di Cthulhu conosciuto come \"vecchio Castro\", il quale offre molte informazioni sulla mostruosa divinit\u00e0: scopriamo cos\u00ec che i Grandi Antichi arrivarono milioni di anni or sono da lontane stelle per dominare la Terra.\n\"Non erano fatti di carne e sangue. Avevano una forma... ma quella forma non era fatta di materia. Quando le stelle si allinearono, poterono spostarsi da un mondo all'altro attraverso lo spazio cosmico; ma quando le stelle non furono pi\u00f9 allineate, non poterono sopravvivere. Ma anche se non vissero pi\u00f9, non poterono nemmeno realmente morire. Ora giacciono tutti nelle loro case di pietra nella citt\u00e0 di R'lyeh, difesa dagli incantesimi del Grande Cthulhu, in attesa di una gloriosa resurrezione quando le stelle e la Terra saranno di nuovo pronti.\"\nCastro spiega il ruolo del culto di Cthulhu:\n\"Quando le stelle si saranno allineate alcune forze ignote libereranno i corpi dei Grandi Antichi. [...] I sacerdoti segreti faranno risorgere il Grande Cthulhu dalla tomba per ripristinare il suo dominio sulla Terra... L'umanit\u00e0 diverr\u00e0 come i Grandi Antichi: libera e selvaggia, al di sopra del bene e del male, senza leggi n\u00e9 morale. [...] Gli Antichi liberati insegneranno all'umanit\u00e0 nuovi modi di urlare e uccidere, e tutta la Terra brucer\u00e0 in un olocausto di estasi e libert\u00e0.\"\nCastro rivela che i Grandi Antichi hanno poteri telepatici e:\n\"sanno sempre tutto ci\u00f2 che accade nell'universo. [...] Sono capaci di comunicare con gli umani comparendogli in sogno\".\nGli Cthulhi.\nGli Cthulhi (noti anche come \"Guardiani di R'Lyeh\", \"Genia del Dormiente\" o \"Maestri\") sono versioni in miniatura di Cthulhu. Essi non sembrano avere scopi precisi, ma fanno forse parte di un esercito d'invasione creato dai Grandi Antichi per riaffermare il loro dominio sull'Universo. Se ci\u00f2 fosse vero, visti i loro poteri e avendo l'onore di essere tanto rassomiglianti ad una divinit\u00e0, ragionevolmente sarebbero una specie di truppa d'\u00e9lite. La qual cosa, se vera, potrebbe confermare Cthulhu come divinit\u00e0 pi\u00f9 potente del Pantheon lovecraftiano, dato che i (probabili) soldati pi\u00f9 potenti dell'esercito divino portano le sue sembianze. Fisicamente hanno colori pi\u00f9 spenti di quelli di Cthulhu, e sono anche pi\u00f9 piccoli. Di certo sono pi\u00f9 nerboruti del dio, che invece ha braccia molto sottili con dita flessuose, quantunque colossali. I loro corpi sembrano mancare di alcuni degli \"ornamenti\" presenti invece nella loro divina controparte: per l'esattezza, i loro tentacoli mancano di bocche, le ali, i ventri e le articolazioni sono sprovvisti di speroni e gli occhi hanno un aspetto differente. Sul nostro pianeta, questi esseri costruirono la citt\u00e0 di R'lyeh, che poi affond\u00f2 nell'oceano e in cui la letteratura vuole che dimorino ancora con Cthulhu. Pare che alcune di queste creature siano scampate all'affondamento della citt\u00e0 e si nascondano in luoghi remoti della Terra stessa.\nAltre apparizioni di Cthulhu nell'opera di Lovecraft.\nCthulhu \u00e8 menzionato anche altrove nelle opere di Lovecraft, e alle volte \u00e8 descritto in un modo che potrebbe fuorviare. Per esempio, nel racconto \"L'orrore di Dunwich\", in un passo del \"Necronomicon\" che sussurra di minacciose creature (che \u00abpazienti e potenti\u00bb attenderebbero \u00abfra gli Spazi\u00bb), si afferma che \u00abIl Grande Cthulhu \u00e8 Loro cugino\u00bb.\nCi\u00f2 pu\u00f2 trarre in inganno, ma si comprendono le parole di H.P.L. leggendo la sua precedente e successiva opera: i Grandi Antichi sono forme di \"vita\" completamente differenti dal comune senso di vita terrestre, ma pur sempre esseri materiali, come pure gli Antichi dell'Antartide e i Mi-go; gli Dei Esterni (Azathoth, Yog-Sothoth, Nyarlathotep, Shub-Niggurath e altri) invece sono delle vere e proprie terribili (e indifferenti) entit\u00e0 malvagie che \"esistono\" all'\"esterno\" del nostro universo. Alcuni Grandi Antichi (Cthulhu, Ghatanothoa, Tsathoggua, Yig e altri) vennero esiliati (o, pi\u00f9 probabilmente, scelsero di farlo) nel nostro continuum spazio-temporale, ma in luoghi inaccessibili (sotto il mare, sottoterra, e non solamente sul nostro pianeta); altri invece si esiliarono \"al di fuori\" del nostro spazio-tempo (\u00abfra gli Spazi\u00bb). \u00c8 a questi ultimi che Lovecraft si riferisce affermando che Cthulhu ne \u00e8 \u00abcugino\u00bb.\nNel romanzo breve \"Le montagne della follia\" appaiono invece delle creature, denominate semplicemente \"Antichi\" nelle traduzioni italiane (originalmente \"elder things\" o \"elder ones\"), extraterrestri che giunsero quando la Terra era molto giovane, in guerra contro Cthulhu e i suoi alleati, da cui subirono un'invasione decine di milioni di anni dopo il loro avvento sulla Terra. Non \u00e8 dato sapere se gli Antichi antartidei scoprirono il modo per uccidere gli appartenenti alla stirpe di Cthulhu.\nNel racconto \"Colui che sussurrava nelle tenebre\" si afferma che gli alieni Mi-go arrivarono sulla Terra prima che finisse il dominio di Cthulhu, mentre ne \"La maschera di Innsmouth\" \u00e8 chiaramente detto che Cthulhu \u00e8 adorato anche da creature non-umane conosciute come \"Abitatori del profondo\", il cui signore \u00e8 Dagon.\nAugust Derleth.\nAugust Derleth, fondatore della casa editrice che per prima pubblic\u00f2 le opere di Lovecraft, scrisse numerosi racconti inerenti Cthulhu, sia prima che dopo la morte di Lovecraft. Nel racconto \"Il Ritorno di Hastur\", scritto nel 1937, Derleth present\u00f2 due gruppi di entit\u00e0 cosmiche: da una parte gli Dei Antichi, incarnazione del bene, dall'altra coloro che rappresentano il male (Grandi Antichi), suddivisi a loro volta in diversi gruppi a seconda dell'elemento a cui sono associati: ci sono quindi le Entit\u00e0 Marine, nascoste nelle profondit\u00e0 degli oceani; le Entit\u00e0 dell'Aria, le pi\u00f9 antiche; infine ci sono le Entit\u00e0 della Terra, orribili creature sopravvissute agli eoni.\nSecondo lo schema di Derleth, Cthulhu \u00e8 una delle Entit\u00e0 Marine. Derleth sottolinea come le Entit\u00e0 Marine siano da sempre in lotta con quelle legate all'elemento dell'aria, raccontando di come Cthulhu abbia ingaggiato una secolare lotta con Hastur l'Innominabile, elementale dell'aria nonch\u00e9 fratellastro dello stesso Cthulhu.\nPartendo da questi elementi, Derleth scrisse una serie di storie raccolte nell'opera \"The Trail of Cthulhu\", che racconta della lotta del Dr. Laban Shrewsbury contro Cthulhu e i suoi adoratori; la vicenda termina nel racconto \"L'Isola Nera\" (1952), con il bombardamento atomico dell'antica citt\u00e0 di R'lyeh, che Derleth fa sorgere nelle vicinanze di Ponape. Derleth descrive cos\u00ec Cthulhu in questo racconto:\nLe interpretazioni di Derleth non sono universalmente accettate dagli estimatori dei lavori di Lovecraft, che lo accusano di dare una rappresentazione stereotipata della mitologia lovecraftiana, manichea, impregnata di simbolismi cristiani e fondamentalmente diversa dal cosmo terrificante e amorale immaginato dallo scrittore di Providence.\nPer quanto riguarda la possibilit\u00e0 di uccidere Cthulhu con un'arma nucleare \u00e8 interessante citare la chiosa presente nel manuale \"Cthulhu Now\", edito nei tardi anni ottanta dalla Chaosium e contenente le regole per \"aggiornare\" il gioco di ruolo \"Il richiamo di Cthulhu\" ai tempi \"moderni\".\nNotando come Cthulhu, temporaneamente risvegliato dagli eventi del racconto originale di Lovecraft, sia stato sventrato da un piroscafo lanciatogli contro a tutto vapore solo per trasformarsi in gas e ricomporsi dopo pochi minuti il manuale fa notare la futilit\u00e0 di sottoporre una simile creatura (fatta di non-materia) a un bombardamento atomico, concludendo che a prescindere da quanto danno possa ricevere da una fonte fisica il Grande Antico si riformer\u00e0 comunque dopo pochi istanti, e in pi\u00f9 sar\u00e0 diventato radioattivo.\nCthulhu nella cultura di massa.\nArti figurative.\nCthulhu \u00e8 stato di ispirazione per molti artisti moderni. Fra coloro che hanno riprodotto in vario modo questa creatura immaginaria possiamo annoverare Paul Carrick, Kevin Evans, Dave Carson, Fran\u00e7ois Launet, Ursula Vernon e Stephen Hickman. Quest'ultimo ha realizzato una statua del mostro che \u00e8 apparsa sulla rivista annuale \"Spectrum\" e si trova in una teca nella biblioteca \"John Hay\" presso la Brown University di Providence. Per un certo periodo, delle repliche dell'opera originale di Hickman sono state prodotte dalla Bowen Designs.\nGiochi di ruolo.\nLa figura di Cthulhu ha ispirato diversi giochi di ruolo: il capostipite di questi \u00e8 \"Il Richiamo di Cthulhu\", elaborato da Sandy Petersen, ma esistono decine di altri regolamenti che si ispirano ai Miti, sia ufficiali (come ad esempio \"Sulle tracce di Cthulhu\" della Pelgrane Press, o \"Realms of Cthulhu\" per il regolamento \"Savage Worlds\") sia amatoriali (come \"Mad Cthulhu\", \"1-2-3 Cthulhu\" o \"Cthulhu Dark\")."}
{"id": "2826822", "revid": "767487", "url": "https://it.wikipedia.org/wiki?curid=2826822", "title": "Internazionali di Francia 1964 - Singolare femminile", "text": "Margaret Smith ha battuto in finale Maria Bueno 5-7 6-1 6-2."}
{"id": "2826826", "revid": "767487", "url": "https://it.wikipedia.org/wiki?curid=2826826", "title": "Internazionali di Francia 1963 - Singolare femminile", "text": "Lesley Turner ha battuto in finale Ann Haydon-Jones 2-6 6-3 7-5."}
{"id": "2826829", "revid": "767487", "url": "https://it.wikipedia.org/wiki?curid=2826829", "title": "Internazionali di Francia 1962 - Singolare femminile", "text": "Margaret Court ha battuto in finale Lesley Turner 6-3 3-6 7-5."}
{"id": "2826832", "revid": "77594", "url": "https://it.wikipedia.org/wiki?curid=2826832", "title": "Port Darwin", "text": ""}
{"id": "2826836", "revid": "3115", "url": "https://it.wikipedia.org/wiki?curid=2826836", "title": "Genex", "text": "La Genex (in russo: \u0413\u0415\u041d\u0415\u041a\u0421) \u00e8 una compagnia aerea cargo bielorussa con la base tecnica ed il hub principale all'Aeroporto di Minsk, in Bielorussia."}
{"id": "2826837", "revid": "77594", "url": "https://it.wikipedia.org/wiki?curid=2826837", "title": "Mare di Timor", "text": ""}
{"id": "2826838", "revid": "798140", "url": "https://it.wikipedia.org/wiki?curid=2826838", "title": "La Gagarella del Biffi Scala", "text": "La Gagarella del Biffi Scala \u00e8 una canzone milanese scritta dal duo Giovanni D'Anzi e Alfredo Bracchi nel 1941, dedicata alle \"Gagarelle\" (versione femminile e diminuitiva di \"gag\u00e0\") cio\u00e8 le giovani ragazze viziate che sfoggiano vestiti alla moda e vivono mantenute dai genitori.\nLa canzone.\nIl testo della canzone fu scritto Alfredo Bracchi mentre la musica fu scritta da Giovanni D'Anzi, che ne fu anche il primo interprete.\nLa canzone parla appunto di come negli anni quaranta, queste ragazze erano solite arrivare ai caff\u00e8 bar al momento giusto per bere il t\u00e8, anche a costo di marinare la scuola; racconta come sono vittime della dieta, usano un linguaggio giovanile, fumano le sigarette Camel solo per atteggiarsi.\nGli autori scherzano sui doppi sensi, ironizzando nella prima strofa, dove spiegano come deve essere scritta una canzone milanese cio\u00e8 in modo crudele e sbarazzino, dove l'aggettivo \"crudele\" non va preso in senso letterario ma come sinonimo di satirico, goliardico.\nTanti, seppur ingenui per l'epoca attuale, erano i doppi sensi che, per farli intuire al pubblico, venivano evidenziati con particolari accentuazioni di tono. D'Anzi e Bracchi pare ci tenessero.\nLa canzone ottenne un grande successo e fu poi ripresa da Maria Pia Arcangeli, artista molto apprezzata da D'Anzi, che la lanci\u00f2 dai microfoni della trasmissione \"Ciciarem un cicinin\", e da Liliana Feldmann che la incise come suo primo disco con la casa discografica \"La Cetra\".\nMolto nota \u00e8 anche l'interpretazione di Nanni Svampa che nel 1970 incise l'album \"Antologia Della Canzone Lombarda - Le Canzoni Della Madonnina\", in cui sono riprese molte canzoni di Bracchi e D'Anzi fra cui \"La gagarella del Biffi Scala\"."}
{"id": "2826848", "revid": "1982", "url": "https://it.wikipedia.org/wiki?curid=2826848", "title": "Flavio Claudio Giuliano imperatore", "text": ""}
{"id": "2826857", "revid": "666668", "url": "https://it.wikipedia.org/wiki?curid=2826857", "title": "European F3 Open 2009", "text": "La stagione 2009 dell'European F3 Open \u00e8 stata la nona della F3 spagnola e la prima con la nuova denominazione. Inizi\u00f2 il 2 maggio a Valencia e termin\u00f2 il 1\u00ba novembre a Montmel\u00f3 dopo 16 gare svolte in cinque paesi.\nRisultati e classifiche.\nClassifica Classe A.\nIn grassetto le pole, in corsivo i \"giri pi\u00f9 veloci\".\nCoppa F306/300.\nIn grassetto le pole, in corsivo i \"giri pi\u00f9 veloci\"."}
{"id": "2826859", "revid": "228587", "url": "https://it.wikipedia.org/wiki?curid=2826859", "title": "William Meredith", "text": "Proveniva da una famiglia facoltosa. Il padre, William Morris Meredith, fu segretario del Tesoro degli Stati Uniti nel 1849-1850. Laureato in legge, svolse per alcuni anni la professione di avvocato, ma lasci\u00f2 tale attivit\u00e0 per motivi di salute. Dal 1870 si dedic\u00f2 alla composizione scacchistica. Ha composto circa 200 problemi, tutti diretti in due, tre e pi\u00f9 mosse.\nMeredith era solito usare un numero di pezzi limitato nelle sue composizioni, per cui il nome \"Meredith\" \u00e8 entrato nell'uso per indicare un problema con un numero di pezzi compreso tra 8 e 12.\nLa maggior parte dei suoi problemi furono pubblicati da O. A. Browsons sulla rivista \"Dubuque Chess Journal\". Nel 1916 Alain Campbell White pubblic\u00f2 il libro \"100 Chess Problems by William Meredith\", facente parte della famosa \"Christmas Series\".\nNel 2003 la rivista tedesca Die Schwalbe, per commemorare il centesimo anniversario della sua morte, ha indetto il concorso di composizione \"W. Meredith Jubilare\"."}
{"id": "2826860", "revid": "104458", "url": "https://it.wikipedia.org/wiki?curid=2826860", "title": "H.C. Davos", "text": ""}
{"id": "2826861", "revid": "203463", "url": "https://it.wikipedia.org/wiki?curid=2826861", "title": "Meredith (scacchi)", "text": ""}
{"id": "2826865", "revid": "22475", "url": "https://it.wikipedia.org/wiki?curid=2826865", "title": "L'onda dell'incrociatore", "text": "L'onda dell'incrociatore \u00e8 un romanzo di Pier Antonio Quarantotti Gambini, vincitore del premio Bagutta 1948.\nIl titolo del libro fu suggerito all'autore dall'amico poeta triestino Umberto Saba, in una lettera del 12 settembre 1945, nella quale soggiunse: \u00abguarda come apre e chiude bene la strana giornata nella quale si svolgono tanti fatti curiosi, nella realt\u00e0 e nel ricordo\u00bb.\nTrama.\nSollevando onde altissime, tre grandi incrociatori entrano nel porto di Trieste, al mattino di un giorno di festa nazionale: sbarcano i reduci vittoriosi nella campagna d'Africa, e ne riescono alla sera. La citt\u00e0 \u00e8 in festa, addobbata di tricolori alle finestre; squilli di fanfare aprono la giornata.\nArio, il protagonista, e il suo amico Berto sono nati e cresciuti nel mandracchio, e vivono quell'et\u00e0 dell'incertezza che \u00e8 l'adolescenza. Lidia, sorellastra di Berto, \u00e8 oggetto delle pulsioni erotiche di Ario e si presta smaliziatamente a mostrarsi nuda, e non solo, purch\u00e9 sia presente anche il fratellastro. \nIl ricordo procede a scatti, avvitandosi con sbalzi temporali, in un crescendo drammatico e pure onirico. I rapporti torbidi, che legano tra loro i protagonisti e pure i personaggi marginali, alludono con incosciente ingenuit\u00e0 al sadismo, alle violenze materiali e morali, fissati nella luce estiva e cangiante del mare.\nAssente ogni piet\u00e0 amorosa, filiale o fraterna, vivono nel racconto - nel pensiero di Ario - solo i sentimenti di amicizia, sottomissione, e di ammirazione per le prodezze agonistiche. Lidia, fattasi donna, ha scelto come amante Eneo, giovane e statuario canottiere: si incontrano clandestinamente sulla maona, andando incontro alla gelosia dei due amici d'infanzia, ora respinti. La storia si chiude con un episodio scioccante atto a simboleggiare il deflagrare di tutte le tensioni accumulate fin allora tra i personaggi: l'ignaro alpino muore nel mare di Trieste, vittima dello scherzo architettato da Ario e Berto per farla pagare a Lidia che si \u00e8 concessa a Eneo.\nCommento.\nCi\u00f2 che colpisce in questa avvincente rete di rapporti, forse reali, \u00e8 il nitore dello stile del racconto, ricco di termini tanto precisi quanto misteriosamente favolosi, come mandracchio (angolo riparato di un porto), maona (grossa imbarcazione da carico), ca\u00eccio (barca molto piccola a due remi, particolarmente in uso nella laguna veneziana), skiff (piccole imbarcazioni a remi) che assorbono l'attenzione del lettore e, allontanandolo da ogni eccessivo realismo, permette di seguire con commozione lo sviluppo del richiamo amoroso nell'et\u00e0 di passaggio tra l'adolescenza e l'et\u00e0 adulta, tema preferito del Quarantotti Gambini\nPersonaggi.\nArio, Lidia e Berto, fratello (fratellastro) di Lidia, sono ragazzi legati tra loro da amicizia morbosa, tra cui si inserisce Eneo, atletico e rozzo sportivo, sognatore di facili successi e guadagni, aspirante campione alle Olimpiadi di canottaggio. Non \u00e8 esente dalla trama morbosa di rapporti la madre di Ario e il patrigno di Lidia. Quello che occupa le loro giornate, a volte piene di occupazioni marinare, \u00e8 un gioco sadico di attrazioni, ripulse, rapporti fisici, ma soprattutto un continuo spiare e tradire reciproco. La vittima di questi \"passatempi\", Ario, finir\u00e0 per rimanerne travolto.\nTrasposizione cinematografica.\nNel 1960 Claude Autant-Lara trasse un film tratto assai liberamente dal romanzo, titolato \"Les R\u00e9gates de San Francisco\", poi ripudiato dal regista francese. La sceneggiatura fu affidata a Jean Aurenche e Pierre Bost, i quali modificarono la conclusione della storia facendo morire assassinato Ario. Il set fu ambientato sulla baia di Villefranche; per la parte della madre di Ario fu scelta l'attrice Suzy Delair e la colonna sonora fu una lunga cantilena di Dalida. In Italia il film usc\u00ec col titolo \"Il risveglio dell'istinto\", attribuito a Roger Debelmas. La pellicola fu massacrata dalla critica e lo stesso Quarantotti Gambini scrisse: \u00abil film tratto da L'onda dell'incrociatore \u00e8 veramente un disastro\u00bb."}
{"id": "2826869", "revid": "1543377", "url": "https://it.wikipedia.org/wiki?curid=2826869", "title": "Internazionali di Francia 1961 - Singolare femminile", "text": "Ann Haydon-Jones ha battuto in finale Yola Ram\u00edrez per 6-2 6-1."}
{"id": "2826870", "revid": "287204", "url": "https://it.wikipedia.org/wiki?curid=2826870", "title": "Luca Marconi (politico)", "text": "Biografia.\nNasce il 3 agosto 1959 a Recanati. Ha frequentato l'Universit\u00e0 degli Studi di Macerata laureandosi in Giurisprudenza. \u00c8 sposato con Gabriella Ottaviani ed ha avuto quattro figli. Vice Dirigente all'Universit\u00e0 degli Studi di Macerata.\n\u00c8 stato Consigliere, Assessore e poi Sindaco della citt\u00e0 di Recanati nell'arco di vent'anni. \nSenatore della Repubblica e poi Assessore e Consigliere regionale delle Marche. Fondatore del periodico \"Il nuovo cittadino\" e dell\u00ecassociazione \"Laikos2008\"; cofondatore dell'associazione \"Laudatos\u00ec\" (Lab.Ora \"mille giovani servitori del bene comune\").\nDal 1976 \u00e8 nel Rinnovamento dello Spirito Santo (RnS): coordinatore regionale delle Marche e primo Direttore Nazionale (2000-2006). \nSi \u00e8 particolarmente dedicato all'area dell'impegno sociale e della Cultura di Pentecoste.\nAltri progetti.\nLIBRI PUBBLICATI\nCon Edizioni RnS: \n- Nessuno nasce imparato - Genitori: manuale pratico per tentare di farcela (2016). \n- \u00c8 possibile fare politica senza dannarsi l'anima? (2019).\nCon Quaderni del consiglio regionale delle Marche:\n- Il difensore civico (2019)."}
{"id": "2826873", "revid": "767487", "url": "https://it.wikipedia.org/wiki?curid=2826873", "title": "Internazionali di Francia 1960 - Singolare femminile", "text": "Darlene Hard defeated Yola Ram\u00edrez 6-3 6-4."}
{"id": "2826880", "revid": "104458", "url": "https://it.wikipedia.org/wiki?curid=2826880", "title": "H.C. Fribourg-Gott\u00e9ron", "text": ""}
{"id": "2826882", "revid": "1543377", "url": "https://it.wikipedia.org/wiki?curid=2826882", "title": "Internazionali di Francia 1959 - Singolare femminile", "text": "Christine Truman ha battuto in finale Zsuzsa K\u00f6rm\u00f6czy 6-4 7-5."}
{"id": "2826884", "revid": "590", "url": "https://it.wikipedia.org/wiki?curid=2826884", "title": "BolognaFiere", "text": ""}
{"id": "2826885", "revid": "119877021", "url": "https://it.wikipedia.org/wiki?curid=2826885", "title": "Wi-Fi Protected Setup", "text": "Wi-Fi Protected Setup (WPS) \u00e8 uno standard per l'instaurazione di connessioni sicure su una rete Wi-Fi domestica, creato dalla Wi-Fi Alliance, e lanciato l'8 gennaio 2007.\nDescrizione.\nLo standard si focalizza fortemente sulla semplicit\u00e0 d'utilizzo e sulla sicurezza. Esistono 4 metodi di utilizzo previsti:\nTutti i metodi presuppongono che, in un senso o nell'altro, esista un controllo fisico di entrambi i dispositivi interessati. Ci\u00f2 a differenza delle tecniche di autenticazione classiche (passphrase), in cui ci\u00f2 che interessa \u00e8 la raggiungibilit\u00e0 radio dei due elementi. Lo scopo del WPS in questo senso \u00e8 chiaramente quello di limitare i potenziali effetti negativi derivanti dal mezzo radio che non \u00e8 \"restringibile\" ad un ambiente chiuso.\nWPS supporta solo le reti cosiddette \"Infrastruttura\" (in cui esiste un access point come elemento centrale), mentre trascura del tutto il caso ad-hoc (reti da PC a PC).\nIl protocollo WPS si basa sull'aggiunta di informazioni ai frame di Beacon, di Probe Response ed eventualmente anche di Association Request/Response. L'interazione protocollare consiste di 8 messaggi pi\u00f9 un ACK conclusivo.\nVulnerabilit\u00e0.\nIl Computer Emergency Readiness Team degli USA ha diramato un comunicato in cui consiglia di disabilitare il WPS, in quanto \u00e8 stato scoperto un attacco di tipo bruteforce per scoprire la chiave di sicurezza utilizzata.\nL'attacco \u00e8 stato sviluppato dal ricercatore Stefan Viehb\u00f6ck e sfrutta la risposta agli errori di login nella quale sono presenti informazioni in grado di ridurre il campo di ricerca della chiave corretta."}
{"id": "2826887", "revid": "6923", "url": "https://it.wikipedia.org/wiki?curid=2826887", "title": "Selle Royal", "text": "Selle Royal Spa \u00e8 un'azienda vicentina, fondata nel 1956 da Riccardo Bigolin, che produce sellini per biciclette. Negli anni 80 e 90 Selle Royal Spa \u00e8 diventata partner delle principali case che producono biciclette. Le selle prodotte da Selle Royal sono aggiudicate molti riconoscimenti per il loro design e sono sottoposte all'esame di laboratori di ricerca bioingegneristica in molte universit\u00e0 europee.\nOggi Selle Royal Spa \u00e8 il pi\u00f9 grande produttore mondiale di selle per biciclette."}
{"id": "2826888", "revid": "767487", "url": "https://it.wikipedia.org/wiki?curid=2826888", "title": "Internazionali di Francia 1958 - Singolare femminile", "text": "Zsuzsa K\u00f6rm\u00f6czy ha battuto in finale Shirley Bloomer 6-4 1-6 6-2."}
{"id": "2826889", "revid": "104458", "url": "https://it.wikipedia.org/wiki?curid=2826889", "title": "Gen\u00e8ve-Servette H.C.", "text": ""}
{"id": "2826891", "revid": "122863978", "url": "https://it.wikipedia.org/wiki?curid=2826891", "title": "Us and Them (Shinedown)", "text": "Us and Them \u00e8 il secondo album in studio della rock band statunitense Shinedown, pubblicato il 4 ottobre 2005. Dall'album sono stati estratti tre singoli: \"Save me\", \"I Dare You\" e \"Heroes\". I primi due sono stati utilizzati rispettivamente per un'edizione della WWE e per \"WrestleMania 22\". La copertina dell'album \u00e8 stata realizzata dal famoso artista James Jean."}
{"id": "2826897", "revid": "173617", "url": "https://it.wikipedia.org/wiki?curid=2826897", "title": "Internazionali di Francia 1957 - Singolare femminile", "text": "Shirley Bloomer ha battuto in finale Dorothy Knode 6-1 6-3."}
{"id": "2826913", "revid": "640277", "url": "https://it.wikipedia.org/wiki?curid=2826913", "title": "L'una per te", "text": "L'una per te \u00e8 una canzone di Vasco Rossi; \u00e8 il secondo singolo estratto dall'album \"Canzoni per me\", pubblicato il 7 aprile ."}
{"id": "2826916", "revid": "104458", "url": "https://it.wikipedia.org/wiki?curid=2826916", "title": "H.C. La Chaux-de-Fonds", "text": ""}
{"id": "2826918", "revid": "173617", "url": "https://it.wikipedia.org/wiki?curid=2826918", "title": "Internazionali di Francia 1956 - Singolare femminile", "text": "Althea Gibson ha battuto in finale Angela Mortimer 6-0 12-10."}
{"id": "2826920", "revid": "767487", "url": "https://it.wikipedia.org/wiki?curid=2826920", "title": "The Squaw Man (film 1918)", "text": "The Squaw Man \u00e8 un film del 1918 diretto e prodotto da Cecil B. DeMille con protagonista Elliott Dexter. La sceneggiatura si basa sull'omonimo lavoro teatrale di Edwin Milton Royle, andato in scena a New York il 23 ottobre 1905.\nNel 1914, DeMille aveva esordito nella regia portando sullo schermo la stessa storia e, nel 1931, ne far\u00e0 un ulteriore rifacimento intitolato \"Naturich la moglie indiana\", con Lupe V\u00e9lez e Warner Baxter.\nIl film usc\u00ec nelle sale statunitensi il 15 dicembre 1918; viene considerato perduto, tranne l'ultimo rullo.\nTrama.\nJim Wynnegate, profondamente innamorato di Diana, la moglie di suo cugino Henry, conte di Kerhill, si prende la colpa di una malversazione compiuta da Henry quando questi si impadronisce dei fondi di un orfanotrofio. Jim, accusato ingiustamente, si imbarca per l'America. Qui, si stabilisce nel Wyoming, in un ranch. Salva da un'aggressione del brutale Cash Hawkins una ragazza indiana, Naturich. Quando Hawkins, in seguito, gli tende un agguato, Naturich interviene e lo uccide per difendere Jim. In segno di gratitudine, Wynnegate la sposa. Passano gli anni: dal matrimonio tra Jim e Naturich \u00e8 nato un bambino.\nIntanto, in Inghilterra, Henry resta mortalmente ferito durante una battuta di caccia ma, prima di morire, confessa il suo delitto, scagionando il cugino. Diana si reca nel Wyoming per incontrare Jim. Costui, per\u00f2, dichiara la sua lealt\u00e0 a Naturich. Ma lei, che sente la conversazione, si suicida. Tempo dopo, diventato conte di Kerhill, Jim ritorna in Inghilterra dove, finalmente, pu\u00f2 sposare Diana.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 26 ottobre 1918 con il numero LP13020.\nDistribuito dalla Famous Players-Lasky Corporation / Artcraft Pictures Corporation, il film usc\u00ec nelle sale cinematografiche degli Stati Uniti il 15 dicembre 1918.\nCopie incomplete della pellicola sono conservate negli archivi dell'International Museum of Photography and Film at George Eastman House."}
{"id": "2826921", "revid": "104458", "url": "https://it.wikipedia.org/wiki?curid=2826921", "title": "S.C. Langnau Tigers", "text": ""}
{"id": "2826922", "revid": "125580282", "url": "https://it.wikipedia.org/wiki?curid=2826922", "title": "Quanti anni hai", "text": "Quanti anni hai \u00e8 uno dei quattro brani estratti come singoli dall'album \"Canzoni per me\", il dodicesimo album in studio di Vasco Rossi pubblicato dall'etichetta discografica EMI il 20 agosto 1998."}
{"id": "2826923", "revid": "599013", "url": "https://it.wikipedia.org/wiki?curid=2826923", "title": "Micka\u00ebl Pietrus", "text": ""}
{"id": "2826925", "revid": "729019", "url": "https://it.wikipedia.org/wiki?curid=2826925", "title": "Battaglia della Neretva", "text": "La battaglia della Neretva venne combattuta tra le forze dell'Asse e l'Esercito Popolare di Liberazione della Jugoslavia nella fase culminante delle operazioni belliche svoltesi nel teatro balcanico dopo l'inizio dell'offensiva tedesca \"Fall Weiss\" (\"Piano Bianco\"), un'operazione strategica lanciata all'inizio del 1943 durante la seconda guerra mondiale. L'offensiva ebbe luogo tra il gennaio e l'aprile 1943. Il nome della battaglia deriva dal fiume, la Narenta (in croato \"Neretva\"), dove ebbero luogo i momenti decisivi dell'operazione.\nL'operazione \u00e8 anche conosciuta col nome di \"quarta offensiva antipartigiana\", mentre viene definita \"quarta offensiva nemica\" in serbo-croato e bosniaco (\"\u010detvrta neprijateljska ofenziva/ofanziva\") ed in sloveno (\"\u010detrta sovra\u017enikova ofenziva\") o \"battaglia per i feriti\" (\"bitka za ranjenike\") nelle fonti jugoslave. La battaglia, aspramente combattuta e caratterizzata da situazioni drammatiche dall'esito alterno, si concluse con un successo strategico per i partigiani jugoslavi di Tito che, nonostante le gravi perdite, riuscirono a sfuggire alla manovra d'accerchiamento tedesca e ad infliggere una dura sconfitta ai reparti dell'Esercito italiano e dei collaborazionisti cetnici schierati sul fiume.\nObiettivi dell'offensiva.\nI tedeschi puntavano a distruggere sia il comando centrale del movimento partigiano (\"Comando Centrale del Partito Comunista Jugoslavo\") che il principale ospedale dei Partigiani di Tito. L'Asse radun\u00f2 nove divisioni a questo scopo: sei tedesche, tre italiane, due croate e diverse formazioni di Cetnici ed Ustascia. Circa 60.000-90.000 soldati dell'Asse parteciparono alle varie fasi dell'operazione Weiss contro 20.000-25.000 combattenti partigiani (le forze partigiane complessivamente presenti nell'area, compresi feriti, malati, truppe locali e civili simpatizzanti, ammontavano in realt\u00e0 a 50.000-90.000); le fonti jugoslave invece calcolano le forze dell'Asse a 130.000.\nOrdini di battaglia.\nOrdine di battaglia dei Partigiani jugoslavi.\n Partigiani jugoslavi:\nOrdine di battaglia dell'Asse.\n Germania\n Italia\n Croazia\n Cetnici (nominalmente erano definiti come: \"Milizia Volontaria Anti-Comunista\" sotto comando italiano)\nOperazioni.\nL'operazione Fall Weiss fu eseguita in tre periodi successivi:\nNel corso delle operazioni i partigiani di Tito furono spinti in una sacca chiusa alle spalle, a est, dal fiume Narenta. Sull'altro lato, quello occidentale, c'erano le truppe tedesche accompagnate da diverse unit\u00e0 d'\u00e9lite e rinforzate da brigate corazzate. Il lato orientale (alle spalle della sacca) era controllato dalle formazioni dei Cetnici, che agivano in coordinamento con il comando tedesco.\nUn unico ponte sulla Narenta collegava i due lati della sacca. Se i Partigiani avessero attraversato il fiume sarebbero stati relativamente salvi (avrebbero dovuto combattere soltanto contro le deboli formazioni cetniche), tuttavia non avevano tempo sufficiente per la traversata con le forze dell'Asse che si stavano preparando all'assalto finale. Inoltre le truppe di Tito erano impacciate da migliaia di feriti e di ammalati, nonch\u00e9 di civili. Per impedire questo strategico \"scacco matto\", il comandante dei partigiani, il Maresciallo Josip Broz Tito, prepar\u00f2 un elaborato inganno. Tito ordin\u00f2 ai suoi genieri di fare esplodere l'unico ponte sul fiume: un'azione che aveva dell'incredibile, perch\u00e9 significava chiudere l'unica via di ritirata. Quando la ricognizione aerea riport\u00f2 questa informazione al comando germanico, i generali tedeschi conclusero che i Partigiani dovevano stare preparando un balzo finale a nord delle loro posizioni, che si trovavano lungo la riva occidentale del fiume Narenta, e che quindi il ponte era stato fatto esplodere per sollevare il morale e prevenire le diserzioni. Il comando tedesco cominci\u00f2 cos\u00ec a ridisporre le truppe nella zona per annientare i Partigiani nel momento in cui avrebbero attaccato.\nTale mossa, in realt\u00e0, forn\u00ec ai genieri partigiani il tempo prezioso di cui necessitavano per riparare in modo sufficiente il ponte e permettere cos\u00ec l'attraversamento del fiume Narenta che ebbe inizio nella notte del 6-7 marzo 1943 e venne effettuato per primo su delle precarie passerelle dagli uomini della 2\u00aa brigata dalmata di Ljubo Vu\u010dkovi\u0107: le forze cetniche schierate a difesa del lato orientale della sacca vennero rapidamente sbaragliate. I cetnici, nonostante le esortazioni di Ostojic a Stanisic di resistere a tutti i costi, si ritirarono in disordine e alcuni reparti si disgregarono; molti fuggiaschi cetnici cercavano disperatamente il modo di tagliarsi le vistose barbe, temendo di subire brutali rappresaglie se identificati dai partigiani in caso di cattura. L'attraversamento della Narenta continu\u00f2 per circa dieci giorni e si concluse con pieno successo nonostante le difficolt\u00e0 organizzative e la precaria situazione strategica; vennero portati in salvo circa 3.000 feriti e 1.000 malati.\nI tedeschi compresero velocemente l'inganno, ma furono incapaci di correggere in tempo utile il loro errore e preparare un massiccio attacco, a causa appunto dei precedenti ordini di ridispiegamento delle forze. Mentre la loro retroguardia tentava di respingere l'avanzata tedesca, sempre pi\u00f9 potente, i partigiani attraversarono il fiume sotto intensi bombardamenti aerei (il comando dell'Asse aveva impiegato grandi formazioni della Luftwaffe): la conformazione montuosa del territorio imped\u00ec, comunque, un accurato bombardamento del ponte di fortuna. Quando la ritirata fu completata, il ponte di fortuna venne infine reso inutilizzabile dai partigiani per prevenire l'inseguimento nemico. I partigiani avanzarono quindi verso la Drina e liberarono Nevesinje e Kalinovik, i superstiti cetnici cercarono scampo in Montenegro e Sangiaccato, mentre Mihailovic dovette abbandonare in fretta il teatro d'operazioni e ritornare in Serbia.\nL'inattesa sconfitta strategica delle forze dell'Asse (incapaci di accerchiare e distruggere completamente le truppe partigiane che erano apparse in situazione disperata) fu amplificata dal fatto che Tito era stato capace di mantenere la famosa promessa che avrebbe portato con s\u00e9 nella ritirata anche i feriti del principale ospedale da campo dell'Esercito Popolare di Liberazione della Jugoslavia, che sarebbero altrimenti andati incontro a morte certa se fossero caduti nelle mani delle forze nemiche (cosa che avvenne puntualmente nei mesi successivi, alla fine della battaglia della Sutjeska).\nConseguenze.\nAlla fine di marzo, le forze dell'Asse avevano ucciso quasi ottomila Partigiani, catturandone altri duemila. Nonostante queste pesanti perdite e la vittoria tattica delle truppe dell'Asse, le formazioni di Tito salvarono il loro comando e l'ospedale da campo, e furono in grado di continuare le operazioni di guerriglia nei mesi successivi. Infatti, una volta raggiunta la parte orientale della Bosnia ed Erzegovina, i Partigiani dovettero affrontare soltanto i Cetnici, e poco alla volta li distrussero quasi completamente nelle aree a occidente del fiume Drina.\nLa successiva grande operazione sul fronte jugoslavo fu l'operazione \"Schwarz\"."}
{"id": "2826926", "revid": "104458", "url": "https://it.wikipedia.org/wiki?curid=2826926", "title": "Lausanne H.C.", "text": ""}
{"id": "2826935", "revid": "104458", "url": "https://it.wikipedia.org/wiki?curid=2826935", "title": "H.C. Lugano", "text": ""}
{"id": "2826943", "revid": "113560473", "url": "https://it.wikipedia.org/wiki?curid=2826943", "title": "Uniforme prefettizia", "text": "L'uniforme prefettizia nell'Italia liberale.\nL'uniforme prefettizia \u00e8 stata introdotta in Italia con il R.D. 11 dicembre 1859 (\"Foggia dell'abito uniforme dei Governatori, Vice governatori, Intendenti, Consiglieri di Governo ed Ufficiali di Intendenza\"), che fu \"ex lege\" applicato ai prefetti e agli altri funzionari che avevano preso il posto dei \"governatori\", all'indomani dell'Unit\u00e0 d'Italia (il R.D. n. 250 del 1861, ispirato da modelli amministrativi francesi, stabil\u00ec infatti che i governatori assumessero il titolo di prefetto, i vicegovernatori quello di viceprefetto, e cos\u00ec via).\nIl modello dell'uniforme fu, cos\u00ec come quello del prefetto italiano quale istituzione, derivato dalla tradizione amministrativa della Francia: il colore blu, il cappello \"alla francese\", la spada, i bottoni (notevoli somiglianze si riscontrano anche nei fregi ornamentali). \nTuttavia, nei primi decenni post-unitari, i prefetti italiani erano ben diversi da quelli francesi: mentre i secondi provenivano pressoch\u00e9 esclusivamente dai Grand Corps dell'amministrazione, con consolidate tradizioni di immedesimazione organica, quelli dell'Italia liberale erano in buona parte provenienti dalla politica, secondo il fenomeno allora noto come \"osmosi\" fra politica e amministrazione, in un'epoca in cui sia i politici che i vertici amministrativi provenivano dal ristretto gruppo sociale che aveva il diritto censitario di elettorato attivo.\nPer questa ragione, in Italia l'uniforme prefettizia non fu adottata con entusiasmo, fu indossata soltanto in poche occasioni formali e and\u00f2 infine in desuetudine, sostituita dalla marsina \"prefettizia\".\nL'uniforme prefettizia in epoca fascista.\nL'uniforme prefettizia fu reintrodotta - con poche modifiche e aggiornamenti - dal Regime fascista, con maggior successo anche a causa della mutata composizione della categoria (la cui provenienza era diventata negli anni prevalentemente \"di carriera\").\nCedette, tuttavia, il passo all'uso generalizzato della divisa \"in orbace\" e infine fu con quest'ultima abbandonata alla caduta del Fascismo, travolta da tutti i segni esteriori che potevano essere ricondotti alla dittatura e al partito fascista. \nLa scomparsa dell'uniforme.\nIn epoca repubblicana non vi sono pi\u00f9 tracce dell'uniforme prefettizia (contrariamente alla diplomatica, che sopravvive tuttora in ristretti ambiti cerimoniali). Oggi, l'unico segno esteriore dell'appartenenza al Corpo prefettizio \u00e8 il distintivo, che viene indossato dagli appartenenti alla carriera sui normali abiti."}
{"id": "2826949", "revid": "12405", "url": "https://it.wikipedia.org/wiki?curid=2826949", "title": "Frattone", "text": ""}
{"id": "2826952", "revid": "115219400", "url": "https://it.wikipedia.org/wiki?curid=2826952", "title": "Galalite", "text": "Galalite (Erinoid nel Regno Unito), parola derivata dal greco \"gala\" (latte) e \"lithos\" (pietra), \u00e8 il nome commerciale di una delle prime plastiche. \nFu inventata nel 1897 e brevettata nel 1899 da Friedrich Adolph Spitteler (1846-1940) e Wilhelm Krische. \u00c8 prodotta a partire dalla caseina, una proteina del latte. All'inizio del ventesimo secolo, un chimico francese, J.C. Trillat, scopr\u00ec la maniera di rendere insolubile la caseina per immersione in formaldeide. \nQuesto materiale rivoluzion\u00f2 l'industria dei bottoni con la sua capacit\u00e0 di creare effetti strutturali ed imitare tutti i tipi di materiale: corno, guscio di tartaruga, avorio, legno, etc. Fu anche usata negli anni trenta per articoli di gioielleria, penne, manici d'ombrello, i tasti bianchi del pianoforte (sostituendo il molto pi\u00f9 costoso avorio naturale), etc. La produzione mondiale di Galalite raggiunse a quell'epoca le 10.000 tonnellate.\nUna delle sue grandi qualit\u00e0 \u00e8 la porosit\u00e0 che la rende perfetta per essere verniciata mediante immersione in bagni colorati (in forma nativa \u00e8 bianco latte).\nLa Galalite non pu\u00f2 essere plasmata, ed \u00e8 fabbricata in forma di fogli di differente spessore, bastoncini e tubi, che vengono poi lavorati a mano.\nLa Galalite continua a essere prodotta ancora oggi in Italia (in forma di lastre, bastoni e rondelle) principalmente per le aziende di bottoni e accessori moda, che grazie all'utilizzo delle moderne e innovative tecniche di lavorazione meccanica riescono a conferire a questo nobile materiale di origini naturali, un ulteriore valore aggiunto al passo con le richieste del mercato attuale. "}
{"id": "2826955", "revid": "30354854", "url": "https://it.wikipedia.org/wiki?curid=2826955", "title": "Universit\u00e0 di Bruxelles", "text": ""}
{"id": "2826956", "revid": "745179", "url": "https://it.wikipedia.org/wiki?curid=2826956", "title": "Manifesto per la difesa della razza", "text": ""}
{"id": "2826960", "revid": "30414840", "url": "https://it.wikipedia.org/wiki?curid=2826960", "title": "Ingegnere elettrotecnico", "text": ""}
{"id": "2826964", "revid": "1632387", "url": "https://it.wikipedia.org/wiki?curid=2826964", "title": "Family Day", "text": "L'espressione Family Day (letteralmente, dall'inglese, \u00abgiornata della famiglia\u00bb) indica diverse dimostrazioni organizzate, prevalentemente in Italia, da gruppi e associazioni cattoliche in opposizione all'estensione dei diritti alle coppie omosessuali a cavallo degli anni duemila e duemiladieci.\nLa dimostrazione eponima si tenne il a Roma in piazza San Giovanni in Laterano su iniziativa del forum cattolico delle associazioni familiari per protesta contro il disegno di legge del governo Prodi noto come DICO \"(Diritti e doveri delle persone stabilmente conviventi)\", che intendeva riconoscere giuridicamente le convivenze stabili tra coppie sia etero- che omosessuali.\nDa allora il termine \u00e8 usato in ambito giornalistico per indicare in generale quelle manifestazioni, organizzate da cattolici in Italia e in Spagna, aventi per oggetto il contrasto all'estensione di alcune facolt\u00e0 e diritti sia a coppie eterosessuali conviventi che omosessuali.\nFamily Day 2007.\nA febbraio 2007 il consiglio dei ministri del governo Prodi II aveva varato il disegno di legge noto come DICO \"(Diritti e doveri delle persone stabilmente conviventi)\" teso a riconoscere giuridicamente le convivenze stabili tra coppie eterosessuali o omosessuali e ad attribuire loro diritti e doveri di natura assistenziale, abitativa, lavorativa, previdenziale e successoria.\nContro tale d.d.l. era sorto un acceso dibattito, orchestrato da ambienti vaticani decisamente contrari a qualsiasi concessione alle coppie omosessuali, che aveva trovato sponda nella componente cattolica sia dell'opposizione che della maggioranza di governo.\nUn manifesto congiunto sottoscritto il 19 marzo 2007 da vari gruppi cattolici (forum delle associazioni familiari, Comunione e Liberazione, neocatecumenali, Movimento per la Vita) propagandava il concetto di famiglia come \u00abfondata sull'unione stabile di un uomo e una donna, aperta a un'ordinata generazione naturale, dove i figli nascono e crescono in una comunit\u00e0 d'amore e di vita, dalla quale possono attendersi un'educazione civile, morale e religiosa\u00bb e, per effetto di ci\u00f2, i suoi firmatari chiedevano al Parlamento l'adozione di \u00abun progetto organico e incisivo di politiche sociali in favore della famiglia: per rispetto dei principi costituzionali, per prevenire e contrastare dinamiche di disgregazione sociale, per porre la convivenza civile sotto il segno del bene comune\u00bb.\nLa dimostrazione che fece seguito al manifesto, tesa a mantenere lo \"status quo\" relativamente all'istituto del matrimonio civile, fu intesa come una risposta al governo Prodi sui DICO.\nIl presidente del forum delle associazioni familiari Giovanni Giacobbe e i portavoce della manifestazione \u2014 l'ex segretario generale della CISL Savino Pezzotta e la giornalista Eugenia Roccella, ambedue eletti parlamentari l'anno successivo \u2014 negarono a pi\u00f9 riprese che il Family Day fosse una manifestazione antigovernativa e ne sottolinearono altres\u00ec il carattere popolare, ufficialmente \u00aba difesa della famiglia cos\u00ec indicata nella nostra Costituzione\u00bb.\nPur non disconoscendo la necessit\u00e0 di dare risposte a nuovi bisogni, come la regolamentazione delle coppie di fatto, lo stesso Pezzotta aggiunse che le soluzioni ai diritti individuali potevano, a suo dire, essere raggiunte \u00abattraverso la contrattualistica privata ed eventuali interventi sul codice civile\u00bb.\nNonostante le sigle organizzatrici dell'evento non fossero formalmente legate alla gerarchia cattolica, le parrocchie, su invito della Conferenza Episcopale Italiana, svolsero attivit\u00e0 di propaganda politica per incentivare la partecipazione al Family Day, che fu messo in calendario per il 12 maggio successivo.\nIn contemporanea, su iniziativa congiunta della Rosa nel Pugno, Socialisti Italiani e organizzatori locali come l'UAAR, i DS, No-God, Arcigay e i movimenti cristiani non cattolici, fu organizzata una contro-manifestazione da tenersi a piazza Navona nota come \"Coraggio laico\", che ricevette adesioni da esponenti del mondo della cultura, dello spettacolo e dell'editoria come Giorgio Albertazzi, Marco Bellocchio, Eugenio Bennato, Candido Cannav\u00f2, Luciano De Crescenzo, Milva e altri mentre sul fronte del Family Day spicc\u00f2 la defezione all'ultimo momento della cantante genovese, ex Matia Bazar, Antonella Ruggiero, che motiv\u00f2 il rifiuto di prendere parte alla manifestazione cattolica in quanto in contrasto con i suoi principi di eguaglianza e rispetto delle libert\u00e0 personali.\nDopo alcune voci contrastanti, giunse all'Arcigay anche l'assicurazione formale del rabbino capo di Roma Riccardo Di Segni della non adesione della comunit\u00e0 ebraica al Family Day; questo, unito alla mancata presenza di politici cattolici pi\u00f9 possibilisti verso i DICO come Rosy Bindi, confin\u00f2 culturalmente l'evento all'area cattolica avversa a qualsivoglia concessione civile contrastante con gli insegnamenti dottrinari in tema familiare.\nFurono circa duecento le sigle, quasi interamente di matrice cattolica, che aderirono ufficialmente al Family Day.\nIl presidente della Conferenza Episcopale Italiana Angelo Bagnasco chiese ai vescovi italiani di non partecipare al fine di non connotare politicamente e religiosamente la dimostrazione, ma lasci\u00f2 libert\u00e0 ai parroci di prendervi parte.\nCospicua fu l'adesione da parte delle organizzazioni politiche: vi presero parte tutti i partiti della Casa delle Libert\u00e0, sia pure senza bandiere, e, a titolo personale, anche alcuni esponenti dell'Unione (principalmente esponenti della Margherita e alcuni politici dei DS), inclusi i ministri in carica Giuseppe Fioroni e Clemente Mastella.\nLe Ferrovie dello Stato avevano messo a disposizione dei partecipanti al Family Day delle agevolazioni tariffarie per raggiungere Roma, convenzione non attivata per \"Coraggio laico\"; polemicamente, per denunciare la mancanza di \"par condicio\", gli esponenti dei Radicali Italiani suggerirono ai partecipanti a quest'ultima manifestazione di compilare il modulo delle Ferrovie riservato ai partecipanti al Family Day e di usufruire quindi dello sconto a essi riservato.\nA fronte del milione di manifestanti rivendicato dagli organizzatori del Family Day, i dati ufficiali della Questura di Roma stimarono una partecipazione di circa persone; \"Coraggio laico\", condotto dal palco di Piazza Navona da Alessandro Cecchi Paone, invece, dichiar\u00f2 circa partecipanti, cifra mai confutata dalle autorit\u00e0 di pubblica sicurezza.\nPosteriormente al Family Day la discussione parlamentare del disegno di legge sui DICO fu di fatto accantonata in quanto apparve chiaro che il provvedimento non avrebbe trovato consenso sufficiente in Parlamento e avrebbe messo a rischio la tenuta del governo.\nSuccessivamente, a luglio 2007, il presidente della commissione giustizia alla Camera, il DS Cesare Salvi, present\u00f2 un nuovo disegno di legge che trovasse un maggiore consenso all'interno della maggioranza, che prevedeva il riconoscimento delle unioni civili con una nuova denominazione (Contratto di Unione Solidale) e diverse caratteristiche.\nAnche tale testo tuttavia, complice la fine prematura della legislatura, non complet\u00f2 mai l'iter parlamentare e, di fatto, la materia sub\u00ec un rallentamento di quasi dieci anni.\nFamily Day 2015 e 2016.\nFu a met\u00e0 del decennio seguente che l'espressione \"Family Day\" torn\u00f2 in auge, ancora una volta a opera di organizzazioni a orientamento religioso tradizionalista in opposizione a quello che divenne noto giornalisticamente come \u00abDDL Cirinn\u00e0\u00bb dal nome di Monica Cirinn\u00e0, la senatrice del Partito Democratico che present\u00f2 un disegno di legge nel corso della XVII legislatura dal titolo \"Regolamentazione delle unioni civili tra persone dello stesso sesso e disciplina delle convivenze\" che si avviava, a differenza dei DICO di due legislature addietro, a raggruppare un considerevole consenso parlamentare anche da parte di alcuni esponenti di centro-destra.\nBench\u00e9 con lo stesso nome di otto anni prima, il Family Day 2015 aveva, rispetto al precedente, differenti premesse e organizzatori.\nLa gerarchia ecclesiastica evit\u00f2 formalmente e sostanzialmente qualsiasi coinvolgimento nell'iniziativa, che fu in capo a isolati soggetti, tra cui l'ex deputato democratico Mario Adinolfi, il medico Massimo Gandolfini, organizzazioni come le Sentinelle in Piedi, ancora il Movimento per la Vita e altri, che oltre a opporsi al DDL Cirinn\u00e0 denunciavano le politiche di contrasto all'omofobia in ambito scolastico, da loro accusate di essere una non meglio specificata propaganda alla diffusione di \u00abTeoria del gender\u00bb tendente a privare i bambini di cosiddetti riferimenti di genere, a detta degli organizzatori del Family Day insostituibili per il loro sviluppo psichico.\nNonostante la matrice cattolica dell'evento, partecip\u00f2 anche l'imam di Centocelle (quartiere periferico della Capitale).\nDi Segni, che come otto anni prima era accreditato della presenza, intervenne solo con un messaggio registrato nel quale invitava a essere rispettosi di tutte le differenze e sensibilit\u00e0.\nGli organizzatori dichiararono che l'evento era stato partecipato da un milione di manifestanti laddove la Polizia ne attest\u00f2 meno di duecentomila.\nLa pi\u00f9 grossa polemica fu generata dalle parole dello spagnolo Kiko Arg\u00fcello (fondatore dei neocatecumenali) che si profuse in quello che fu visto come un apologo del femminicidio e una critica al divorzio in quanto causa di violenze familiari da parte maschile: \u00abMa se la moglie lo abbandona [il marito] e se ne va con un'altra donna quest'uomo pu\u00f2 fare una scoperta inimmaginabile, perch\u00e9 questa moglie gli toglie il fatto di essere amato, e quando si sperimenta il fatto di non essere amato allora questo richiama l'inferno. Quest'uomo sente una morte dentro cos\u00ec profonda che il primo moto \u00e8 ucciderla\u00bb.\nL'incidente mediatico, che trov\u00f2 critiche anche in Vaticano, fu attribuito al nervosismo del cattolicesimo pi\u00f9 conservatore per la consapevolezza di avere meno appoggi politici rispetto al Family Day del 2007 quando la mobilitazione provoc\u00f2 di fatto l'abbandono dei DICO.\nNonostante la manifestazione, infatti, il DDL Cirinn\u00e0 prosegu\u00ec l'iter parlamentare.\nProprio a seguito del licenziamento del testo in commissione Affari Sociali e l'arrivo al Senato per la prima lettura e votazione gli stessi Adinolfi e Gandolfini indissero un nuovo Family Day per l'inizio del 2016 in concomitanza della discussione parlamentare; la data scelta fu il 30 gennaio e la sede il Circo Massimo destinato, secondo gli organizzatori, a raccogliere pi\u00f9 manifestanti di piazza San Giovanni.\nIn virt\u00f9 del crescente favore che il DDL Cirinn\u00e0 stava riscuotendo, alcuni osservatori come il giornalista Giuseppe Caldarola opinarono che il Family Day avesse valore pi\u00f9 per misurare i rapporti di forza all'interno del mondo cattolico che non per cercare di impedire l'approvazione di una legge laica.\nIn effetti alcuni intellettuali conservatori cattolici, come Antonio Socci, erano molto critici verso il nuovo papa Francesco per lo scarso interventismo che stava dimostrando, contrapponendolo a quello del precedente pontefice Benedetto XVI, il quale dal soglio era uso interferire nelle questioni interne italiane incoraggiando i manifestanti a protestare contro legislazioni favorevoli agli omosessuali.\nIl si tenne la manifestazione la cui affluenza, secondo quanto Massimo Gandolfini proclam\u00f2 dal palco degli oratori, ammontava a \u00abdue milioni\u00bb di persone.\nTale stima, oltre a generare ironie, non fu confermata dalla Questura e fu giornalisticamente smontata da calcoli effettuati all'impronta: la superficie del Circo Massimo infatti \u00e8 di circa e, considerando una media di 4 persone a metro quadrato, pu\u00f2 al pi\u00f9 contenerne o, come nel caso del Family Day, anche meno, perch\u00e9 parte del Circo Massimo era interessato all'epoca da lavori.\nLa stima di Gandolfini fu paragonata anche al dato delle presenze \u2012 veritiero in quanto a fronte di biglietti venduti \u2012 sulla stessa area al concerto dei Rolling Stones del giugno 2014, circa spettatori.\nTale pi\u00f9 recente Family Day comunque non sort\u00ec l'effetto sperato dai suoi promotori perch\u00e9 il DDL Cirinn\u00e0 fu votato dapprima al Senato e successivamente alla Camera e promulgato a maggio 2016; Adinolfi, con uno strappo politico rispetto al movimento da lui creato con Gandolfini, fond\u00f2 il Popolo della Famiglia, partito politico con il quale manifest\u00f2 l'intenzione di presentarsi alle elezioni amministrative del 5 giugno successivo facendo seguito a una sua precedente dichiarazione in cui affermava che \u00abI cattolici dentro i partiti hanno fallito\u00bb e ravvisando la necessit\u00e0 di una formazione politica che dovesse fare qualcosa di diretto per la famiglia, a suo dire non tutelata dai partiti tradizionali.\nAdinolfi, nelle successive elezioni, prese meno di voti come candidato sindaco di Roma (0,6%) e pi\u00f9 in generale il Popolo della Famiglia non raggiunse l'1% a livello nazionale.\nFamily Day in Spagna.\nL'espressione fu usata dalla stampa italiana anche per indicare le manifestazioni organizzate dalla Conferenza episcopale spagnola a Madrid il 18 giugno 2005, il 30 dicembre 2007 e il 27 dicembre 2009 per protestare contro le politiche del primo ministro socialista Jos\u00e9 Luis Rodr\u00edguez Zapatero, in particolare in tema di divorzio e di matrimoni tra persone dello stesso sesso."}
{"id": "2826970", "revid": "30354991", "url": "https://it.wikipedia.org/wiki?curid=2826970", "title": "Coltivazione in vitro", "text": ""}
{"id": "2826974", "revid": "192882", "url": "https://it.wikipedia.org/wiki?curid=2826974", "title": "I due Foscari (film 1923)", "text": ""}
{"id": "2826976", "revid": "1318658", "url": "https://it.wikipedia.org/wiki?curid=2826976", "title": "Pomerania Anteriore", "text": "La Pomerania Anteriore (in tedesco \"Vorpommern\") \u00e8 in senso politico la denominazione della parte della prussiana \"Provincia di Pomerania\" rimasta alla Germania dal 1945 e con il Meclemburgo forma il \"Land\" Meclemburgo-Pomerania Anteriore. Essa comprende la parte orientale del \"Land\", ampia circa un terzo di quest'ultimo.\nLa Pomerania Anteriore si trova a nord-est della Germania e confina: ad est, con la Polonia, ad ovest con la parte del \"Land\" denominata Meclemburgo, a nord con il Mar Baltico e a sud con il Brandeburgo.\nTermini e confini.\nCon Pomerania Anteriore si intende (all'opposto di quella Posteriore) fin dalla pace di Vestfalia del 1648 quella parte di Pomerania che sta alla sinistra del fiume Oder, l'Oder stesso e la citt\u00e0 di Stettino. Con la ridefinizione dei confini del 1945, che lasciano l'Oder da Mescherin proseguendo verso ovest, la zona tra questi, il fiume e le citt\u00e0 di Stettino, Swinem\u00fcnde e Neuwarp \u00e8 passata alla Polonia.\nNel linguaggio comune della popolazione tedesca cacciata da quella zona viene per questo utilizzato il termine Stettiner Zipfel, affinch\u00e9 sia chiaro che questa parte della Pomerania, ceduta alla Polonia, non apparteneva storicamente alla Pomerania Posteriore. Attualmente viene utilizzato generalmente per la parte tedesca il concetto di Pomerania Anteriore.\nIl confine storico fra il Meclemburgo e la Pomerania Anteriore \u00e8, dalla costituzione della Provincia nella DDR, avvenuta nel 1952, in gran parte andata perduto. Oggi esso sopravvive solo come confine fra le due diocesi evangeliche, quella evangelico-luterana del Meclemburgo e quella evangelica della Pomerania, cos\u00ec come fra le due diocesi cattoliche.\nEsso si estende dall'istmo di Fischland ad est di Ahrenshoop verso sud, attraversa il Saaler Bodden fino a Recknitzm\u00fcndung, incontra Ribnitz, segue il Recknitz ed il Trebel verso nord fino a Demmin, per incontrare il Peene, che segue fino al Kummerower See, lo attraversa e lo lascia lungo l'Ostpeene. A sud di Altentreptow incontra il confine con il circondario di Meclemburgo-Strelitz, gira intorno a Werder ed al Friedl\u00e4nder Gro\u00dfe Wiese fino ad incontrare, a sud di Rothem\u00fchl, il confine con il Brandeburgo.\nCon la riforma dei circondari del 1994 vi fu il progetto di far rivivere questi antichi confini tra le nuove province nel \"Land\" Meclemburgo-Pomerania Anteriore, ma il progetto non fu realizzato. \nCos\u00ec oggi il confine corre attraverso la Pomerania Anteriore Settentrionale, la cui piccola parte occidentale che comprende Ribnitz-Damgarten, parte di Ribnitz, effettivamente appartiene al Meclemburgo, e fino al 2011 divideva il circondario di Demmin in tre parti, appartenenti due alla Pomerania Anteriore (gran parte degli antichi circondari di Altentreptow e Demmin) ed uno al Meclemburgo (gran parte dell'antico circondario di Malchin). Fino al 1937 la exclave di Zettermin presso Stavenhagen apparteneva alla Pomerania Anteriore e per accordo fra stati pass\u00f2 al Meclemburgo.\nTuttavia il confine con il Meclemburgo, in gran parte effettivo gi\u00e0 fin dal tardo medioevo, venne definitivamente assegnato solo con un contratto fra gli stati della Prussia e del Meclemburgo del XIX secolo. Curiosamente appartiene senza dubbio al confine Wolde, situata presso Altentreptow, dove la linea confinaria passa in mezzo alla localit\u00e0.\nGeografia.\nLa Pomerania Anteriore \u00e8 innanzitutto contornata dalle sue lunghe coste che includono gran parte di quelle del Meclemburgo-Pomerania Anteriore. Ad essa appartengono le due maggiori isole tedesche: R\u00fcgen ed Usedom.\nLa citt\u00e0 pi\u00f9 grande della Pomerania Anteriore \u00e8 la antica e potente citt\u00e0 anseatica di Stralsund, che ancor oggi ha una sua importanza economica. Un importante centro intellettuale e giuridico \u00e8 l'antica Universit\u00e0 Ernst-Moritz-Arndt di Greifswald, a circa 35\u00a0km a sud di Stralsund. Le citt\u00e0 di Stralsund e Greifswald insieme costituiscono, dopo Rostock, il secondo centro pi\u00f9 popolato del \"Land\" Meclemburgo-Pomerania Anteriore. Il lago interno maggiore \u00e8 il Kummerower See. Nella Pomerania Anteriore vi sono due parchi nazionali: il Parco Nazionale del Bodden ed il Parco Nazionale Jasmund. Un'altra zona naturale protetta \u00e8 la valle del Peene.\nStoria.\nIl nome di Pomerania Anteriore risale al 1532 quando avvenne la suddivisione in due zone della Pomerania nei ducati di Pomerania-Wolgast e di Pomerania-Stettino, \nMentre dal 1295 esisteva una suddivisione in ducato del nord (Pomerania-Wolgast) ed uno del sud (Pommern-Stettin), solo nel 1532 la suddivisione assunse la \"direzione\". Dopo la pace di Vestfalia (1648) la parte del territorio continentale appartenente al Regno di Svezia ricompresse anche l'intero estuario dell'Oder e la vecchia diocesi di Cammin.\nLa parte della Pomerania Anteriore a sud del fiume Peene con Stettino e le isole di Usedom e Wollin passarono nel 1720 alla Prussia. Di conseguenza divenne d'uso comune la denominazione \"Pomerania Antica\". La parte nord appartenne ancora fino al 1814 alla Svezia (Pomerania svedese o anche \"Nuova Pomerania\"), allorch\u00e9 fu promessa alla Danimarca in sostituzione della Norvegia, il che non ebbe conseguenze pratiche, dato che la Danimarca non aveva denaro sufficiente per pagare alla Svezia i debiti derivanti dai danni di guerra. Questi furono assunti dalla Prussia nell'autunno del in cambio della cessione alla medesima della intera Pomerania svedese.\nDopo la seconda guerra mondiale gran parte di essa pass\u00f2 alla DDR e fu unita al Meclemburgo per formare il \"Land\" Meclemburgo-Pomerania Anteriore. Nel 1947 l'Amministrazione Militare Sovietica della Germania dispose affinch\u00e9 la regione fosse ribattezzata Meclemburgo, al fine di eliminare il nome di Pomerania anche dal linguaggio comune. Nel 1952 essa divenne parte dei circondari di Rostock e del Nuovo Brandeburgo. La parte meridionale dello \"Stettiner Zipfel\" pass\u00f2 al circondario di Francoforte sull'Oder, che coincide in gran parte con l'odierno Amt Gartz (Oder).\nNel 1990 la Pomerania Anteriore divenne parte dello stato federale Meclemburgo-Pomerania Anteriore. Poich\u00e9 il rimaneggiamento degli stati federali nella DDR fu compiuto seguendo i gi\u00e0 esistenti confini di circondario, Gartz rimase nel Brandeburgo mentre, ad esempio, Strasburgo in Uckermark decise, con un plebiscito, di rimanere nel \"Land\" del Meclemburgo- Pomerania Anteriore.\nPer riunire le zone della Pomerania Posteriore ed Anteriore fu fondata, nell'ambito della cooperazione europea, l'Euroregione Pomerania. Gli Accordi di Schengen ed anche il successivo ingresso della Polonia nell'UE,port\u00f2 a superare la divisione della Pomerania.\nCon la progettata riforma dei Circondari nel 2011 la struttura amministrativa della Pomerania Anteriore venne riordinata. Il circondario misto di Demmin fu ripartito secondo i confini storici e l'intera Pomerania Anteriore venne suddivisa in due nuove circoscrizioni: Pomerania Settentrionale e Pomerania Meridionale. Tuttavia i confini storici fra Pomeramia e Meclemburgo non vennero totalmente ripristinati.\nEconomia.\nOggi la zona vive del crescente apporto turistico, soprattutto nelle isole di R\u00fcgen, Hiddensee ed Usedom e nelle penisole di Dar\u00df e Zingst. A Stralsund e a Wolgast sono attivi due cantieri navali e a Greifswald un costruttore di imbarcazioni da diporto. Altre industrie ed aziende di alta tecnologia si trovano nell'area dell'ex Centrale nucleare di Lubmin sul Bodden di Greifswald. Nella brughiera di Ueckerm\u00fcnd si trova una delle pi\u00f9 moderne acciaierie d'Europa.\nDalla facolt\u00e0 di medicina e scienze naturali dell'Universit\u00e0 Ernst-Moritz-Arndt e dall'Istituto Max Planck di fisica del plasma, entrambi a Greifswald sono emerse con sempre maggior successo industrie tecnologicamente avanzate, in particolare nel campo delle biotecnologie. A questo Greifswald deve, nonostante l'elevata disoccupazione, la fama di uno die centri di maggior sviluppo fra i nuovi stati federali.\nIn particolare sono strutturalmente deboli le zone all'interno delle coste del Mar Baltico (circondari di Demmin e di Uecker-Randow). Queste aree vivevano sull'economia locale e sull'esercito. Molti posti di lavoro andarono persi dopo la riunificazione tedesca.\nLa Pomerania anteriore \u00e8 attraversata dall'autostrada del Baltico (autostrada federale n. 20) che porta da Lubecca attraverso Rostock e Stralsund fino all'incrocio autostradale di Uckermark, dell'autostrada Berlino - Stettino.\nTurismo.\nIl turismo della Pomerania Anteriore con le sue isole di R\u00fcgen ed Usedom ha conosciuto, dalla riunificazione tedesca, uno sviluppo molto dinamico.\nSo sono registrati tassi di crescita a due cifre nella capacit\u00e0 ricettiva e nel numero di visitatori come nella costruzione delle infrastrutture. Il valore di punta \u00e8 stato di 25, 9 milioni di pernottamenti nel 2003. Tuttavia la curva di crescita si \u00e8 appiattita e nel 2004 ha registrato un minimo. Dal 2005 essa \u00e8 nuovamente risalita. Le statistiche ufficiali indicavano per il 2006 oltre 24,7 milioni di presenze nell'anno 2006 per l'intero Meclemburgo-Pomerania Anteriore. Il 2007 dovrebbe vedere il risultato pi\u00f9 alto fino al momento con 26, 3 milioni di presenze. La Pomerania anteriore, senza R\u00fcgen ed Hiddensee, che contano per l'8,9 per cento, presenta una crescita del 6,8% nei pernottamenti oltre la media del paese.\nSono poi da aggiungere i soggiorni non ufficiali, cio\u00e8 quelli che sfuggono alle statistiche essendo trattati in nero.\nCultura.\nLa cultura della Pomerania Anteriore si rispecchia al meglio nelle antiche citt\u00e0 storiche di Stralsund e Wismar, patrimonio dell'umanit\u00e0 secondo l'UNESCO.\nNel territorio sono poi presenti numerosi castelli, antiche locande e chiese locali che attendono di essere restaurate. Il Museo Statale della Pomerania, nella citt\u00e0 anseatica di Greifswald, patria del pittore tedesco romantico Caspar David Friedrich, rappresenta la storia della cultura locale.\nUn grande significato ha parimenti il museo di Storia della cultura di Stralsund, fondato a met\u00e0 del XIX secolo.\nSuddivisione amministrativa.\nLa pomerania anteriore \u00e8 suddivisa nei circondari di:\ne le citt\u00e0 circondariali indipendenti di:\nLingua.\nNella Pomerania anteriore viene ancora usato frequentemente il dialetto locale derivante dal Basso tedesco orientale. Questo si vede nella letteratura tedesca particolarmente nelle due favole dei Fratelli Grimm, \"Il pescatore e la moglie\" (\"Von dem Fischer un syner Fru\") e Il ginepro (\"Von dem Machandelboom\"), cos\u00ec come nella poesia, successivamente musicata, \"La mia patria\" (\"Mine Heimat\" o \"Wo die Ostseewellen trecken an den Strand\" cio\u00e8 \"Dove le onde del Baltico si frangono sulla sabbia\"), nella quale la poetessa Martha M\u00fcller-Gr\u00e4hlert descrive la natia Pomerania Anteriore."}
{"id": "2826984", "revid": "1543377", "url": "https://it.wikipedia.org/wiki?curid=2826984", "title": "Invasione tedesca del Belgio", "text": "L'invasione tedesca del Belgio o campagna del Belgio fu l'azione iniziale dell'esercito tedesco in vista dell'invasione della Francia, una campagna offensiva da parte della Germania durante la seconda guerra mondiale. Ebbe luogo per oltre diciotto giorni, nel maggio 1940, e si concluse con l'occupazione tedesca del Belgio in seguito alla resa del suo stesso esercito.\nIl 10 maggio 1940, i tedeschi invasero il Lussemburgo, i Paesi Bassi e il Belgio, seguendo le direttive del piano Fall Gelb. Gli eserciti alleati tentarono di fermare l'esercito tedesco in Belgio, credendo che fosse la minaccia principale. Una volta che i francesi posizionarono tutte le loro principali divisioni nel paese, tra il 10 e il 12 maggio, i tedeschi iniziarono la seconda fase dell'operazione, il Piano Manstein, attraverso le Ardenne, accerchiando il nemico. Cominciarono quindi a chiudere la sacca, spingendo gli alleati verso il mare; l'Esercito belga si arrese il 28 maggio 1940, portando alla conclusione della battaglia.\nDurante l'invasione del Belgio, ebbe luogo la prima battaglia tra carri armati della guerra: la battaglia di Hannut. All'epoca fu la pi\u00f9 grande battaglia tra mezzi corazzati, in seguito superata da altre battaglie nella campagna del Nordafrica e nel fronte orientale. Ebbe luogo inoltre la battaglia del forte di Eben-Emael, la prima operazione aviotrasportata della storia.\nI resoconti storici ufficiali tedeschi affermano che nei diciotto giorni di minimi combattimenti, l'Esercito belga fu un avversario temibile, parlando di \"straordinario coraggio\" dei suoi soldati. Il collasso belga obblig\u00f2 gli Alleati a ritirarsi dal continente. La Royal Navy britannica evacu\u00f2 ben presto i porti del Belgio, nell'Operazione Dynamo, permettendo alle truppe britanniche di fuggire e continuare le operazioni militari per il resto della guerra. Il Belgio rimase occupato dai tedeschi fino all'autunno del 1944, quando fu liberato dopo l'invasione della Francia.\nAntefatti.\nLe difficili alleanze belghe.\nLa strategia belga per la difesa contro un'aggressione tedesca incontr\u00f2 problemi sia militari che politici. I belgi non erano disposti a contare su una difesa lineare lungo il confine tra il loro paese e la Germania, come estensione della Linea Maginot. D'altro canto, una strategia di manovra avrebbe potuto rendere vulnerabile l'esercito belga ad un assalto tedesco dalle retrovie, attraverso i Paesi Bassi, ma avrebbe condotto all'arrivo di un rapido supporto da parte dei francesi.\nA livello politico, i belgi non si fidavano dei francesi. Il maresciallo Philippe P\u00e9tain aveva auspicato un attacco alla regione tedesca della Ruhr, usando il Belgio come ponte, nell'ottobre 1930 e di nuovo nel gennaio 1933. Il Belgio quindi temeva di essere trascinato contro voglia in una guerra e fece di tutto per evitare ci\u00f2. Temeva inoltre la guerra che poteva essere causata dal patto tra Francia e Unione Sovietica del maggio 1935. L'accordo tra Belgio e Francia invece prevedeva la mobilitazione dell'Esercito belga solo nel caso che la Germania avesse mobilitato il suo; ci\u00f2 che non era chiaro era cosa avrebbe dovuto fare il Belgio nel caso la Germania avesse invaso un paese neutrale come la Polonia.\nIl popolo belga preferiva un'alleanza con il Regno Unito. I britannici erano entrati nella prima guerra mondiale in risposta alla violazione tedesca della neutralit\u00e0 belga. I porti del Belgio avrebbero infatti offerto alla Marina imperiale tedesca delle validi basi e, allo stesso modo, le basi belghe avrebbero offerto alla Kriegsmarine e alla Luftwaffe delle ottime posizioni da cui colpire la Gran Bretagna, nel prossimo eventuale conflitto. Tuttavia, il governo inglese diede poca importanza alla questione belga e ci\u00f2 spinse il Belgio ad abbandonare gli Alleati occidentali, esattamente il giorno prima della remilitarizzazione della Renania. La mancata opposizione all'occupazione militare tedesca della Renania, proibita al termine della Grande Guerra, convinse i belgi che Francia e Regno Unito non avevano intenzione di combattere in loro difesa e che quindi avrebbero dovuto affrontare i tedeschi da soli, se necessario.\nIl Belgio nella strategia degli Alleati.\nI francesi si infuriarono a causa della dichiarazione di neutralit\u00e0 nell'ottobre 1936 da parte del re Leopoldo III, poich\u00e9 ci\u00f2 avrebbe impedito una collaborazione tra l'Esercito francese e quello belga in difesa dei confini orientali, permettendo ai tedeschi di attraversare con facilit\u00e0 il confine francese. La Francia infatti necessitava della collaborazione belga per fermare le divisioni corazzate tedesche, prima che queste cominciassero una guerra di manovra, e per questo motivo ipotizz\u00f2 segretamente di occupare il Belgio in caso di guerra. I belgi cominciarono quindi ad organizzare le proprie difese indipendentemente, anche se le informazioni militari erano a disposizione dei francesi.\nIl piano alleato di aiuto al Belgio era denominato Piano Dyle: le migliori forze alleate, incluse le divisioni corazzate francesi, sarebbero avanzate lungo il fiume Dyle in seguito ad un'invasione tedesca. Le manovre programmate erano di tipo difensivo: rinforzare le linee belghe ad ovest, lungo la linea Mosa-Canale Alberto, e tenere l'estuario della Schelda, collegando quindi le unit\u00e0 francesi nel Belgio meridionale a difesa di Gand ed Anversa. La debolezza del piano stava nell'abbandonare la parte pi\u00f9 orientale del Belgio ai tedeschi e, nonostante la troppa esposizione ad un accerchiamento, il comandante francese Maurice Gamelin approv\u00f2 il piano.\nI britannici, non avendo armate sul campo ed essendo in fase di riarmamento, non erano in una posizione per sfidare la strategia della Francia, la quale assunse un ruolo dominante tra gli Alleati occidentali. Il ruolo britannico si ridusse quindi in un bombardamento strategico delle industrie nella Ruhr.\nLa strategia militare belga.\nTemendo di compromettere la sua neutralit\u00e0, il Belgio si rifiut\u00f2 di incontrare gli staff militari francesi e britannici, credendo che la guerra con la Germania non sarebbe stata inevitabile e, se fosse scoppiata, i belgi si sarebbero difesi grazie alle nuove fortificazioni come Eben-Emael. Avevano infatti cominciato a ricostruire le fortificazioni non appena Adolf Hitler aveva preso il potere nel 1933, vedendo con crescente allarme l'uscita della Germania dalla Lega delle Nazioni, il suo rifiuto del Trattato di Versailles e la violazione del Patto di Locarno. La protezione delle frontiere orientali, pass\u00f2 per la creazione di unit\u00e0 di motociclisti, il completamento delle difese nel 1935 che tuttavia furono ritenute inadeguate. Sarebbe stato necessario aumentare il numero di soldati ma la proposta di legge per un periodo di servizio di leva pi\u00f9 lungo venne bocciata dal popolo.\nIl 24 aprile 1937, francesi e britannici dichiararono pubblicamente che la sicurezza del Belgio era primaria per gli Alleati, togliendogli inoltre l'obbligo di rispettare il Patto di Locarno nel caso i tedeschi attaccassero la Polonia. A livello militare, i belgi consideravano la Wehrmacht pi\u00f9 forte degli eserciti alleati, in particolar modo di quello britannico, rendendosi conto che il Belgio sarebbe diventato un campo di battaglia senza adeguati alleati. Inoltre belgi e francesi avevano due teorie diverse di difesa: i belgi volevano proteggere il confine orientale fino all'arrivo dei francesi, mentre questi ultimi non avevano intenzione di spingersi cos\u00ec a oriente ma di attendere i tedeschi lungo la Mosa e il Canale Alberto.\nL'intelligence belga sugger\u00ec correttamente che i tedeschi avrebbero invaso le Ardenne per puntare su Calais, cercando di accerchiare le armate alleate in Belgio, ci\u00f2 che esattamente aveva pianificato Erich von Manstein. Si cap\u00ec che le difese organizzate dai francesi avrebbero messo a rischio l'intero fianco sinistro alleato ma tuttavia Gamelin ignor\u00f2 gli avvertimenti.\nIl piano di difesa belga.\nIn accordo con gli eserciti francese e inglese, la 7\u00aa Armata francese, al comando di Henri Giraud, sarebbe dovuto avanzare nel Belgio, oltrepassare l'estuario della Schelda, in Zelanda se possibile, fino a raggiungere Breda, nei Paesi Bassi. La British Expeditionary Force, comandata da John Gort, avrebbe occupato la parte centrale del paese tra Bruxelles e Gand, in supporto all'Esercito belga.\nA est, furono costruite delle postazioni difensive lungo il Canale Alberto per ritardare il nemico, collegate con le difese sulla Mosa, a ovest di Maastricht.Il forte di Eben-Emael era posto a guardia del fianco settentrionale di Liegi, sull'asse di avanzata verso occidente. La 1\u00aa Armata francese sarebbe poi avanzata verso Gembloux e Hannut, a sud delle postazioni britanniche, a difesa della regione del fiume Sambre. Ancora pi\u00f9 a sud, la 9\u00aa Armata francese avanz\u00f2 lungo la Mosa, tra Givet e Dinant, mentre la 2\u00aa Armata francese avrebbe difeso gli ultimi 100\u00a0km del fronte, ovvero Sedan, il basso Mosa e il confine tra Belgio e Lussemburgo, a nord della Linea Maginot.\nI piani d'attacco tedeschi.\nI piano tedesco prevedeva che il Gruppo d'Armate B avanzasse spingendo indietro il 1\u00ba Gruppo d'Armate alleato nel Belgio centrale mentre il Gruppo d'Armate A assaltasse a sorpresa le Ardenne. Per questo motivo al Gruppo B furono assegnate poche unit\u00e0 motorizzate e il grosso della sua forza era costituita da divisioni di fanteria. Una volta raggiunto il Canale della Manica, tutte le divisioni Panzer e la maggior parte delle unit\u00e0 motorizzate sarebbero state riassegnate dal Gruppo B al Gruppo A, per rafforzare le linee ed impedire un contrattacco alleato. Questo tipo di piano sarebbe fallito se non fosse stato rapidamente conquistato sufficiente terreno in Belgio per stringere gli Alleati in due fronti e perci\u00f2 il Gruppo B doveva conquistare i tre ponti sul Canale Alberto a Veldwezelt, Vroenhoven e Kanne, il forte di Eben-Emael e Maastricht nei Paesi Bassi.\nAdolf Hitler in persona incontr\u00f2 il generale Kurt Student, della 7\u00aa Divisione Aerea per discutere sull'assalto al forte. Inizialmente di pens\u00f2 ad un assalto di truppe paracadutiste con il compito di distruggere i cannoni del forte prima dell'arrivo delle unit\u00e0 tedesche di terra. L'idea per\u00f2 fu rigettata principalmente poich\u00e9 gli aerei da trasporto Junkers Ju 52 erano troppo lenti e vulnerabili alla contraerea nemica. Hitler tuttavia not\u00f2 una possibilit\u00e0 nelle difese. Il tetto dei bunker del forte era piatto e non protetto, cos\u00ec si decise di far atterrare 80-90 paracadutisti a bordo di alianti DFS 230, alla luce del giorno, i quali avrebbero smantellato il forte con cariche esplosive da 50\u00a0kg.\nLe forze in campo.\nL'Esercito belga.\nL'Esercito belga poteva contare su 22 divisioni, con 1\u00a0338 pezzi d'artiglieria, 200 cacciacarri T-13, 42 veicoli corazzati T-15 e appena 10 carri armati AMC 35. Le armi anticarro belghe erano le FRC da 47\u00a0mm che all'epoca erano migliori delle corrispettive armi tedesche e francesi.\nLa mobilitazione ebbe inizio il 25 agosto 1939 e nel maggio 1940 contava sul campo diciotto divisioni di fanteria, due divisioni parzialmente motorizzate e due divisioni di cavalleria, per un totale di circa 600\u00a0000 uomini, carenti di mezzi corazzati e armi antiaeree. Le riserve avrebbero potuto aggiungere altri 300\u00a0000 uomini. A mobilitazione completata, vi erano cinque Corpi d'Armata regolari e due di riserva.\nNel 1939 vennero rifondati anche i Corpi navali belgi (\"Corps de Marine\"), sotto i termini di accordo con la Marina britannica, a cui furono accorpate 100 navi mercantili sfuggite alla cattura da parte dei tedeschi, portando ai britannici altri 3\u00a0350 marinai. Il Quartier Generale dell'Ammiragliato belga era ad Ostenda, comando del maggiore Henry Decarpentrie. La 1\u00aa Divisione navale aveva sede proprio ad Ostenda mentre la 2\u00aa a Zeebrugge e la 3\u00aa ad Anversa.\nL'\"A\u00e9ronautique Militaire Belge\", l'Aeronautica militare belga aveva gi\u00e0 cominciato lentamente a modernizzarsi. Aveva infatti ordinato dei caccia Brewster Buffalo, Fiat CR.42 e Hawker Hurricane, dei Koolhoven F.K.56, dei bombardieri Fairey Battle e Caproni Ca.312 e dei caccia da ricognizione Caproni Ca.335; tuttavia solo i Fiat, gli Hurricane ed i Battle erano stati consegnati, obbligando i belgi ad usare i bombardieri monoposto Fairey Fox come aerei da caccia. In totale l'Aviazione possedeva 250 aerei da combattimento: almeno 90 erano caccia, 12 erano bombardieri e altri 12 erano aerei da ricognizione, ma solo 50 potevano essere considerati moderni. Aggiungendo gli aerei degli altri reparti militari, il 10 maggio 1940, i belgi contavano su 377 aerei, di cui per\u00f2 solo 118 in servizio, 78 caccia e 40 bombardieri. L'Aviazione fu affidata a Paul Hiernaux, che ottenne la licenza di pilota appena prima dello scoppio del conflitto, promosso a Comandante in Capo nel 1938. Hiernaux organizz\u00f2 l'Aviazione in tre Reggimenti aerei, il 1\u00ba con 60 aerei, il 2\u00ba con 53 aerei e il 3\u00ba con 79.\nL'Esercito francese.\nLa 1\u00aa Armata francese, a difesa del Belgio comprendeva la 2\u00aa e la 3\u00aa Divisione Meccanizzata Leggera, a difesa di Gembloux. Le forze corazzate consistevano di 176 carri medi SOMUA S35 e 239 carri leggeri Hotchkiss H35, entrambi i modelli superiori ai carri tedeschi.\nLa 7\u00aa Armata avrebbe dovuto difendere la parte pi\u00f9 settentrionale del fronte Alleato e nelle sue fila vi erano la 1\u00aa Divisione Meccanizzata Leggera e la 25\u00aa e la 9\u00aa Divisione Motorizzata, che sarebbero avanzate verso Breda, nei Paesi Bassi.\nLa terza armata francese che mise piede in Belgio fu la 9\u00aa Armata, la quale era pi\u00f9 debole delle altre due, gi\u00e0 citate. Essa consisteva principalmente di divisioni di fanteria, con l'eccezione della 5\u00aa Divisione Motorizzata. Il loro compito era di proteggere il fianco meridionale delle armate Alleate, a sud del fiume Sambre e a nord di Sedan mentre, pi\u00f9 a sud, vi era la 2\u00aa Armata a protezione del fronte franco-belga tra Sedan stessa e Montm\u00e9dy. La 9\u00aa e la 2\u00aa Armata, le pi\u00f9 deboli dello schieramento, avrebbero dovuto difendere l'area corrispondente al principale assalto tedesco, quello attraverso le Ardenne.\nL'Esercito britannico.\nIl contributo britannico in difesa del Belgio fu il minore: l'intera Forza di spedizione britannica per difendere Francia, Belgio e Paesi Bassi era di appena 152\u00a0000 uomini inquadrati in due corpi d'armata di due divisioni ciascuno, al comando del generale John Gort. Il 1\u00ba Corpo d'Armata era inizialmente comandato dal generale John Dill, poi dal generale Micheal Barker ed infine dal generale Harold Alexander. Il 2\u00ba Corpo d'Armata era agli ordini di Alan Brooke. In seguito giunse il 3\u00ba Corpo d'Armata comandato da Ronald Adam. In supporto giunsero sul continente 9\u00a0392 membri della Royal Air Force, al comando di Patrick Playfair. A maggio 1940 il contingente britannico era salito a 394\u00a0165 uomini, di cui per\u00f2 pi\u00f9 di 150\u00a0000 erano parte della retroguardia logistica ed avevano ben poco addestramento alle spalle. Pi\u00f9 precisamente, il 10 maggio 1940 vi erano dieci divisioni britanniche sul campo, con 1\u00a0280 pezzi d'artiglieria e 310 carri armati.\nL'Esercito tedesco.\nIl Gruppo d'Armata B erano comandato dal generale Fedor von Bock e contava su ventisei divisioni di fanteria e tre divisioni corazzate, pronte per l'invasione dei Belgio e dei Paesi Bassi. Delle tre divisioni corazzate, la 3\u00aa e la 4\u00aa Divisione Panzer avrebbero operato in Belgio, nella 6\u00aa Armata del 16\u00ba Corpo d'Armata, mentre l'altra, la 9\u00aa Divisione Panzer avrebbe coperto le loro manovre da nord.\nIl numero di carri armati nel Gruppo d'Armata B ammonta a 808, di cui 282 Panzer I, 288 Panzer II, 123 Panzer III e 66 Panzer IV, oltre a 49 carri comando. La 7\u00aa Divisione aerea e la 22\u00aa Divisione aviotrasportata, che presero parte all'assalto al forte di Eben-Emael, erano parte del \"Sturmabteilung Koch\" (Distaccamento d'assalto di Koch), comandati dal capitano Walter Koch. L'Aviazione tedesca impieg\u00f2 nell'invasione 1\u00a0815 velivoli da combattimento, 487 da trasporto e 50 alianti, utilizzati anche nei Paesi Bassi.\nGli iniziali assalti aerei sopra il Belgio furono condotti dal 4\u00ba Corpo aereo del generale Alfred Keller, le cui forze consistevano, al 10 maggio, di 363 aerei, oltre ai 550 dell'8\u00ba Corpo aereo del generale Wolfram von Richthofen; gli aerei utilizzabili tuttavia erano 644 su 913. A supporto vi erano 462 caccia, di cui 313 utilizzabili, del generale Kurt-Bertram von D\u00f6ring. Tutte le basi aeree da cui operavano i tedeschi erano nel nord-ovest della Germania: D\u00fcsseldorf, Oldenburg, Grevenbroich, M\u00f6nchengladbach, Dortmund ed Essen.\nBattaglia.\nLe prime operazioni aeree tedesche.\nAlle ore 00:10 del 10 maggio 1940, il Quartier Generale a Bruxelles ricevette un allarme da un'unit\u00e0 imprecisato lungo il confine con la Germania e alle 01:30 fu dato l'allarme generale. Alla mattina gli Alleati diedero via al Piano Dyle mentre il re Leopoldo III raggiungeva il suo Quartier Generale vicino ad Anversa.\nBen presto la Luftwaffe port\u00f2 la guerra aerea sui Paesi Bassi e sul Belgio dove, per prima cosa, decimarono le forze aeree locali. Circa verso le 04:00, il primo raid aereo colp\u00ec i campi di aviazione e i centri di comunicazione, con un tremendo effetto sull'Aviazione belga. Nei combattimenti aerei per\u00f2, nonostante la loro superiorit\u00e0 numerica (la Luftwaffe schierava circa 450 aerei) i tedeschi il primo giorno ebbero scarsi successi. Sempre il 10 maggio 1940, i Fiat C.R.42 belgi attaccarono una formazione di Junkers Ju 52 del 17./KGzbV 5 (17\u00aa squadriglia del 5\u00ba stormo da bombardamento con compiti speciali) della Luftwaffe nell'area di Tongres, costringendo uno Ju 52 ad un atterraggio di emergenza vicino a Maastricht. A quel punto vennero attaccati dai Messerschmitt Bf 109 del I./JG 1 (I\u00b0 gruppo dello Jagdgeschwader 1, 1\u00ba stormo caccia), ma, grazie alla superiore maneggevolezza del C.R.42, riuscirono a tornare alla base senza danni. Quel giorno i piloti belgi rivendicarono l'abbattimento di altri quattro aerei tedeschi, tre Dornier Do 17 e un Bf 109, ma, sempre il 10 maggio, gli \"Stuka\" del I./StG 2 (I\u00b0 gruppo dello Sturzkampfgeschwader 2 Immelmann, 2\u00ba stormo bombardieri da picchiata) distrussero non meno di 14 Fiat sull'aeroporto di Brustem.\nAlla fine del primo giorno, i dati ufficiali tedeschi parlano di 30 aerei belgi distrutti al suolo e 16 in combattimento, tra cui due erano bombardieri inglesi. Dal canto loro, i tedeschi affermano di aver perso 10 velivoli. In realt\u00e0 le perdite alleati furono peggiori: 83 aerei belgi furono distrutti e nei sei giorni che seguirono l'Aviazione belga effettu\u00f2 146 missioni e tra il 16 e il 28 maggio altre 77 volte, per la maggior parte ritirandosi di fronte agli attacchi della Luftwaffe.\nLe battaglie di confine.\nCome pianificato, una delle prime operazioni tedesche in territorio belga fu proprio l'assalto dei \"Fallschirmj\u00e4ger\", con alianti, del forte di Eben-Emael, presieduto dalla 7\u00aa Divisione del 1\u00ba Corpo d'Armata belga. Con l'ausilio di potenti esplosivi e di lanciafiamme, i paracadutisti riuscirono a penetrare le difese, cominciando uno scontro armato che dur\u00f2 ventiquattro ore. Perso il forte, la linea difensiva belga venne aperta e la 18\u00aa Armata tedesca pot\u00e9 penetrare nel paese. Nel frattempo, i soldati tedeschi avevano gi\u00e0 assestato delle teste di ponte lungo il Canale Alberto prima che dell'arrivo dei britannici che sarebbero giunti due giorni dopo. Pi\u00f9 a sud, le unit\u00e0 motorizzate belghe ricevettero l'ordine di ritirarsi fino alla Mosa e distruggere i ponti lungo la strada.\nI paracadutisti portarono a termine altre operazioni nel Lussemburgo, attraversato da cinque fondamentali vie di comunicazione per la Francia. Le operazioni furono condotte da Wenner Hedderich che aveva agli ordini 125 volontari della 34\u00aa Divisione di fanteria. L'offensiva ebbe il costo di 30 vittime e cinque Fieseler Fi 156. Nel contempo, la 7\u00aa Divisione belga dovette combattere strenuamente per respingere l'avanzata tedesca, a ovest di Eben-Emael. Le forze armate del Belgio tentarono un contrattacco, ottenendo un successo a Briedgen dove riuscirono a riprendersi un ponte e distruggerlo mentre in altre zone, come Vroenhoven e Veldwezelt, i tedeschi ebbero il tempo di stabilire salde teste di ponte e respingere i contrattacchi.\nIl 10 maggio, nel Belgio meridionale, si svolse un'operazione poco nota, il cui nome \u00e8 Operazione Niwi. L'obiettivo era far atterrare a Nives e Witry, con gli Fi 156, due compagnie della Divisione \"Grossdeutschland\" per aprire una via alla 1\u00aa e alla 2\u00aa Divisione Panzer, che sarebbero poi avanzate attraverso le Ardenne.\nPriva di supporto, la fanteria tedesca sub\u00ec i contrattacchi alleati, in particolare della 5\u00aa Divisione di cavalleria francese, armata con numerosi corazzati, che tuttavia non seppe sfruttare l'occasione della ritirata nemica. Il mattino seguente, la 2\u00aa Divisione Panzer raggiunse l'area distruggendo le linee del telefono belga e bloccando le strade, impedendo ai francesi di raggiungere il confine tra Francia, Belgio e Lussemburgo. In questo modo la 1\u00aa Divisione di fanteria leggera belga non ricevette l'ordine di ritirata e affront\u00f2 in un duro scontro i corazzati tedeschi, rallentandone l'avanzata. Il fallimento delle forze alleate di tenere le Ardenne, permise ai tedeschi di avanzare indisturbati mentre i francesi si barricano a Namur e Huy.\nNel frattempo, nel settore centrale del Belgio, l'Aviazione tent\u00f2 di distruggere i ponti e le postazioni che i tedeschi avevano catturato intatti. Il contrattacco tedesco cont\u00f2 82 abbattimenti di aerei alleati tra l'11 e il 13 maggio, riportando un indebolimento della resistenza aerea nemica nel Belgio settentrionale.\nNella notte dell'11 maggio, la 3\u00aa Divisione di fanteria britannica, al comando del generale Bernard Montgomery raggiunse la riva del fiume Dyle, a Lovanio. Dopo aver resistito per trentasei ore, la 4\u00aa e la 7\u00aa Divisione belga si ritirarono dal Canale Alberto, in seguito all'avanzata dei Panzer della 6\u00aa Armata, per non essere circondati dai tedeschi. La sera dell'11 maggio, il Comando belga si ritir\u00f2 dietro la linea difensiva Namur-Anversa e il giorno seguente la 1\u00aa Armata francese giunse a Gembloux, in un'area pianeggiante priva di postazioni o trincee difensive. La 7\u00aa Armata francese, a protezione dei porti lungo la linea Bruges-Gand-Ostenda, raggiunse Breda, nei Paesi Bassi, l'11 maggio; tuttavia i paracadutisti tedeschi avevano conquistato Moerdijk, a sud di Rotterdam, impedendo ai francesi di unirsi all'Esercito olandese. L'armata francese prosegu\u00ec quindi verso est, incrociando la 9\u00aa Divisione Panzer a Tilburg, scatenando una battaglia da cui i francesi si ritirarono di fronte ad un assalto aereo della Luftwaffe ad Anversa, dove si l'armata si diresse. Temendo che rifornimenti alleati raggiungessero Anversa, l'Aviazione tedesca decise di attaccare l'estuario della Schelda, bombardando ed affondando due cannoniere e tre cacciatorpediniere olandesi, oltre a due cacciatorpediniere britanniche.\nGli scontri nel Belgio centrale.\nNella notte tra l'11 e il 12 maggio, i belgi cominciarono una completa ritirata dalla Linea Dyle; al mattino, il re Leopoldo e i generali van Overstraeten, \u00c9douard Daladier, Alphonse Georges, Gaston Billotte e il capo dello staff di Lord Gort, Henry Royds Pownall, si incontrarono vicino a Mons, dove fu deciso che l'Esercito belga avrebbe tenuto la Linea Anversa-Lovanio mentre gli Alleati avrebbero difeso l'estremo nord e sud del paese. Il 3\u00ba Corpo belga ripieg\u00f2, quindi, dalle fortificazioni di Liegi per non essere circondato; pi\u00f9 a sud, anche le fortezze di Namur, occupate dal 6\u00ba Corpo, furono abbandonate mentre alcune unit\u00e0 ritardavano l'avanzata tedesca, sabotando le vie di comunicazione.\nPer gli Alleati, l'incapacit\u00e0 belga di resistere a sufficienza per poter organizzare una linea difensiva come accadde nel conflitto precedente, fu un notevole inconveniente. Nonostante tutto, una breve tregua permise agli Alleati di far giungere lungo il fiume Dyle diverse armate in tempo per l'assalto tedesco della 6\u00aa Armata del generale Walther von Reichenau, con pi\u00f9 soldati e meglio equipaggiati.\nLa mattina del 12 maggio, in accordo con le richieste del Belgio, l'Aviazione britannica e francese intrapresero diverse missioni per demolire i ponti che i tedeschi controllavano a Maastricht e lungo la Mosa. Quel giorno i tedeschi abbatterono 11 dei 18 bombardieri francesi Breguet 693 e altri 72 su 135 bombardieri britannici. Nelle due giornate successive le missioni aeree alleate furono interrotte poich\u00e9 le difese contraeree e i caccia tedeschi si dimostrarono troppo forti. Lo stesso accadde nell'area di Sedan, dove 45 aerei tra Fairey Battle e Bristol Blenheim furono abbattuti dai caccia tedeschi.\nL'evento pi\u00f9 significativo del 12 maggio 1940 fu, tuttavia, l'inizio della battaglia di Hannut, durata due giorni, nella quale il Gruppo d'Armate A tedesco avanz\u00f2 attraverso le Ardenne mentre il Gruppo B attaccava presso Gembloux, occupando la piana circostante. Dopo la riuscita dell'attacco a Maastricht e lo sfondamento delle linee belghe a Liegi, la 6\u00aa Armata tedesca del generale Erich Hoepner lanci\u00f2 un'offensiva nell'area che i francesi erroneamente si aspettavano la maggior forza tedesca. I Panzer tedeschi e i carri francesi si scontrarono quindi vicino ad Hannut e contrariamente a quanto si possa credere, i carri tedeschi non erano in numero superiore ai loro avversari. I carri tedeschi possedevano radio per comunicare con l'esterno e le unit\u00e0 erano addestrate a tattiche con \"armi combinate\" che coinvolgevano pi\u00f9 reparti di diverso genere; i francesi invece non avevano equipaggiato i carri con radio e le loro tattiche erano del tutto simili a quelle della prima guerra mondiale. Inizialmente i tedeschi riuscirono ad accerchiare il nemico ma la potenza dei carri francesi riusc\u00ec a rompere l'accerchiamento aprendosi un varco nella retroguardia tedesca e riuscendo a ripiegare. Il primo giorno di battaglia quindi si concluse a favore della Francia che riusc\u00ec a bloccare l'avanzata avversaria. Il giorno seguente per\u00f2 l'esito fu totalmente opposto: i francesi si disposero lungo una singola linea, non organizzando quindi una retroguardia, e ci\u00f2 permise ai tedeschi di aprirsi una via sul fianco sinistro francese e accerchiare i carri alleati, concludendo la battaglia a proprio favore. La battaglia si concluse con 160 carri tedeschi persi, di cui per\u00f2 111 furono recuperati, contro i 105 carri persi dai francesi. Sono note inoltre il numero di vittime tedesche che ammontano a sessanta morti e ottanta feriti.\nI carri tedeschi proseguirono inseguendo i francesi causando gravi perdite. L'intento di Hoepner era di catturare Gembloux senza l'assistenza dei reparti di fanteria. Tuttavia l'artiglieria francese riusc\u00ec ad opporsi ai Panzer, scatenando la battaglia di Gembloux, riuscendo a respingerli il primo giorno. L'operazione riusc\u00ec a distrarre gli Alleati dalle Ardenne e, quando la notizia che i tedeschi avevano vinto la battaglia di Sedan raggiunse i francesi, questi si ritirarono il 15 maggio, lasciando i loro carri sul campo di battaglia.\nLa ritirata verso la costa e il contrattacco.\nIl mattino del 15 maggio, il Gruppo d'Armata A ruppe le difese a Sedan aprendosi una via verso il Canale della Manica. Gli Alleati cominciarono quindi una ritirata divisa in tre fasi: nella notte tra il 16 e il 17 maggio sarebbero retrocessi sino al fiume Senne, la notte successiva fino al fiume Dendre e l'ultima notte fino al fiume Schelda. Tuttavia, l'unico settore che quel giorno venne attaccato con forza fu quello di Lovanio, dove per\u00f2 i britannici resistettero.\nDopo la ritirata dei francesi, i belgi furono lasciati a guardia di Anversa che i tedeschi ben presto attaccarono. I belgi riuscirono a difendersi con successo nella zona nord della citt\u00e0, riuscendo a cominciare la ritirata il 16 maggio, ritardando i tedeschi. La citt\u00e0 cadde tra il 18 e il 19 maggio dopo aver sedato una considerevole resistenza. Il 18 maggio cadde il Forte Marchovelette, a Namur, Suarl\u00e9e cadde il giorno dopo; Saint-Heribert e Malonne il 21 maggio, Dave, Maizeret e Andoy il 23 maggio.\nTra il 16 e il 17 maggio, britannici e francesi si ritirarono dietro al Canale Willebroek, spostando la maggior parte delle truppe per affrontare l'avanzata tedesca dalle Ardenne. I belgi nel frattempo si posizionarono nella testa di ponte a Ghenda, dietro il Dendre e la Schelda, dove l'artiglieria respinse gli attacchi della fanteria della 18\u00aa Armata tedesca. Nonostante ci\u00f2, i belgi, in inferiorit\u00e0 numerica, abbandonarono Bruxelles e il governo si spost\u00f2 ad Ostenda, lasciando la capitale ai tedeschi che la occuparono il 17 maggio.\nIl 19 maggio, i tedeschi furono a poche ore dalla Manica. Lord Gort si rese conto che i tedeschi sarebbero potuti comparire sul suo fianco destro, ad Arras o P\u00e9ronne, cercando di raggiungere i porti di Calais o Boulogne, o dirigersi pi\u00f9 a nord-ovest. In pratica, la posizione britannica in Belgio era compromessa: il Corpo di spedizione britannico si ritir\u00f2 quindi verso Ostenda, Bruges o Dunkerque, tra i dieci e i quindici chilometri all'interno del territorio francese.\nLa proposta di una ritirata britannica dal continente venne rigettata dai comandanti inglesi e fu invece ordinato a Lord Gort di condurre un'offensiva verso sud-ovest per raggiungere i francesi. Ai belgi fu chiesto di adeguarsi al piano oppure se essere evacuati dalla Marina britannica. Il 20 maggio le comunicazioni tra belgi e francesi furono tagliate e lo stesso Gort ricevette i suoi ordini e ritenne impossibile eseguirli. Il contrattacco avrebbe esposto gli Alleati ad un nuovo accerchiamento, inoltre i britannici erano nove giorni che combattevano ed erano ormai a corto di munizioni. Il tentativo principale fu quindi eseguito a sud dai francesi.\nA re Leopoldo era chiaro che le sue truppe, prive di carri armati e velivoli, potevano solamente difendersi. Inoltre avvert\u00ec i britannici che se si fosse proseguito con l'offensiva verso sud, i belgi ben presto sarebbero collassati. Sugger\u00ec anche la necessit\u00e0 di tenere una testa di ponte a Dunkerque e nei porti del Belgio, proposta accettata dagli inglesi che impiegarono quindi solo tre battaglioni nell'attacco e, nonostante l'iniziale successo tattico, fallirono nell'aprirsi un varco tra le difese tedesche nella battaglia di Arras, il 21 maggio. In conseguenza a questo fallimento, belgi e britannici conclusero che la Francia era sconfitta e che le armate alleato accerchiate sarebbero state distrutte se non si avesse agito in fretta. I britannici quindi, persa ogni speranza nei loro alleati, decisero di cercare di salvare la loro forza di spedizione.\nLe ultime battaglie.\nLe truppe belghe, a questo punto dell'invasione, tenevano il fronte orientale mentre i britannici e i francesi proteggevano Dunkerque, vulnerabile agli attacchi tedeschi il 22 maggio. I belgi controllavano saldamente la linea nelle loro ultime fortificazioni a Leie. I britannici spinsero perch\u00e9 i soldati belgi si ritirassero sul fiume Yser; tuttavia una manovra del genere avrebbero significato abbandonare Ypres, oltre ai porti come Ostenda e Zeebrugge, riducendo il territorio belga ancora libero a pochi chilometri quadrati.\nIl 23 maggio, i francesi tentarono una serie di offensive contro le difese tedesche lungo l'asse Ardenne-Calais che tuttavia fallirono completamente. Nel frattempo, i belgi dovettero ritirarsi nuovamente, sotto la pressione dei tedeschi che conquistarono Ghenda, e fu negato loro l'utilizzo dei porti a Dunkerque, Bourbourg e Gravelines, concedendo il permesso per i porti sotto il loro controllo, Nieuport e Ostenda.\nWinston Churchill e Maxime Weygand, che sostitu\u00ec Gamelin, erano ancora determinati a sfondare le linee tedesche verso sud ma cos\u00ec facendo si sarebbe aperta una faglia tra Ypres e Menen, minacciando ci\u00f2 che restava delle truppe belghe. Tuttavia, senza chiedere il permesso al suo governo o consiglio ai francesi, Lord Gort cess\u00f2 ogni offensiva britannica verso sud. Quella notte i tedeschi si crearono una testa di ponte profonda un chilometro lungo il fiume Lys, per tredici chilometri tra Wervik e Kortrijk. Nonostante tutto, i belgi inflissero molte perdite e sconfitte tattiche ai tedeschi; alcune divisioni di riserva infatti, effettuarono dei contrattacchi diverse volte e riuscirono a catturare duecento soldati tedeschi.\nIl 26 maggio, l'Operazione Dynamo cominci\u00f2, con interi contingenti francesi e britannici che vennero evacuati verso il Regno Unito. Nel frattempo, la Marina britannica aveva gi\u00e0 portato via dal continente 28\u00a0000 soldati inglesi non combattenti. Boulogne era gi\u00e0 caduta, Calais l'avrebbe seguita a breve, lasciando Dunkerque, Ostenda e Zeebrugge gli unici porti agibili dagli Alleati. I tedeschi non rimasero comunque a guardare: la 14\u00aa Armata ben presto occup\u00f2 Ostenda, il Gruppo d'Armata A il 27 maggio arriv\u00f2 a quattro chilometri da Dunkerque, bersagliandola con l'artiglieria.\nProprio il 27 maggio la situazione cambi\u00f2 radicalmente rispetto a ventiquattro ore prima. Il fiume Leie era caduto in mani tedesche; a est, i tedeschi avevano raggiunto i sobborghi di Bruges; a ovest, i tedeschi avevano sfondato le linee per l'ennesima volta, con i britannici sempre in ritirata, a nord di Lilla. Con la ritirata inglese, i tedeschi riuscirono ad accerchiare il grosso dell'armata francese, segnandone praticamente la fine. I combattimenti di questi due giorni, condussero al collasso l'Esercito belga e non vi era nulla ad impedire che i tedeschi catturassero Ostenda, Bruges, Nieuport o La Panne, in profondit\u00e0 nella retroguardia alleata.\nLa resa del Belgio.\nCon l'Esercito belga stremato e i cieli in mano alla Luftwaffe la ritirata era impossibile. I tedeschi bombardavano le reti ferroviarie e le uniche strade rimaste percorribili rendevano la ritirata un massacro e nei 1\u00a0700\u00a0km\u00b2 rimasti in mani belghe contenevano sia i soldati rimasti che i 3\u00a0milioni di civili fuggiti. In queste circostanza, la sera del 27 maggio, il re Leopoldo chiese un armistizio.\nLa Royal Navy evacu\u00f2 i Quartieri Generali a Middelkerke e Sint-Andries, a est di Bruges, quella stessa notte. Il re e sua madre, la regina madre Elisabetta, rimasero in Belgio durante tutti e cinque gli anni di occupazione. La resa del Belgio fu ufficiale alle ore 04:00 del 28 maggio. Britannici e francesi reagirono affermando che i belgi avessero tradito l'alleanza e anche il governo belga condann\u00f2 l'azione del re. Per questo motivo, il monarca non pot\u00e9 far parte del governo in esilio durante il resto della guerra. Tuttavia, privatamente, gli Alleati avevano gi\u00e0 contattato il 25 maggio il governo belga, affermando che la situazione stava divenendo insostenibile e una futura resa del Belgio sarebbe stata inevitabile.\nI britannici ufficialmente assunsero un atteggiamento controllato, grazie alla strenua difesa portata da sir Roger Keyes al suo governo il 28 maggio riguardo alla campagna difensiva belga. I ministri francesi e belgi affermarono che il re Leopoldo fosse stato un traditore, tuttavia non erano a conoscenza della realt\u00e0 dei fatti: Leopoldo III non aveva preso accordi con Hitler per formare un governo collaborazionista ma aveva negoziato una resa incondizionata delle Forze armate belghe.\nVittime.\nL'elenco qui riportato riguarda il conteggio delle perdite a questo punto della campagna occidentale tedesca. I dati specifici della campagna solamente in territorio belga, tra il 10 e il 28 maggio, non sono noti.\nBelgi.\nLe vittime belghe furono:\nBritannici.\nI numeri specifici nel Belgio sono sconosciuti ma gli inglesi subirono tra il 10 maggio e il 22 giugno, lungo tutto il loro fronte, le seguenti perdite:\nFrancesi.\nAnche per i francesi, il numeri specifici nel Belgio sono sconosciuti ma, tra il 10 maggio e il 22 giugno, lungo tutto il loro fronte, ebbero le seguenti perdite:\nTedeschi.\nI rapporti ufficiali del Comando della Wehrmacht, riguardanti le operazioni tra il 10 maggio e il 4 giugno, indicano:"}
{"id": "2826992", "revid": "106456", "url": "https://it.wikipedia.org/wiki?curid=2826992", "title": "Pomerania anteriore", "text": ""}
{"id": "2826998", "revid": "697352", "url": "https://it.wikipedia.org/wiki?curid=2826998", "title": "All For You (A Dedication To The Nat King Cole Trio)", "text": "All for You (A Dedication to the Nat King Cole) Trio \u00e8 il terzo album della cantante e pianista jazz canadese Diana Krall, pubblicato il 12 marzo 1996."}
{"id": "2827003", "revid": "287204", "url": "https://it.wikipedia.org/wiki?curid=2827003", "title": "Ca' Tron", "text": "L'espressione veneta Ca' Tron si riferisce in genere a un palazzo appartenente alla famiglia Tron, ascritta al patriziato veneziano. \u00c8 stata poi estesa ad indicare alcune localit\u00e0."}
{"id": "2827022", "revid": "767487", "url": "https://it.wikipedia.org/wiki?curid=2827022", "title": "Round-trip delay", "text": ""}
{"id": "2827036", "revid": "834", "url": "https://it.wikipedia.org/wiki?curid=2827036", "title": "Rangeley (Maine)", "text": ""}
{"id": "2827040", "revid": "110157", "url": "https://it.wikipedia.org/wiki?curid=2827040", "title": "Esperanza (Esperanza Spalding)", "text": "Esperanza, pubblicato nel 2008, \u00e8 il secondo album della bassista e cantante statunitense Esperanza Spalding. L'album raggiunge la terza posizione nella classifica Jazz Albums."}
{"id": "2827050", "revid": "119963512", "url": "https://it.wikipedia.org/wiki?curid=2827050", "title": "Richard Ney", "text": "Biografia.\nLaureato in economia alla Columbia University, \u00e8 noto soprattutto per aver recitato nel film Premio Oscar \"La signora Miniver\" (1942) e per il suo breve matrimonio (dal 1943 al 1947) con Greer Garson, che nella stessa pellicola interpretava il ruolo di sua madre. Ney comparve anche in \"Il ventaglio\" (1949) di Otto Preminger. Nel 1950 affianc\u00f2 Gina Lollobrigida in \"Miss Italia\".\nSuccessivamente recit\u00f2 principalmente in televisione e solo occasionalmente in alcuni film fino alla met\u00e0 degli anni sessanta. Nel frattempo aveva avviato con successo una carriera come consulente finanziario. Scrisse inoltre tre libri assai critici su Wall Street (\"The Wall Street Jungle\", del 1970, \"The Wall Street Gang\" e \"Making It in the Market\"), nei quali denunci\u00f2 le manipolazioni del mercato da parte degli intermediari a danno dei comuni investitori."}
{"id": "2827061", "revid": "767487", "url": "https://it.wikipedia.org/wiki?curid=2827061", "title": "Maledetti vi amer\u00f2", "text": "Maledetti vi amer\u00f2 \u00e8 un film del 1980 diretto da Marco Tullio Giordana, vincitore del Pardo d'Oro al Festival di Locarno.\nFu presentato nella sezione Un Certain Regard del 33\u00ba Festival di Cannes.\nTrama.\nRiccardo detto \"Svitol\", protagonista attivo del Sessantotto, torna in patria dopo cinque anni in Venezuela. Giunto in Italia, si ritrova spaesato di fronte agli enormi cambiamenti a cui il paese \u00e8 stato soggetto. In particolare, Svitol rimane confuso dai vecchi amici e compagni di militanza. Guya, una vecchia fiamma, gestisce un negozio e ha una figlia di cui non conosce il padre, e si comporta da donna borghese ed emancipata. Carlino, invece, \u00e8 diventato ricco grazie ad una serie di investimenti in borsa. Paradossalmente, l'unica persona con cui Svitol riesce a capirsi \u00e8 un commissario di Polizia. \nSvitol, allora, comincia a interrogarsi sul senso del decennio di protesta appena trascorso. Da alcune riviste copia su carta i contorni dei cadaveri di alcune vittime della violenza che ha caratterizzato gli anni '70. Il fatto che le didascalie sulle riviste, che identificano una vittima come persona di destra o di sinistra, spariscano nel momento in cui Svitol riproduce a matita i contorni dei cadaveri, lo fanno dubitare della bont\u00e0 di alcune sue posizioni e idee del passato."}
{"id": "2827066", "revid": "767487", "url": "https://it.wikipedia.org/wiki?curid=2827066", "title": "Bill Magarity", "text": "\u00c8 il padre di William Magarity jr. e di Regan Magarity\nCarriera.\nDetiene il record di punti nella storia del S\u00f6dert\u00e4lje Basketbollklubb, avendone realizzati 10.642 in 492 partite."}
{"id": "2827071", "revid": "79968", "url": "https://it.wikipedia.org/wiki?curid=2827071", "title": "Angelica Leo", "text": "Biografia.\nLeo si \u00e8 formata professionalmente presso la Scuola di teatro Alessandra Galante Garrone di Bologna. Ha debuttato in teatro, dove ha recitato in \"Sogno di una notte di mezza estate\" e \"Il giardino dei ciliegi\", nonch\u00e9 in \"Revolution\", \"Tot\u00f2 il buono - Un miracolo a Milano\", \"Polvere, ovvero la storia del teatro\", \"Muratori\" e \"The Basement\".\nNel 2008 \u00e8 la protagonista femminile di \"Come Dio comanda\", film diretto da Gabriele Salvatores.\nDopo aver recitato in un episodio delle serie televisive \"Carabinieri 6\" e \"R.I.S. 4 - Delitti imperfetti\" e nella miniserie televisiva \"Il commissario De Luca\", nel 2010 \u00e8 tra i protagonisti della serie tv \"Boris 3\", regia di Davide Marengo, dove interpreta il ruolo di \"Fabiana\".\nHa recitato nel video \"La donna del Cowboy\", singolo dell'album \"Ladro di rose\" (2010) della band veneta Piccola Bottega Baltazar.\nDopo un cameo in \"Boris - Il film\", la Leo ha intrapreso nuovamente la carriera teatrale con \"Il senso della vita di Emma\" di Fausto Paravidino."}
{"id": "2827072", "revid": "167784", "url": "https://it.wikipedia.org/wiki?curid=2827072", "title": "Monte mongioje", "text": ""}
{"id": "2827075", "revid": "767487", "url": "https://it.wikipedia.org/wiki?curid=2827075", "title": "Mark Dinning", "text": "Biografia.\nNato in una fattoria presso Oklahoma, ultimo di nove figli, da piccolo studia chitarra elettrica e fonda un gruppo insieme a tre dei suoi fratelli. La band, chiamata The Dinning Sisters, ottiene un grande successo quando il loro brano Buttons and Bows, nel 1948 arriva 5 nelle classifiche statunitensi. Dopo di questo verr\u00e0 notato dalla MGM, con cui pubblicher\u00e0 diversi singoli (Ramblin 'Man;The Streets of Laredo;I'm Just A Country Boy) che non avranno un grande successo. Successivamente per\u00f2, la sorella, che faceva parte del gruppo precedentemente creato, e suo marito realizzarono un brano che avr\u00e0 un grande successo \"Teen Angel\". \nQuesto brano parla di una teenager americana che per salvare l'anello di fidanzamento donatole dal suo ragazzo, perde la vita sotto un treno. Il video del brano verr\u00e0 censurato in alcune televisioni, come la BBC, ma nonostante ci\u00f2 sar\u00e0 un grande successo. \nNon solo vender\u00e0 molte copie raggiungendo la prima posizione della Billboard Hot 100 per due settimane ma verr\u00e0 premiato da Cash Box come miglior singolo dal 3 febbraio al 20. Inoltre molte radio si sono rifiutate di mandare il pezzo in onda.\nDa questo brano sono state fatte molte cover ed ha ispirato molti cantanti. \nTra il 1960 e il 1961 arrivano successi minori. \nRientra nelle classifiche dei top 10 americano nel 1963 con la cover di What Will Say Maria. \nNel 1986 muore per un attacco di cuore."}
{"id": "2827082", "revid": "767487", "url": "https://it.wikipedia.org/wiki?curid=2827082", "title": "Nipoti miei diletti", "text": "Nipoti miei diletti \u00e8 un film del 1974 diretto da Franco Rossetti.\nTrama.\nToscana, 1935. La borghese Elisabetta Cenci-Lisi \u00e8 la bellissima e formosa zia di tre ragazzi nel pieno della loro maturit\u00e0 sessuale. In Italia impera il regime fascista, la cui propaganda richiama con successo i giovani per l'arruolamento volontario per la guerra coloniale in Abissinia. La donna, da sempre dedita al culto della pace, ricorre all'arma della seduzione riuscendo a sviarli dalla loro scelta; l'uno all'insaputa dell'altro, vivono la loro storia d'amore con la zia, fino a quando i giovani, una volta appagate le loro pulsioni, non resistono alla nuova campagna per l'intervento italiano nella guerra civile spagnola.\nVedendoli partire con il treno tenter\u00e0 invano di dissuaderli con un disperato spogliarello alla stazione.\nProduzione.\nDiversi esterni sono stati girati a Chiusi, in provincia di Siena, citato nei titoli di coda. La tenuta del personaggio interpretato da Adriana Asti si trova in localit\u00e0 Dolciano.\nLa scena finale in cui Adriana Asti si denuda \u00e8 stata girata nella stazione di Roma San Pietro, a pochi passi dal Vaticano; l'episodio cre\u00f2 delle polemiche, anche a causa della presenza di alcuni religiosi.\nDistribuzione.\nIl film usc\u00ec al cinema nell'aprile 1974, col divieto di visione ai minori degli anni 18 \"per la tematica nel suo complesso e per le numerose scene improntate ad accentuato erotismo\".\nPer la distribuzione in DVD nel 2018, la Direzione Generale Cinema e audiovisivo del MiBACT, dispone che \"considerati il tempo trascorso e la tipologia dei minori di oggi\", al film venga concesso il nulla osta per la visione senza limiti di et\u00e0."}
{"id": "2827092", "revid": "287204", "url": "https://it.wikipedia.org/wiki?curid=2827092", "title": "Jimena di Navarra", "text": "Il nome Jimena di Navarra pu\u00f2 essere riferito a diverse principesse e regine:"}
{"id": "2827110", "revid": "287204", "url": "https://it.wikipedia.org/wiki?curid=2827110", "title": "Esperanza (album)", "text": ""}
{"id": "2827117", "revid": "824274", "url": "https://it.wikipedia.org/wiki?curid=2827117", "title": "Internazionali di Francia 1955 - Singolare femminile", "text": "Angela Mortimer ha battuto in finale Dorothy Knode 2-6 7-5 10-8."}
{"id": "2827121", "revid": "287204", "url": "https://it.wikipedia.org/wiki?curid=2827121", "title": "Urraca di Navarra (disambigua)", "text": "Il nome Urraca di Navarra pu\u00f2 essere riferito a varie principesse e regine:"}
{"id": "2827125", "revid": "3115", "url": "https://it.wikipedia.org/wiki?curid=2827125", "title": "Piero Colombi", "text": "Biografia.\nNel 1946 Piero Colombi ha contribuito in modo determinante alla nascita del quotidiano economico-finanziario \"24 Ore\" che ha diretto per 14 anni fino alla sua prematura scomparsa.\nFiglio di Enrico, piccolo imprenditore e di Luigia Brambilla, casalinga, ebbe una sorella maggiore, Bice. Spos\u00f2 nel 1924 Maria Pizzagalli da cui ebbe due figli: Enrico e Carlo.\nNel 1917, dopo la Battaglia di Caporetto, ottenuto il diploma di maturit\u00e0 \u201cmoderna\u201d (scientifica), si arruol\u00f2 nell'Esercito Italiano, uno dei Ragazzi del '99, come sottotenente di artiglieria di campagna. Fu smobilitato dopo il 4 novembre 1918 e gli fu attribuita la Croce di guerra al valor militare. Al ritorno alla vita civile si trov\u00f2 iscritto al Politecnico di Milano su iniziativa del secondo marito di sua madre, Attilio Franco, ingegnere.\nNel 1925 ottenne la laurea in Ingegneria Civile ma non esercit\u00f2 mai tale professione, mentre divenne procuratore di un agente di cambio della Borsa di Milano ed inizi\u00f2 una collaborazione fissa col Corriere della Sera per la fornitura di un commento di borsa quotidiano che mantenne fino alla sua scomparsa nel 1960.\nNel 1933 cre\u00f2 la \"SASIP\", societ\u00e0 di studi e pubblicazioni finanziarie, tra cui l'annuario \"Il taccuino dell'azionista\" che per pi\u00f9 di mezzo secolo ha rappresentato una fonte primaria indipendente di informazione ed analisi delle societ\u00e0 italiane quotate.\nNel giugno 1940 fu richiamato alle armi come capitano di artiglieria di campagna.\nDopo la deposizione di Mussolini del 25 luglio 1943, consolid\u00f2 i suoi precedenti contatti con l'antifascismo militante iscrivendosi al Partito d'Azione, nato dal movimento \"Giustizia e Libert\u00e0\" dei Fratelli Rosselli. L'8 settembre lasci\u00f2 l'esercito entrando in clandestinit\u00e0. Fece parte del CLN del Corriere della Sera e del CLN \"Alta Italia\" come tesoriere e partecip\u00f2 attivamente alla Resistenza in stretto collegamento con Ferruccio Parri.\nNel 1945 il CLNAI gli affid\u00f2 l'incarico di Commissario Straordinario della SAFFA in sostituzione del CdA compromesso col regime fascista. Il 2 luglio 1945 la nomina fu sancita dall'Allied Military Government of Occupied Territories per la Regione Lombardia. Dopo solo otto mesi (a differenza della maggior parte degli altri Commissari che mantennero l'incarico per anni) Colombi convoc\u00f2 la prima assemblea del dopoguerra che, eleggendo il nuovo CdA, lo chiam\u00f2 a farne parte. (cfr. \"1945: Commissari straordinari e Consigli di gestione\"). Nei successivi mandati fu sempre rieletto consigliere fino alla sua scomparsa e ci\u00f2 pu\u00f2 considerarsi un esempio significativo di anticipazione della figura degli \"amministratori indipendenti\" attualmente prevista per le societ\u00e0 quotate.\nNel 1946, con l'obiettivo di dotare il paese, appena uscito dalla guerra e dalla dittatura, di un moderno strumento di informazione economica e finanziaria sul modello del \"Financial Times\", partecip\u00f2 attivamente alla fondazione di \"24 Ore\" insieme ad un gruppo di giovani economisti raccolti intorno a Ferdinando di Fenizio, Libero Lenti e Roberto Tremelloni. Il 1\u00ba febbraio 1948 gli venne affidata la direzione del giornale che mantenne per 14 anni fino alla sua prematura scomparsa.\nEuropeista convinto, anticipando i tempi, negli anni cinquanta, in collaborazione tra \"24 Ore\" ed il quotidiano economico \"Handelsblatt\" di D\u00fcsseldorf, cre\u00f2 un numero speciale annuale che contribu\u00ec fattivamente alla riapertura delle relazioni commerciali italo-tedesche e promosse numerose iniziative editoriali congiunte con vari giornali economici dei paesi del M.E.C.\nNel 1958, motu proprio del Capo dello Stato, Giovanni Gronchi, gli venne conferita l'onorificenza di Commendatore al Merito della Repubblica Italiana.\n\u00c8 scomparso nel 1960 all'et\u00e0 di 61 anni, stroncato da un malore improvviso.\nNegli anni settanta il Consiglio Comunale di Milano, sotto il Sindaco Aldo Aniasi, gli intitol\u00f2 una via nel quartiere Bisceglie.\nIl 2 novembre 2010 il nome di Piero Colombi \u00e8 stato iscritto al Famedio, nel corso di una cerimonia pubblica, in presenza del Sindaco Letizia Moratti.\nIl 14 febbraio 2011, a Palazzo Marino a Milano, \u00e8 stato celebrato il cinquantenario della morte di Piero Colombi \u201cPadre del giornalismo economico in Italia\u201d, su iniziativa del Presidente del Consiglio Comunale Manfredi Palmeri, con le testimonianze di Salvatore Carruba, (ex direttore de Il Sole 24 ore), Franco Morganti (docente universitario e collaboratore del Corriere della Sera) e Salvatore Bragantini (economista ed editorialista del Corriere della Sera)"}
{"id": "2827128", "revid": "173617", "url": "https://it.wikipedia.org/wiki?curid=2827128", "title": "Internazionali di Francia 1954 - Singolare femminile", "text": "Maureen Connolly ha battuto in finale Ginette Bucaille 6-4 6-1."}
{"id": "2827131", "revid": "599013", "url": "https://it.wikipedia.org/wiki?curid=2827131", "title": "Miroslav \u0160atan", "text": "Carriera.\nNel corso della propria carriera ha giocato nella NHL con gli Edmonton Oilers, i Buffalo Sabres, i New York Islanders, i Pittsburgh Penguins e i Boston Bruins. Ha giocato inoltre nella KHL con l'OHK Dinamo e lo Slovan Bratislava."}
{"id": "2827132", "revid": "77594", "url": "https://it.wikipedia.org/wiki?curid=2827132", "title": "Distretto Meridionale (Hong Kong)", "text": " \nIl Southern District (o Distretto Meridionale) \u00e8 uno dei 18 distretti di Hong Kong, in Cina. \u00c8 situato nella parte meridionale dell'Isola di Hong Kong. Aveva una popolazione di 290.240 abitanti nel 2001, il che lo pone al quart'ultimo posto, in ordine di popolazione, fra i distretti di Hong Kong.\nGeografia fisica.\nIl Distretto Meridionale ha di fronte il Mar Cinese meridionale a sud e alle spalle le colline ed i serbatoi idrici dei Parchi Campestri (\"Country Parks\") a nord. La parte meridionale del distretto \u00e8 semirurale ed ospita alcune delle pi\u00f9 popolari spiagge di Hong Kong. La zona occidentale \u00e8 in parte residenziale ed in parte industriale.\nAree residenziali.\nI residenti del Southern District variano dalla maggioranza cinese alla comunit\u00e0 degli espatriati. La met\u00e0 orientale - che contiene aree come Stanley e Repulse Bay - \u00e8 particolarmente popolare fra gli espatriati ed i ricchi locali per la sua grande vicinanza al Distretto Centrale (Central District) e per l'ambiente complessivo. La met\u00e0 occidentale del Southern District \u00e8 invece pi\u00f9 urbanizzata e comprende aree come Aberdeen, maggiormente ricca di complessi edilizi rispetto alla zona orientale.\nAree e attrazioni.\nIl distretto comprende le seguenti aree:\nIsole del distretto:\nFra le attrazioni turistiche del distretto sono da menzionare i ristoranti galleggianti ed il porto peschereccio di Aberdeen; l'Ocean Park; la spiaggia per il nuoto di Repulse Bay; il mercato dei souvenir e l'Hong Kong Maritime Museum a Stanley.\nInfrastrutture e trasporti.\nIl Southern District \u00e8 servito dalla Pok Fu Lam Road, dall'Aberdeen Tunnel, dalla Wong Nai Chung Gap Road e dalla Tai Tam Road. La Mass Transit Railway (MTR), il sistema della metropolitana di Hong Kong, ha inoltre in progetto la realizzazione di due linee, la West Island Line e la South Island Line, che dovranno servire la parte occidentale dell'area. Attualmente, non vi sono linee previste per Stanley o Repulse Bay a causa del gran numero di autobus che coprono queste destinazioni."}
{"id": "2827133", "revid": "824274", "url": "https://it.wikipedia.org/wiki?curid=2827133", "title": "Internazionali di Francia 1953 - Singolare femminile", "text": "Maureen Connolly ha battuto in finale Doris Hart 6-2 6-4."}
{"id": "2827138", "revid": "1318658", "url": "https://it.wikipedia.org/wiki?curid=2827138", "title": "Silvana Editoriale", "text": "Silvana Editoriale (Silvana Editoriale d'Arte) \u00e8 una casa editrice d'arte italiana.\nStoria.\nSilvana Editoriale viene fondata a Milano nel 1945 da Amilcare Pizzi (Milano, 1891-1974), gi\u00e0 fondatore nel 1923 della stamperia \"Arti Grafiche Amilcare Pizzi\".\nIl nome della casa editrice \u00e8 un omaggio alla figlia Silvana, morta prematuramente nel 1944.\nIl primo volume pubblicato dalla casa editrice nel 1945 \u00e8 la monografia dedicata a Giotto, curata da Carlo Carr\u00e0.\nSilvana Editoriale si costituisce come casa editrice autonoma nel 1948. Attualmente, la casa editrice ha sede a Cinisello Balsamo, in via De Vizzi.\nLe prime pubblicazioni.\nFin dai primi anni della sua attivit\u00e0, \"Silvana Editoriale\" si dedica alla cura e pubblicazione di monografie dei maestri dell'arte.\nSuccessivamente al volume dedicato a Giotto, vengono pubblicati i cataloghi dedicati a Masaccio, curato da Mario Salmi, Tiepolo, curato da Antonio Morassi e Beato Angelico, curato da Anna Maria Francini Ciaranfi.\nSi occupa della realizzazione dei cataloghi delle mostre italiane, in particolare nell'ambito della citt\u00e0 di Milano: \"Pittori della realt\u00e0 in Lombardia\" (Milano, Palazzo Reale, aprile - giugno 1953); \"Pittura Olandese del '600\" (Roma, Palazzo delle Esposizioni, 1954); \"Mostra d'Arte Iranica\" (Roma, Palazzo Brancaccio, 1956) e \"Picasso\" (Milano, Palazzo Reale, settembre - dicembre 1953). Alla realizzazione dei cataloghi collaborano critici d'arte e storici dell'epoca, tra cui Giovanni Testori e Marco Valsecchi.\nPubblica la monografia dedicata ad Andrea Mantegna curata da Giuseppe Fiocco. Il volume \u00e8 l'unica testimonianza fotografica a colori degli affreschi che il pittore aveva realizzato per la Cappella Ovetari nella chiesa degli Eremitani a Padova, distrutta dai bombardamenti durante la Seconda guerra mondiale.\nNel 1959 la casa editrice pubblica, per la prima volta in italiano, la raccolta completa delle Lettere di Vincent van Gogh, suddivisa in tre volumi e con un'introduzione critica di Johanna Bonger.\nSilvana Editoriale e UNESCO.\nNel 1954 \"Silvana Editoriale\" inizia una collaborazione con l'UNESCO, che porta alla realizzazione della collana editoriale \"Collezione UNESCO dell'Arte Mondiale\".\nSi tratta di una serie di cataloghi d'arte e fotografici tradotti in cinque lingue (italiano, inglese, francese, tedesco, spagnolo), realizzati con lo scopo di presentare al pubblico le meraviglie dell'arte dal mondo. Ogni catalogo \u00e8 dedicato a una nazione o a un'area geografica. Di seguito, l'elenco dei primi dieci volumi pubblicati:\nLa collaborazione si conclude nel 1962 con il volume dedicato a Cipro.\nGli anni '70 e '80.\nA partire dagli anni settanta, \"Silvana Editoriale\" inizia a realizzare e distribuire cataloghi corredati da fotografie commissionati da diversi gruppi bancari italiani, quali il gruppo Cariplo, il gruppo dell'Istituto Bancario San Paolo di Torino, Credito Italiano e il gruppo Ras, che in quegli anni erano interessati (nell'ambito delle proprie politiche aziendali) alla valorizzazione del patrimonio artistico e del territorio in cui si trovavano maggiormente a operare.\nTra il 1976 e il 1977 inizia una collaborazione con la Regione Lombardia, che porta alla nascita della collana \"Mondo Popolare in Lombardia\", una serie di volumi dedicati alle citt\u00e0 lombarde, alle arti e ai mestieri del mondo contadino e artigiano. Il primo volume \u00e8 dedicato alla citt\u00e0 di Bergamo, ed \u00e8 corredato da foto, dati tecnici riguardanti le geofisica del territorio e testi descrittivi.\nSilvana Editoriale oggi.\nCon l'inizio degli anni novanta, la casa editrice amplia la propria attivit\u00e0. Cura diverse monografie aziendali, su richiesta delle aziende italiane storiche quali Barilla, Buitoni, Perugina e Star.\nA queste pubblicazioni e a quelle pi\u00f9 tradizionali si aggiungono i cataloghi delle mostre e degli eventi espositivi, spesso affiancando le istituzioni nell'attivit\u00e0 di gestione delle iniziative o supportando l'evento con l'apertura di bookshops accanto alla sede espositiva.\nQueste nuove attivit\u00e0 si inaugurano nel 1998 nell'ambito della mostra \"La Dama con l'ermellino di Leonardo da Vinci\" (Roma, Milano, Firenze, ottobre 1998 - gennaio 1999), cui seguono le mostre, per citarne alcune:\nNel 2009 la casa editrice ha festeggiato il suo sessantesimo anno di attivit\u00e0. Il catalogo oggi conta annualmente circa 400 titoli dedicati a diverse tematiche: archeologia, arte contemporanea, architettura, design, fotografia."}
{"id": "2827143", "revid": "824274", "url": "https://it.wikipedia.org/wiki?curid=2827143", "title": "Internazionali di Francia 1952 - Singolare femminile", "text": "Doris Hart ha battuto in finale Shirley Fry 6-4 6-4."}
{"id": "2827148", "revid": "1543377", "url": "https://it.wikipedia.org/wiki?curid=2827148", "title": "Sfera (satellite)", "text": "Sfera \u00e8 una serie di satelliti per rilevamenti geodetici sviluppati e costruiti in Unione Sovietica negli anni sessanta. Furono lanciati fino alla fine degli anni settanta.\nSviluppo.\nLo sviluppo di un satellite per rilevamenti geodetici venne intrapreso da Mikhail Reshetnev negli anni sessanta. Lo scopo era quello di avere a disposizione un sistema per misurare la deriva dei continenti, nonch\u00e9 per aumentare la precisione nella localizzazione dei punti cartografici. I test furono condotti tra il 1968 ed il 1972, e l'anno successivo gli Sfera furono accettati in servizio dalle forze armate. Ricevettero la designazione GRAU di 11F621.\nTecnica.\nGli Sfera avevano un'orbita compresa tra i 980 ed i 1.200 km, con inclinazioni variabili tra i 69 e gli 83 gradi. La struttura era la cilindrica KAUR-1, con una lunghezza di 3 metri ed un diametro di 2. Il peso raggiungeva gli 800 kg.\nL'equipaggiamento comprendeva degli apparati di misurazione e segnalazione, in grado di effettuare i rilevamenti necessari alle forze armate sovietiche. Vi erano inoltre delle batterie chimiche, una radio e il sistema di guida. Tutta questa strumentazione era sistemata in un vano chiuso ermeticamente. L'energia necessaria al funzionamento era fornita da pannelli solari posti direttamente sull'esterno del cilindro.\nUtilizzo e lanci.\nComplessivamente, ne furono lanciati 18 esemplari tra il febbraio 1968 ed il dicembre 1978 (uno dei quali fallito, il 4 giugno 1968). I lanci furono effettuati dal cosmodromo di Plesetsk con vettori Kosmos-3M. Tali sistemi permisero ai sovietici di aumentare la precisione delle proprie armi a lungo raggio."}
{"id": "2827153", "revid": "1442080", "url": "https://it.wikipedia.org/wiki?curid=2827153", "title": "Internazionali di Francia 1951 - Singolare femminile", "text": "Shirley Fry Irvin ha battuto in finale Doris Hart 6-3 3-6 6-3."}
{"id": "2827154", "revid": "486946", "url": "https://it.wikipedia.org/wiki?curid=2827154", "title": "FTC Stadion", "text": ""}
{"id": "2827159", "revid": "173617", "url": "https://it.wikipedia.org/wiki?curid=2827159", "title": "Internazionali di Francia 1950 - Singolare femminile", "text": "Doris Hart ha battuto in finale Patricia Todd 6\u20134 4\u20136 6\u20132."}
{"id": "2827166", "revid": "767487", "url": "https://it.wikipedia.org/wiki?curid=2827166", "title": "Internazionali di Francia 1949 - Singolare femminile", "text": "Margaret duPont ha battuto in finale Nelly Adamson 7-5 6-2."}
{"id": "2827174", "revid": "173617", "url": "https://it.wikipedia.org/wiki?curid=2827174", "title": "Internazionali di Francia 1948 - Singolare femminile", "text": "Nelly Landry defeated Shirley Fry 6-2 0-6 6-0."}
{"id": "2827179", "revid": "1442080", "url": "https://it.wikipedia.org/wiki?curid=2827179", "title": "Barbus cyclolepis", "text": "Il Barbus cyclolepis \u00e8 un pesce d'acqua dolce della famiglia Cyprinidae.\nDistribuzione ed habitat.\nQuesto pesce \u00e8 endemico della parte orientale della penisola Balcanica, in alcuni fiumi tributari del mar Egeo e del mar Nero, pertinenti agli stati di Grecia, Bulgaria e Turchia. Risulta introdotto dagli anni '90 in due fiumi tributari dell'Ombrone della provincia di Grosseto: il Merse ed il Farma\nPopola soprattutto piccoli torrenti con acque limpide e corrente veloce.\nDescrizione.\nI \"Barbus\" europei sono tutti straordinariamente simili gli uni agli altri e sono difficilmente riconoscibili anche dagli specialisti che spesso devono ricorrere a studi di tassonomia molecolare per riconoscere le varie specie. \"B. cyclolepis\" \u00e8 simile alle specie italiane come \"Barbus plebejus\" ma presenta squame piuttosto grandi (64-71 lungo la linea laterale) di cui le pi\u00f9 anteriori sono parzialmente infossate nella pelle. La livrea \u00e8 caratterizzata da punti scuri piuttosto grandi sul dorso che si diradano sulla coda.\nRaggiunge i 25\u00a0cm.\nStato di conservazione.\nLe popolazioni sembrano in buono stato."}
{"id": "2827183", "revid": "599013", "url": "https://it.wikipedia.org/wiki?curid=2827183", "title": "Cupressocyparis leylandii", "text": ""}
{"id": "2827185", "revid": "124002218", "url": "https://it.wikipedia.org/wiki?curid=2827185", "title": "Gambero Rosso (azienda)", "text": "Gambero Rosso S.p.A. \u00e8 una casa editrice italiana specializzata in enogastronomia attraverso la pubblicazione di guide, trasmissioni televisive, formazione, una rivista mensile, un sito web quotidiano, un settimanale digitale sull\u2019economia del vino, una web TV e diverse applicazioni mobili. Il nome deriverebbe dall'\"osteria del Gambero Rosso\" del libro di Collodi, dove il Gatto e la Volpe portarono a cena Pinocchio.\n\u00c8 quotata sul mercato AIM Italia - Mercato alternativo del capitale di Borsa Italiana nell'indice FTSE AIM Italia.\nFondazione.\nIl \"Gambero Rosso\" nasce come un supplemento di otto pagine all'interno del quotidiano \"il manifesto\", uscito per la prima volta il 16 dicembre del 1986. Il direttore e fondatore \u00e8 stato Stefano Bonilli, giornalista del quotidiano dal 1971 al 1982, poi redattore della trasmissione televisiva \"Di tasca nostra\"; diretta da Tito Cortese, in onda su Rai 2. Il supplemento \u00e8 stato disegnato dal grafico Piergiorgio Maoloni, uno dei pi\u00f9 importanti e innovativi degli anni Ottanta e Novanta. Da un punto di vista culturale, ha rappresentato una vera \"rivoluzione culturale\" nella sinistra italiana: per la prima volta si abbandonava il comune sentire del pauperismo e si ammetteva che anche la classe operaia poteva perseguire il piacere dei sensi attraverso l'esperienza gastronomica e culinaria.\nSviluppi.\nIl Gambero Rosso ha contribuito in modo determinante a far conoscere l'associazione \"ARCI Gola\", divenuta successivamente \"Slow Food\", della quale lo stesso Bonilli \u00e8 uno dei firmatari del documento di fondazione.\nNel 1987 nasce la srl Gambero Rosso Editore che pubblica, insieme con Slow Food, la guida \"Vini d'Italia\", curata da Daniele Cernilli e Carlo Petrini, che diventa in breve tempo una delle pi\u00f9 autorevoli guide dei vini italiani, sia a livello nazionale che internazionale.\nNel 1990 nasce la guida \"Ristoranti d'Italia\" del Gambero Rosso, ed anche questa diverr\u00e0 ben presto una delle tre prime guide del settore insieme con la Guida Michelin e \"L'Espresso\".\nNel 1992 esce il primo numero della rivista mensile, anche grazie all'ingresso nella societ\u00e0 Gambero Rosso Editore del Gruppo Espresso, che vi rimarr\u00e0 per\u00f2 solo per un anno circa.\nNel 1999 il Gambero Rosso firma un accordo con Rai Sat, presieduta dall'ingegner Mattucci, per la creazione di un canale tematico dedicato a cibo e vino. Il 31 luglio 2009, in occasione della scadenza del contratto tra Rai Sat e Sky Italia RaiSat Gambero Rosso Channel ha cambiato editore e denominazione diventando Gambero Rosso Channel in onda sul canale 412 di Sky Italia. Dal 1\u00ba febbraio 2012 le trasmissioni sono in alta definizione.\nNell'ottobre del 2002 viene inaugurata a Roma, sulle rive del Tevere, la \"Citt\u00e0 del gusto\", un'iniziativa assolutamente innovativa che in 10.000 m2 comprende studi televisivi, teatro della cucina, scuole, wine bar, osteria e pizzeria. Questo tipo di struttura, nasce senza alcun aiuto pubblico ma con un investimento di GRH e di un fondo di investimento. Nel 2015, la sede si trasferisce nelle vicinanze di Villa Pamphili.\nNel settembre del 2008 Stefano Bonilli lascia la societ\u00e0 in modo non consensuale e vince la successiva causa. Nel 2009 viene aperta una seconda Citt\u00e0 del gusto a Napoli, nella zona di Bagnoli che, nel dicembre 2012, si trasferisce all'interporto di Nola e vede l'ingresso come socio fondatore della Camera di commercio di Napoli. Nel 2009 Paolo Cuccia assume la presidenza di Gambero Rosso Holding Spa.\nNel 2010 Gambero Rosso sviluppa due nuovi prodotti editoriali: Gamberetto, un allegato dedicato ai bambini con l'obiettivo di educare alla sana alimentazione; Quotidiano vino, un quotidiano dedicato ai professionisti del settore che nel 2014 diventa un settimanale digitale. Gambero Rosso realizza dal 2010 anche le versioni digitali delle guide: Vini d'Italia e Ristoranti d'Italia. Le guide sono disponibili su Apple iPhone, Samsung Apps, Google Play, Amazon Appstore e Windows 8.\nNel 2011 \u00e8 inaugurata la Citt\u00e0 del gusto di Catania, nel 2012 quella di Palermo, nel 2014 quella di Torino e, infine, nel 2016 quella di Lecce. Oggi le Citt\u00e0 del Gusto che garantiscono una distribuzione pi\u00f9 capillare sulla Penisola del know how preservato dal Gambero Rosso e che si dedicano alla formazione amatoriale e professionale enogastronomica sono presenti in 6 capoluoghi italiani: Roma, Torino, Napoli, Lecce, Catania e Palermo.\nFinanza.\nNel 2015 Gambero Rosso \u00e8 entrata in borsa italiana. Nel 2018 il pacchetto di controllo \u00e8 passato a Class Editori di Paolo Panerai.\nGuide.\nGuida Oli d'Italia.\nDal 2010, Gambero Rosso pubblica una nuova guida dedicata al mondo dei migliori extravergine d'Italia in cui vengono rappresentate tutte le regioni d\u2019Italia, ad eccezione della Valle d\u2019Aosta e della Provincia Autonoma di Bolzano. Nell'edizione 2016, vengono proposti, per ogni azienda recensita in guida, i luoghi migliori dove sostare, mangiare e dove fare acquisti legati all\u2019olio extravergine di oliva. Ai migliori extravergine, la guida assegna un numero di \"foglie\" compreso tra 1 e 3.\nGuida Pasticceri &amp; pasticcerie.\nLa guida \u00e8 edita dal 2011 e giunge nel 2020 alla sua decima edizione. Le pasticcerie sono valutate \u2013 ad eccezione della decima edizione 2021 \u2013 con un punteggio espresso in centesimi, cos\u00ec ripartiti: 80 punti per la pasticceria, 10 per l'ambiente e 10 per il servizio. Il punteggio complessivo determina l'assegnazione da una a tre torte in base al livello di eccellenza: da 75 a 79 punti (una torta); da 80 a 89 (due torte); da 90 a 100 (tre torte). Nell'edizione 2021, in occasione del decennale, \u00e8 stato introdotto un nuovo riconoscimento denominato \"tre torte d'oro\", conferito a Iginio Massari.\nGli ispettori della guida, si attengono al seguente decalogo valutativo:\nGuida Ristoranti d'Italia.\nLa guida Ristoranti d'Italia descrive l'eccellenza della ristorazione italiana. La guida attribuisce per ogni locale un punteggio da 60 a 100 punti e, per i migliori ristoranti, un numero di 'forchette' comprese tra 1 e 3. Dal 2013, la guida ha premiato anche birrerie, ristoranti etnici, wine bar e trattorie, con una valutazione che va rispettivamente da uno a tre boccali, mappamondi, bottiglie, e gamberi. Dal 2012, nuove pubblicazioni editoriali rappresentano l'eccellenza della ristorazione suddivisa in diverse categorie: Pasticcerie d'Italia, Pizzerie d'Italia, Street Food, Bar d'Italia.\nGuida Vini d'Italia.\nLa guida Vini d'Italia \u00e8 una delle pi\u00f9 autorevoli e influenti guide Italiane relative al mondo del vino, recensendo ogni anno circa 20'000 vini delle pi\u00f9 autorevoli cantine italiane.\nA ciascun vino recensito la guida attribuisce un punteggio espresso in bicchieri; in particolare, il punteggio varia da un minimo di un bicchiere ad un massimo di tre bicchieri.\nAd oggi, la guida \u00e8 stampata in lingua italiana, inglese, tedesca, giapponese e cinese.\nRicettari degli chef televisivi.\nDal 2014, Gambero Rosso pubblica numerosi ricettari dei protagonisti delle serie tv di Gambero Rosso Channel come Giorgione orto e cucina, Ciao sono Hiro, Giorgione le origini, I panini li fa Max e Golfinger.\nFormazione.\nLe Citt\u00e0 del gusto Gambero Rosso sono le sedi in cui vengono erogati la maggior parte dei percorsi formativi progettati dalla Food&amp;Wine Academy. Oltre alle lezioni, ospitano eventi, show cooking, degustazioni, talk e iniziative di team bulding. Sono dotate di cucine con postazioni professionali, laboratori per la pratica didattica e aule complete di strumenti ad alto standard qualitativo.\nEventi internazionali.\nIl Gambero Rosso dal 1988 organizza eventi all'estero dedicati alla promozione dei migliori vini italiani. Con il Tre bicchieri World Tour e, successivamente, con il Top Italian Wines Roadshow e il Vini d'Italia Tour, Gambero Rosso promuove ogni anno i migliori produttori italiani in oltre 30 metropoli mondiali. Negli ultimi anni, si sono aggiunti al programma eventi dedicati ai migliori prodotti alimentari, artigianali e industriali, made in Italy volti a far conoscere le eccellenze al grande pubblico, ad appassionati e a gourmet ma anche e soprattutto agli acquirenti e alla stampa estera."}
{"id": "2827186", "revid": "767487", "url": "https://it.wikipedia.org/wiki?curid=2827186", "title": "Internazionali di Francia 1947 - Singolare femminile", "text": "Patricia Canning Todd ha battuto in finale Doris Hart 6-3 3-6 6-4."}
{"id": "2827204", "revid": "339392", "url": "https://it.wikipedia.org/wiki?curid=2827204", "title": "Cattedrale di Sant'Agata (Gallipoli)", "text": ""}
{"id": "2827219", "revid": "729019", "url": "https://it.wikipedia.org/wiki?curid=2827219", "title": "156\u00aa Divisione fanteria &quot;Vicenza&quot;", "text": "La 156\u00aa Divisione di fanteria \"Vicenza\" fu un'unit\u00e0 militare impiegata dal Regio Esercito sul fronte orientale della seconda guerra mondiale.\nStoria.\nLe origini della grande unit\u00e0 risalgono alla \"Brigata \"Vicenza\"\", costituita nel luglio 1917 su 277\u00ba, 278\u00ba e 279\u00ba Reggimento fanteria e sciolta nel febbraio del 1919.\nCome divisione fu costituita a Brescia il 10 marzo 1942 come forza di presidio delle zone occupate. I suoi effettivi consistevano in: 277\u00ba e 278\u00ba Reggimento di fanteria, CLVI Battaglione motomitraglieri, 2 ospedali da campo, CLVI Battaglione controcarro da 47/32, CLVI Battaglione genio (su 155\u00aa Cp. artieri e 255\u00aa Cp. marconisti/telegrafisti, 4 sezioni motorizzate di Reali Carabinieri (125\u00aa, 135\u00aa, 136\u00aa e 137\u00aa) e 1121\u00aa Autosezione pesante.\nAssegnata all'ARMIR, fu inviata in Russia nel luglio dello stesso anno a fronteggiare una massiccia offensiva dell'Armata Rossa. Al momento dell'impiego in Russia non disponeva del consueto reggimento d'artiglieria per divisione di fanteria in quanto si trattava di \"divisione da occupazione\".\nIl 156\u00ba Reggimento artiglieria \"Vicenza\" esisteva, ma per gli organici non era tale: comprendeva infatti le due consuete compagnie mitragliere da 20/65 Mod. 35, ma era composto da un battaglione mortai da 81 su due compagnie; altre artiglierie eventuali erano cedute temporaneamente da altre divisioni o dal comando del corpo d'armata; con \"cedute temporaneamente\" si intendono anche le artiglierie che erano distaccate in rinforzo nel settore della divisione, che a volte non diventavano di responsabilit\u00e0 della divisione ma alle dipendenze dirette dei comandi di raggruppamenti d'artiglieria. La divisione da occupazione era una particolare tipo di grande unit\u00e0 con ordinamento simile a quello esposto sopra, creata a partire dal 1942 con lo scopo di mantenere l'ordine e in funzioni antipartigiane nelle zone occupate, prevalentemente nei Balcani, dove le bande armate comuniste erano molto attive. Comunque, l'assegnazione del reggimento d'artiglieria dipendeva dalle circostanze; molte volte le divisioni da occupazione venivano create con assegnazione diretta di artiglierie, altre venivano convertite (pur mantenendo l'originale denominazione), con l'assegnazione successiva reggimento d'artiglieria su tre gruppi di 12 pezzi.\nAll'arrivo in zona di guerra, venne assegnata alla protezione delle retrovie dell'8\u00aa Armata italiana, seguendone fino a novembre l'avanzata verso il Don. Il 16 novembre si sposta da Rosso\u0161' a Pavlovsk, nel settore del C.d'A. Alpino, tra la 4\u00aa Divisione alpina \"Cuneense\" e la 2\u00aa Divisione alpina \"Tridentina\". Durante seconda battaglia difensiva del Don viene travolta dalla Offensiva Ostrogorzk-Rosso\u0161 ed il 18 gennaio 1943 inizia a ripiegare, prima in linea di fronte, poi su diverse colonne; queste, per evitare l'accerchiamento, devono aprirsi la strada combattendo, prima a Nikitowka (25 gennaio) e poi a Nikolaevka (26 gennaio). Intrappolata a Valujki (a sud di Nikolaevka) insieme alla \"Cuneense\" ed alla \"Julia\", fu costretta alla resa dai reparti del 7\u00ba Corpo di cavalleria sovietico. Quando a Homel' vennero riorganizzati i superstiti per il rimpatrio, mancarono all'appello 7.760 uomini dei 10.466 partiti. La divisione fu ufficialmente sciolta il 15 maggio 1943 in seguito alle perdite subite."}
{"id": "2827222", "revid": "1776051", "url": "https://it.wikipedia.org/wiki?curid=2827222", "title": "Biathlon ai XXI Giochi olimpici invernali - 20 km individuale maschile", "text": "La competizione 20\u00a0km individuale maschile di biathlon ai XXI Giochi olimpici invernali si \u00e8 svolta il 18 febbraio al Whistler Olympic Park presso Vancouver, in Canada."}
{"id": "2827225", "revid": "729019", "url": "https://it.wikipedia.org/wiki?curid=2827225", "title": "Arteria deferenziale", "text": "L'arteria deferenziale, cos\u00ec come il nome suggerisce, \u00e8 un'arteria nei maschi che irrora il dotto deferente.\nDecorso.\nL'arteria solitamente nasce dal tronco anteriore dell'arteria vescicale superiore. Affianca il dotto deferente nel testicolo, dove si anastomizza con l'arteria testicolare. In questo modo fornisce il sangue anche ai testicoli e agli epididimi. Un piccolo ramo irrora invece l'uretere.\nVoci correlate.\nproctosigmoidite ulcerosa"}
{"id": "2827240", "revid": "729019", "url": "https://it.wikipedia.org/wiki?curid=2827240", "title": "Death Cab for Cutie (brano musicale)", "text": "Death Cab for Cutie \u00e8 una canzone composta da Vivian Stanshall e da Neil Innes e suonata dalla Bonzo Dog Doo-Dah Band, inclusa nell'album \"Gorilla\".\nIl brano.\nA differenza di molti artisti di musica demenziale, che parodiano canzoni familiari, i Bonzo si guadagnarono la reputazione per la scrittura di canzoni originali, ma facendo delle pastiche di altri generi musicali.\nInnes fece la canzone ispirandosi al titolo di un vecchio pulp magazine americano che aveva visto. Nella canzone, Stanshall imita il cantare di Elvis Presley. La canzone parla della storia di un'angoscia giovanile: \"Cutie\" che esce in citt\u00e0 contro il volere del suo partner, ma muore in un incidente mentre viaggiava in un taxi.\n\"Magical Mystery Tour\".\nDella canzone \u00e8 celebre la performance nel film \"Magical Mystery Tour\", dove i Bonzo suonavano la canzone al Raymond Revuebar di Londra (dove, tra il pubblico, ci sono anche John Lennon e George Harrison), mentre una spogliarellista, interpretata da Jan Carson, si esibisce in uno striptease.\nOrigine del titolo.\nSebbene Innes ricorda di aver incontrato la frase come titolo di un pulp magazine, la frase \"Death Cabe for Cutie\" era stata coniata da Richard Hoggart nel suo libro \"The Uses of Literacy\".\nBen Gibbard utilizz\u00f2 il titolo della canzone per il nome del gruppo rock da lui fondato nel 1997. Nel 2011 disse: \u00abGrazie a Dio esiste Wikipedia. Almeno adesso, le gente non dovr\u00e0 chiedermi da dove venga quel fottuto nome in ogni intervista\u00bb."}
{"id": "2827241", "revid": "767487", "url": "https://it.wikipedia.org/wiki?curid=2827241", "title": "Biathlon ai XXI Giochi olimpici invernali - 15 km partenza in linea maschile", "text": "La competizione 15\u00a0km partenza in linea maschile di biathlon ai XXI Giochi olimpici invernali si \u00e8 svolta il 21 febbraio al Whistler Olympic Park presso Vancouver, in Canada."}
{"id": "2827244", "revid": "647919", "url": "https://it.wikipedia.org/wiki?curid=2827244", "title": "E.V. Zug", "text": ""}
{"id": "2827245", "revid": "339392", "url": "https://it.wikipedia.org/wiki?curid=2827245", "title": "Federazione rugby XV degli Stati Uniti", "text": ""}
{"id": "2827246", "revid": "207192", "url": "https://it.wikipedia.org/wiki?curid=2827246", "title": "Federazione rugby XV dei Paesi Bassi", "text": ""}
{"id": "2827247", "revid": "203463", "url": "https://it.wikipedia.org/wiki?curid=2827247", "title": "George Mackenzie", "text": ""}
{"id": "2827248", "revid": "207192", "url": "https://it.wikipedia.org/wiki?curid=2827248", "title": "Federazione rugby XV del Belgio", "text": ""}
{"id": "2827249", "revid": "207192", "url": "https://it.wikipedia.org/wiki?curid=2827249", "title": "Federazione rugby XV del Benin", "text": ""}
{"id": "2827250", "revid": "207192", "url": "https://it.wikipedia.org/wiki?curid=2827250", "title": "Federazione rugby XV del Botswana", "text": ""}
{"id": "2827252", "revid": "207192", "url": "https://it.wikipedia.org/wiki?curid=2827252", "title": "Federazione rugby XV del Brasile", "text": ""}
{"id": "2827253", "revid": "207192", "url": "https://it.wikipedia.org/wiki?curid=2827253", "title": "Federazione rugby XV del Brunei", "text": ""}
{"id": "2827254", "revid": "207192", "url": "https://it.wikipedia.org/wiki?curid=2827254", "title": "Federazione rugby XV del Burkina Faso", "text": ""}
{"id": "2827256", "revid": "207192", "url": "https://it.wikipedia.org/wiki?curid=2827256", "title": "Federazione rugby XV del Burundi", "text": ""}
{"id": "2827257", "revid": "207192", "url": "https://it.wikipedia.org/wiki?curid=2827257", "title": "Federazione rugby XV del Camerun", "text": ""}
{"id": "2827258", "revid": "207192", "url": "https://it.wikipedia.org/wiki?curid=2827258", "title": "Federazione rugby XV del Canada", "text": ""}
{"id": "2827259", "revid": "207192", "url": "https://it.wikipedia.org/wiki?curid=2827259", "title": "Federazione rugby XV del Ciad", "text": ""}
{"id": "2827260", "revid": "4175", "url": "https://it.wikipedia.org/wiki?curid=2827260", "title": "Statistiche sulla Nazionale di rugby XV dell'Italia", "text": ""}
{"id": "2827262", "revid": "104458", "url": "https://it.wikipedia.org/wiki?curid=2827262", "title": "Z.S.C. Lions", "text": ""}
{"id": "2827263", "revid": "4175", "url": "https://it.wikipedia.org/wiki?curid=2827263", "title": "Statistiche sulla Nazionale di rugby XV dell'Inghilterra", "text": ""}
{"id": "2827264", "revid": "207192", "url": "https://it.wikipedia.org/wiki?curid=2827264", "title": "Federazione rugby XV del Cile", "text": ""}
{"id": "2827265", "revid": "4175", "url": "https://it.wikipedia.org/wiki?curid=2827265", "title": "Statistiche sulla Nazionale di rugby XV del Galles", "text": ""}
{"id": "2827267", "revid": "4175", "url": "https://it.wikipedia.org/wiki?curid=2827267", "title": "Statistiche sulla Nazionale di rugby XV della Francia", "text": ""}
{"id": "2827268", "revid": "207192", "url": "https://it.wikipedia.org/wiki?curid=2827268", "title": "Federazione rugby XV del Galles", "text": ""}
{"id": "2827270", "revid": "207192", "url": "https://it.wikipedia.org/wiki?curid=2827270", "title": "Federazione rugby XV del Ghana", "text": ""}
{"id": "2827271", "revid": "207192", "url": "https://it.wikipedia.org/wiki?curid=2827271", "title": "Federazione rugby XV del Giappone", "text": ""}
{"id": "2827272", "revid": "207192", "url": "https://it.wikipedia.org/wiki?curid=2827272", "title": "Federazione rugby XV del Golfo Arabico", "text": ""}
{"id": "2827274", "revid": "207192", "url": "https://it.wikipedia.org/wiki?curid=2827274", "title": "Federazione rugby XV del Kazakistan", "text": ""}
{"id": "2827275", "revid": "207192", "url": "https://it.wikipedia.org/wiki?curid=2827275", "title": "Federazione rugby XV del Kenya", "text": ""}
{"id": "2827276", "revid": "207192", "url": "https://it.wikipedia.org/wiki?curid=2827276", "title": "Federazione rugby XV del Kirghizistan", "text": ""}
{"id": "2827277", "revid": "207192", "url": "https://it.wikipedia.org/wiki?curid=2827277", "title": "Federazione rugby XV del Laos", "text": ""}
{"id": "2827278", "revid": "416904", "url": "https://it.wikipedia.org/wiki?curid=2827278", "title": "Formazione di Monte Adone", "text": "Nella geologia italiana ADO \u00e8 la sigla che individua la caratteristica Formazione di Monte Adone, che comprende due diverse zone nell'ambito della provincia di Bologna che hanno avuto concomitanza temporale di fasi deposizionali, pur in ambienti spazialmente distanti.\nLa commissione italiana di stratigrafia della Societ\u00e0 geologica italiana ha convenuto di suddividere ulteriormente questo sintema in due subsintemi per le peculiarit\u00e0 di composizione, elencati di seguito:"}
{"id": "2827279", "revid": "207192", "url": "https://it.wikipedia.org/wiki?curid=2827279", "title": "Federazione rugby XV del Lussemburgo", "text": ""}
{"id": "2827280", "revid": "207192", "url": "https://it.wikipedia.org/wiki?curid=2827280", "title": "Federazione rugby XV del Madagascar", "text": ""}
{"id": "2827281", "revid": "207192", "url": "https://it.wikipedia.org/wiki?curid=2827281", "title": "Federazione rugby XV del Mali", "text": ""}
{"id": "2827282", "revid": "207192", "url": "https://it.wikipedia.org/wiki?curid=2827282", "title": "Federazione rugby XV del Marocco", "text": ""}
{"id": "2827283", "revid": "207192", "url": "https://it.wikipedia.org/wiki?curid=2827283", "title": "Federazione rugby XV del Messico", "text": ""}
{"id": "2827284", "revid": "207192", "url": "https://it.wikipedia.org/wiki?curid=2827284", "title": "Federazione rugby XV del Niger", "text": ""}
{"id": "2827285", "revid": "207192", "url": "https://it.wikipedia.org/wiki?curid=2827285", "title": "Federazione rugby XV del Pakistan", "text": ""}
{"id": "2827286", "revid": "207192", "url": "https://it.wikipedia.org/wiki?curid=2827286", "title": "Federazione rugby XV del Paraguay", "text": ""}
{"id": "2827287", "revid": "207192", "url": "https://it.wikipedia.org/wiki?curid=2827287", "title": "Federazione rugby XV del Per\u00f9", "text": ""}
{"id": "2827289", "revid": "486946", "url": "https://it.wikipedia.org/wiki?curid=2827289", "title": "Torneo Pacific Rim di rugby XV 1997", "text": ""}
{"id": "2827290", "revid": "207192", "url": "https://it.wikipedia.org/wiki?curid=2827290", "title": "Federazione rugby XV del Portogallo", "text": ""}
{"id": "2827291", "revid": "486946", "url": "https://it.wikipedia.org/wiki?curid=2827291", "title": "Torneo Pacific Rim di rugby XV 1998", "text": ""}
{"id": "2827292", "revid": "486946", "url": "https://it.wikipedia.org/wiki?curid=2827292", "title": "Torneo Pacific Rim di rugby XV 1999", "text": ""}
{"id": "2827293", "revid": "486946", "url": "https://it.wikipedia.org/wiki?curid=2827293", "title": "Torneo Pacific Rim di rugby XV 2000", "text": ""}
{"id": "2827295", "revid": "486946", "url": "https://it.wikipedia.org/wiki?curid=2827295", "title": "Torneo Pacific Rim di rugby XV 2001", "text": ""}
{"id": "2827296", "revid": "486946", "url": "https://it.wikipedia.org/wiki?curid=2827296", "title": "Torneo Pacific Rim di rugby XV", "text": ""}
{"id": "2827297", "revid": "729019", "url": "https://it.wikipedia.org/wiki?curid=2827297", "title": "Biathlon ai XXI Giochi olimpici invernali - 12,5 km partenza in linea femminile", "text": "La gara dei 12,5\u00a0km partenza in linea femminile nel biathlon ai XXI Giochi olimpici invernali si disput\u00f2 nella giornata del 21 febbraio nella localit\u00e0 di Whistler sul comprensorio sciistico del Whistler Olympic Park.\nCampionessa olimpica uscente era la svedese Anna Carin Olofsson, che conquist\u00f2 l'oro nella precedente edizione di sopravanzando nell'ordine le tedesche Kati Wilhelm e Uschi Disl; detentrice del titolo iridato di Pyeongchang 2009 era la russa Ol'ga Zajceva.\nLa tedesca Magdalena Neuner vinse la medaglia d'oro, la russa Ol'ga Zajceva quella d'argento e l'altra tedesca Simone Hauswald quella di bronzo.\nIl 18 dicembre 2017 il Comitato Olimpico Internazionale accert\u00f2 una violazione delle normative antidoping compiuta da Teja Gregorin in occasione delle Olimpiadi di Vancouver, annullando di conseguenza i risultati ottenuti dalla sciatrice slovena.\nRisultati.\nData: Domenica 21 febbraio 2010 \nOra locale: 13:00 \nPista: Whistler Olympic Park \nLegenda:"}
{"id": "2827300", "revid": "6923", "url": "https://it.wikipedia.org/wiki?curid=2827300", "title": "Renault Fuego/Sandbox", "text": ""}
{"id": "2827305", "revid": "1543377", "url": "https://it.wikipedia.org/wiki?curid=2827305", "title": "Sintema di Frassinere", "text": "In geologia AFR \u00e8 la sigla che individua il caratteristico Sintema di Frassinere, che comprende due diverse zone nell'ambito della provincia di Torino che hanno avuto concomitanza temporale di fasi deposizionali, pur in ambienti spazialmente distanti.\nLa Commissione Italiana di Stratigrafia della Societ\u00e0 Geologica Italiana ha convenuto di suddividere ulteriormente questo sintema in 2 subsintemi per le peculiarit\u00e0 di composizione, elencati di seguito:"}
{"id": "2827306", "revid": "30358672", "url": "https://it.wikipedia.org/wiki?curid=2827306", "title": "Cono segnaletico", "text": ""}
{"id": "2827308", "revid": "767487", "url": "https://it.wikipedia.org/wiki?curid=2827308", "title": "George Dalaras", "text": "Ambasciatore dell'UNHCR, \u00e8 una figura di rilievo della scena musicale contemporanea greca.\nBiografia.\nNato nel sobborgo popolare di Nea Kokkinia, \u00e8 figlio di Louk\u00e1s Dar\u00e1las (\u039b\u03bf\u03c5\u03ba\u03ac\u03c2 \u039d\u03c4\u03b1\u03c1\u03ac\u03bb\u03b1\u03c2), compositore, cantante e suonatore di bouzouki, figura di primaria importanza nella musica rebetiko. Ha cantato o suonato con artisti internazionali come Emma Shapplin, Paco de Luc\u00eda e Al Di Meola. \nHa debuttato in pubblico come cantante e chitarrista all'et\u00e0 di quindici anni. Nel 1967 ha registrato il suo primo singolo contenente la canzone \"Prosmoni\" (\"Attesa\"), censurata dalla giunta militare che all'epoca stava per conquistare con la forza il governo della Grecia.\nAnni settanta.\nPubblic\u00f2 il suo primo album nel 1969: conteneva canzoni di diversi compositori. Fra di loro, Stavros Kouyioumtzis che scriver\u00e0 per Dalaras numerose canzoni che renderanno celebri entrambi. La collaborazione con compositori come Apostolos Kaldaras, Manos Loizos oltre che con noti parolieri e poeti come Lefteris Papadopoulos e Manos Elefteriou hanno portato a partire dagli anni settanta ad una consacrazione sul piano artistico di questo cantante. Nel 1971, ad esempio, Dalaras riprese in una \"cover\" in lingua greca moderna la popolare canzone di Georges Moustaki \"Le M\u00e9t\u00e8que\", un brano entrato da allora stabilmente nel suo repertorio.\nL'anno successivo incise l'album \"Mikra Asia\", dedicato alla musica greca dell'Asia Minore, praticata nelle zone in cui vivevano rifugiati politici greci. Del 1974 sono invece le \"18 chansons de la patrie am\u00e8re\", musicate da Mik\u012bs Theod\u014drak\u012bs su poemi di Y\u00e1nnis R\u00edtsos: l'album fu pubblicato subito dopo la caduta della giunta militare dei colonnelli.\nNel 1975 Dalaras incise un album interamente dedicato al rebetiko, \"50 ann\u00e9es de rebetiko\", che contribu\u00ec non solo a rivitalizzare un genere musicale a quel tempo in declino ma anche a far riscoprire alle giovani generazioni le antiche tradizioni musicali della Grecia.\nAnni ottanta.\nOltre all'incisione di una quindicina di album discografici, gli anni ottanta hanno significato per Dalaras il successo come artista in grado di esibirsi \"live\" con un repertorio di canzoni greche in concerti davanti a pubblici di teatri e stadi di tutto il mondo. In particolare, nel gennaio 1983 ebbe occasione di esibirsi al teatro Orfeas di Atene in un concerto che funzion\u00f2 da apripista alle due successive memorabili performance del settembre dello stesso anno allo stadio olimpico, davanti a centosessantamila spettatori, evento all'epoca inusuale, specialmente se rapportato alla canzone greca.\nLa partecipazione a diversi festival musicali internazionali (Cuba 1981, Europalia di Bruxelles 1982, Festival della Pace Vienna 1983, Festival della Giovent\u00f9 Mosca 1985) oltre al concerto per Amnesty International di Atene 1988, gli consent\u00ec di incontrare e conoscere numerosi artisti di diversi paesi."}
{"id": "2827312", "revid": "131358", "url": "https://it.wikipedia.org/wiki?curid=2827312", "title": "Numerazione dei ruoli nel rugby XV", "text": ""}
{"id": "2827313", "revid": "30358718", "url": "https://it.wikipedia.org/wiki?curid=2827313", "title": "Dosso stradale artificiale", "text": ""}
{"id": "2827315", "revid": "256896", "url": "https://it.wikipedia.org/wiki?curid=2827315", "title": "Filone Periadriatico", "text": ""}
{"id": "2827316", "revid": "30358734", "url": "https://it.wikipedia.org/wiki?curid=2827316", "title": "Dosso rallentatore", "text": ""}
{"id": "2827317", "revid": "30358756", "url": "https://it.wikipedia.org/wiki?curid=2827317", "title": "Dissuasore di velocit\u00e0", "text": ""}
{"id": "2827319", "revid": "30358769", "url": "https://it.wikipedia.org/wiki?curid=2827319", "title": "Dosso anti-velocit\u00e0", "text": ""}
{"id": "2827320", "revid": "30358778", "url": "https://it.wikipedia.org/wiki?curid=2827320", "title": "Dosso artificiale", "text": ""}
{"id": "2827321", "revid": "729019", "url": "https://it.wikipedia.org/wiki?curid=2827321", "title": "Battaglia di Pyongyang", "text": "La battaglia di Pyongyang (giapponese: \u5e73\u58cc\u4f5c\u6226) ebbe luogo il 15 settembre 1894 nell'attuale capitale della Corea del Nord tra le forze cinesi e gli assalitori giapponesi, costituiti dalla 1\u00aa Armata con due divisioni di fanteria. Dopo un potente attacco nel settore nord e sud est della citt\u00e0, i giapponesi, con poche perdite, riuscirono a far arrendere i difensori della citt\u00e0, che cessarono definitivamente di combattere alle prime luci del 16. La caduta della citt\u00e0 spazz\u00f2 via ogni seria opposizione ai giapponesi nel nord della Corea."}
{"id": "2827326", "revid": "1543377", "url": "https://it.wikipedia.org/wiki?curid=2827326", "title": "Formazione di Monte Argentu", "text": "Nella geologia italiana AGU \u00e8 la sigla che individua la caratteristica Formazione di Monte Argentu, che comprende la ben nota e studiata \"puddinga ordoviciana\" del Sulcis-Iglesiente ed \u00e8 formata da tre diverse zone nell'ambito della provincia di Cagliari che hanno avuto concomitanza temporale di fasi deposizionali, pur in ambienti spazialmente distanti.\nLa Commissione italiana di stratigrafia della Societ\u00e0 geologica italiana ha convenuto di suddividere ulteriormente questo sintema in 3 subsintemi per le peculiarit\u00e0 di composizione, elencati di seguito:"}
{"id": "2827339", "revid": "664113", "url": "https://it.wikipedia.org/wiki?curid=2827339", "title": "Fonorivelatore", "text": ""}
{"id": "2827340", "revid": "207192", "url": "https://it.wikipedia.org/wiki?curid=2827340", "title": "Federazione rugby XV del Qatar", "text": ""}
{"id": "2827341", "revid": "207192", "url": "https://it.wikipedia.org/wiki?curid=2827341", "title": "Federazione rugby XV del Ruanda", "text": ""}
{"id": "2827342", "revid": "207192", "url": "https://it.wikipedia.org/wiki?curid=2827342", "title": "Federazione rugby XV del Senegal", "text": ""}
{"id": "2827343", "revid": "207192", "url": "https://it.wikipedia.org/wiki?curid=2827343", "title": "Federazione rugby XV del Sudafrica", "text": ""}
{"id": "2827344", "revid": "207192", "url": "https://it.wikipedia.org/wiki?curid=2827344", "title": "Federazione rugby XV del Togo", "text": ""}
{"id": "2827346", "revid": "207192", "url": "https://it.wikipedia.org/wiki?curid=2827346", "title": "Federazione rugby XV del Venezuela", "text": ""}
{"id": "2827350", "revid": "207192", "url": "https://it.wikipedia.org/wiki?curid=2827350", "title": "Federazione rugby XV dell'Armenia", "text": ""}
{"id": "2827351", "revid": "207192", "url": "https://it.wikipedia.org/wiki?curid=2827351", "title": "Federazione rugby XV dell'Australia", "text": ""}
{"id": "2827352", "revid": "438678", "url": "https://it.wikipedia.org/wiki?curid=2827352", "title": "Zaccaria Treves", "text": "Biografia.\nLaureatosi in medicina a Torino nel 1891, con una tesi sulla curva della fatica nei diabetici, fu nominato assistente volontario presso il laboratorio di fisiologia di Angelo Mosso. Qui si applic\u00f2 a rendere gli studi sperimentali sul lavoro pi\u00f9 vicini alle loro condizioni concrete, introducendo modifiche alla strumentazione (ergografo) e alla pratica sperimentale.\nConvinto che la causa della fatica dovesse essere ricercata in un processo \"fisiologico\" di esaurimento nervoso e di calo dell'attenzione, si applic\u00f2 allo \"strapazzo psichico\" dell'operaio, risultante da ritmi di lavoro troppo pesanti e sostenuti.\nNel \"laboratorio di psicologia pura ed applicata\" del Comune di Milano (1908) condusse alcune ricerche sul lavoro mentale e muscolare dei bambini."}
{"id": "2827353", "revid": "207192", "url": "https://it.wikipedia.org/wiki?curid=2827353", "title": "Federazione rugby XV dell'Austria", "text": ""}
{"id": "2827354", "revid": "207192", "url": "https://it.wikipedia.org/wiki?curid=2827354", "title": "Federazione rugby XV dell'Azerbaigian", "text": ""}
{"id": "2827357", "revid": "207192", "url": "https://it.wikipedia.org/wiki?curid=2827357", "title": "Federazione rugby XV dell'Estonia", "text": ""}
{"id": "2827358", "revid": "207192", "url": "https://it.wikipedia.org/wiki?curid=2827358", "title": "Federazione rugby XV dell'India", "text": ""}
{"id": "2827359", "revid": "207192", "url": "https://it.wikipedia.org/wiki?curid=2827359", "title": "Federazione rugby XV dell'Indonesia", "text": ""}
{"id": "2827360", "revid": "207192", "url": "https://it.wikipedia.org/wiki?curid=2827360", "title": "Federazione rugby XV dell'Inghilterra", "text": ""}
{"id": "2827362", "revid": "207192", "url": "https://it.wikipedia.org/wiki?curid=2827362", "title": "Federazione rugby XV dell'Iran", "text": ""}
{"id": "2827363", "revid": "207192", "url": "https://it.wikipedia.org/wiki?curid=2827363", "title": "Federazione rugby XV dell'Irlanda", "text": ""}
{"id": "2827365", "revid": "207192", "url": "https://it.wikipedia.org/wiki?curid=2827365", "title": "Federazione rugby XV dell'Ucraina", "text": ""}
{"id": "2827367", "revid": "207192", "url": "https://it.wikipedia.org/wiki?curid=2827367", "title": "Federazione rugby XV dell'Uganda", "text": ""}
{"id": "2827368", "revid": "207192", "url": "https://it.wikipedia.org/wiki?curid=2827368", "title": "Federazione rugby XV dell'Ungheria", "text": ""}
{"id": "2827369", "revid": "207192", "url": "https://it.wikipedia.org/wiki?curid=2827369", "title": "Federazione rugby XV dell'Uruguay", "text": ""}
{"id": "2827370", "revid": "207192", "url": "https://it.wikipedia.org/wiki?curid=2827370", "title": "Federazione rugby XV dell'Uzbekistan", "text": ""}
{"id": "2827372", "revid": "30359148", "url": "https://it.wikipedia.org/wiki?curid=2827372", "title": "Ragazzo con la pipa", "text": ""}
{"id": "2827373", "revid": "207192", "url": "https://it.wikipedia.org/wiki?curid=2827373", "title": "Federazione rugby XV della Bulgaria", "text": ""}
{"id": "2827374", "revid": "207192", "url": "https://it.wikipedia.org/wiki?curid=2827374", "title": "Federazione rugby XV della Cambogia", "text": ""}
{"id": "2827375", "revid": "207192", "url": "https://it.wikipedia.org/wiki?curid=2827375", "title": "Federazione rugby XV della Cina", "text": ""}
{"id": "2827376", "revid": "207192", "url": "https://it.wikipedia.org/wiki?curid=2827376", "title": "Federazione rugby XV della Colombia", "text": ""}
{"id": "2827377", "revid": "207192", "url": "https://it.wikipedia.org/wiki?curid=2827377", "title": "Federazione rugby XV della Corea del Sud", "text": ""}
{"id": "2827378", "revid": "207192", "url": "https://it.wikipedia.org/wiki?curid=2827378", "title": "Federazione rugby XV della Costa d'Avorio", "text": ""}
{"id": "2827379", "revid": "207192", "url": "https://it.wikipedia.org/wiki?curid=2827379", "title": "Federazione rugby XV della Croazia", "text": ""}
{"id": "2827380", "revid": "207192", "url": "https://it.wikipedia.org/wiki?curid=2827380", "title": "Federazione rugby XV della Danimarca", "text": ""}
{"id": "2827382", "revid": "207192", "url": "https://it.wikipedia.org/wiki?curid=2827382", "title": "Federazione rugby XV della Finlandia", "text": ""}
{"id": "2827383", "revid": "207192", "url": "https://it.wikipedia.org/wiki?curid=2827383", "title": "Federazione rugby XV della Francia", "text": ""}
{"id": "2827384", "revid": "207192", "url": "https://it.wikipedia.org/wiki?curid=2827384", "title": "Federazione rugby XV della Georgia", "text": ""}
{"id": "2827385", "revid": "207192", "url": "https://it.wikipedia.org/wiki?curid=2827385", "title": "Federazione rugby XV della Germania", "text": ""}
{"id": "2827387", "revid": "207192", "url": "https://it.wikipedia.org/wiki?curid=2827387", "title": "Federazione rugby XV della Giamaica", "text": ""}
{"id": "2827388", "revid": "207192", "url": "https://it.wikipedia.org/wiki?curid=2827388", "title": "Federazione rugby XV della Giordania", "text": ""}
{"id": "2827389", "revid": "207192", "url": "https://it.wikipedia.org/wiki?curid=2827389", "title": "Federazione rugby XV della Grecia", "text": ""}
{"id": "2827391", "revid": "207192", "url": "https://it.wikipedia.org/wiki?curid=2827391", "title": "Federazione rugby XV della Guyana", "text": ""}
{"id": "2827392", "revid": "207192", "url": "https://it.wikipedia.org/wiki?curid=2827392", "title": "Federazione rugby XV della Lettonia", "text": ""}
{"id": "2827393", "revid": "207192", "url": "https://it.wikipedia.org/wiki?curid=2827393", "title": "Federazione rugby XV della Lituania", "text": ""}
{"id": "2827394", "revid": "300067", "url": "https://it.wikipedia.org/wiki?curid=2827394", "title": "Christopher Pearson", "text": ""}
{"id": "2827395", "revid": "486946", "url": "https://it.wikipedia.org/wiki?curid=2827395", "title": "Federazione rugby XV della Malesia", "text": ""}
{"id": "2827396", "revid": "207192", "url": "https://it.wikipedia.org/wiki?curid=2827396", "title": "Federazione rugby XV della Moldavia", "text": ""}
{"id": "2827397", "revid": "729019", "url": "https://it.wikipedia.org/wiki?curid=2827397", "title": "AGM-158 JASSM", "text": "L'AGM-158 JASSM (Joint Air-to-Surface Standoff Missile) \u00e8 un missile da crociera aria-terra a bassa osservabilit\u00e0 sviluppato negli Stati Uniti.\nProgetto.\nIl progetto JASSM nasce nel 1995 dopo la cancellazione del progetto AGM-137 TSSAM. Il TSSAM doveva essere un missile dotato di capacit\u00e0 \"stealth\" ad alta precisione per essere usato a raggi d'azione \"standoff\", ma la cattiva gestione del progetto port\u00f2 all'innalzamento dei costi. Le forze armate tuttavia annunciarono presto un altro progetto che avrebbe avuto gli stessi scopi. La prima gara (per due progetti) fu vinta da Lockheed Martin e McDonnell Douglas nel 1996, e le designazioni assegnate ai due missili furono, rispettivamente, AGM-158A e AGM-159A. L'AGM-158A della Lockheed Martin vinse un contratto per ulteriori sviluppi che fu firmato nel 1998.\nL'AGM-158A ha per propulsore un turbogetto Teledyne CAE J402. Quando \u00e8 portato sul velivolo, esso \u00e8 ripiegato per diminuire l'ingombro, e si distende al momento del lancio. C'\u00e8 una sola coda verticale. Il missile possiede un sistema di navigazione inerziale che aggiorna i dati attraverso il Global Positioning System, mentre l'obiettivo viene trovato tramite un visore ad infrarossi. Un datalink permette al missile di trasmettere la sua posizione ed il suo stato durante il volo. L'affidabilit\u00e0 dell'AGM-158 \u00e8 stata messa in questione si \u00e8 addirittura pensato di lasciare il programma. La testata \u00e8 una WDU-42/B da 450 kg.\nIl JASSM sar\u00e0 portato da velivoli quali l'F-15E, l'F-16, l'F/A-18, l'F-35, il B-1B, il B-2 ed il B-52.\nTest.\nNel 1999 cominciarono le sperimentazioni in volo del missile, che ebbero successo e la produzione del JASSM cominci\u00f2 nel mese di dicembre del 2001. I test operativi e la valutazione inizi\u00f2 nel 2002. Quell'anno, due missili fallirono i test e il progetto fu ritardato per due mesi prima di completare lo sviluppo nell'aprile 2003. Altri due lanci fallirono, questa volta per colpa del velivolo che li sganci\u00f2 e di problemi al motore.\nNel luglio 2007, il Pentagono approv\u00f2 uno stanziamento da 68 milioni di dollari per migliorare l'affidabilit\u00e0 e per ricertificare il JASSM. Una decisione riguardo al fatto di continuare o no con l'AGM-158 \u00e8 stata rinviata alla primavera del 2008.\nLa Lockheed si \u00e8 detta d'accordo a migliorare il missile a proprie spese ed ha rafforzato i suoi processi di fabbricazione.\nIl 27 agosto 2009, David Van Buren, assistente segretario dell'Aeronautica per gli acquisti ha detto che ci sar\u00e0 una pausa nella produzione del JASSM mentre saranno eseguiti nuovi test.\nVendite all'estero.\nLa Finlandia ha programmato di comprare i missili JASSM per i suoi F/A-18 Hornet. Nel febbraio 2007 gli Stati Uniti rifiutarono di venderli. Questo episodio port\u00f2 alle speculazioni sui media finlandesi sullo stato delle relazioni diplomatiche tra Finlandia e Stati Uniti.\nLa Corea del Sud ha annunciato che sta programmando di equipaggiare gli F-15K Slam Eagles con i JASSM entro il 2010 o il 2011.\nMiglioramenti.\nL'USAF sta studiando diversi miglioramenti all'AGM-158, come una testata a sub-munizioni o un nuovo motore che gli dia un raggio d'azione che superi i 1\u00a0000 km.\nIl JASSM-Extended Range (JASSM-ER) ha ricevuto nel 2002 la designazione AGM-158B. Con un motore migliore e pi\u00f9 carburante a disposizione, pur avendo le stesse dimensioni del JASSM, il JASSM-ER raggiunge le 500 miglia marine, a differenza del JASSM che ne raggiunge solo 200. Il primo test \u00e8 stato eseguito il 18 maggio 2006 quando un missile fu lanciato da un B-1 al White Sands Missile Range nel Nuovo Messico. Nel 2006, il JASSM-ER fu programmato per l'introduzione nel 2009."}
{"id": "2827399", "revid": "207192", "url": "https://it.wikipedia.org/wiki?curid=2827399", "title": "Federazione rugby XV della Mongolia", "text": ""}
{"id": "2827400", "revid": "207192", "url": "https://it.wikipedia.org/wiki?curid=2827400", "title": "Federazione rugby XV della Namibia", "text": ""}
{"id": "2827401", "revid": "1354421", "url": "https://it.wikipedia.org/wiki?curid=2827401", "title": "V\u00f6lkischer Kampfring S\u00fcdtirols", "text": "Il V\u00f6lkischer Kampfring S\u00fcdtirols (VKS - letteralmente, in tedesco, \"Circolo combattente popolare del Tirolo meridionale\" o anche \"Fronte patriottico sudtirolese\") fu una organizzazione di ispirazione nazista attiva in Alto Adige, fondata nel 1933 da Peter Hofer (il futuro prefetto di Bolzano all'epoca dell'occupazione della Zona d'operazioni delle Prealpi), che sosteneva l'annessione dell'Alto Adige alla Germania. Tra i gli attivisti del VKS figurano anche Karl Nicolussi-Leck, propugnatore del nazionalsocialismo in Alto Adige e ufficiale delle \"Waffen-SS\" durante la seconda guerra mondiale.\nStoria.\nIl VKS nacque dall'unione di piccoli gruppi giovanili (tra cui molti studenti), nel 1928 clandestini, nati per proteggere e diffondere la cultura tedesca, allora bandita dal fascismo. Il suo obiettivo era di riunificare tutte le popolazioni di lingua tedesca in un unico impero e il suo credo era la totale obbedienza al F\u00fchrer. Adolf Hitler venne visto infatti dai cittadini di lingua tedesca come il possibile liberatore dal fascismo e dalla sua italianizzazione forzata. Inizialmente per\u00f2, nonostante la grande influenza ideologica, non vi furono alcun tipo di rapporti ufficiali fra il VKS e la NSDAP, il partito di Hitler.\nIl VKS decise ben presto di espandersi in diverse sezioni nel territorio sudtirolese; furono quindi aperte sezioni a Bressanone, Merano, Val Venosta, Vipiteno, Val Pusteria, Bassa Atesina e Oltradige.\nLa repressione fascista in Alto Adige si acu\u00ec nel 1932, anche contro l'insegnamento del tedesco. Fu cos\u00ec che nel 1935 il VKS istitu\u00ec la \"Notschule\" (le \"scuola d'emergenza\"), una scuola segreta in lingua tedesca (ufficialmente vietata sotto il fascismo), che si aggiunse alla \"Katakombenschule\" (le \"scuola delle catacombe\") di matrice cattolica. Inizi\u00f2 cos\u00ec \"die illegale Zeit\", ovvero l'\"epoca illegale\", che si protrasse fino al 1939. Gi\u00e0 nel 1935 il canonico Michael Gamper, uno dei sostenitori del VKS, decise di allontanarsi da tale circolo, tanto da divenirne un oppositore ed essere ricercato dai nazisti dieci anni dopo.\nNel febbraio 1930 l'allora cancelliere austriaco, Engelbert Dollfuss (in seguito assassinato dai nazisti), firm\u00f2 un accordo con il governo fascista, con il quale, in cambio dell'esonero del pagamento delle riparazioni di guerra, l'Austria si impegnava a non interferire nella questione sudtirolese. Tale notizia venne appresa con grande sconforto, sia dal VKS che dalla popolazione, speranzosa nell'ex patria. Neanche Hitler diede soddisfazione alle aspirazioni di riunificazione delle popolazioni di lingua tedesca e prefer\u00ec assicurarsi l'appoggio di Mussolini per l'annessione dell'Austria nel 1938 rinunciando in cambio a rivendicazioni sull'Alto Adige.\nNel 1937 Berlino decise di unire il \"V\u00f6lkischer Kampfring S\u00fcdtirols\" con il \"Deutscher Verband\", per formare il \"Deutsche Volksgruppe S\u00fcdtirol\". Tale unione non dur\u00f2 troppo a lungo a causa di divergenze di vedute, e nel 1939 il VKS e il DV si separarono e si ritrovarono su fronti opposti. Nel maggio 1939 il VKS, inizialmente assieme al \"Deutscher Verband\", aveva ancora espresso parere contrario alle Opzioni in Alto Adige previste dall'accordo Hitler-Mussolini. Nel luglio dello stesso anno vi fu per\u00f2 un totale voltafaccia del VKS, che da allora appoggi\u00f2 fortemente le opzioni e anim\u00f2 la popolazione tedesca all'emigrazione verso il \"Terzo Reich\".\nIl 30 gennaio 1940 il VKS fu trasformato da Peter Hofer nella \"Arbeitsgemeinschaft der Optanten f\u00fcr Deutschland\" (\"Associazione degli optanti per la Germania\").\nNel corso degli anni 40, il VKS aiut\u00f2 la Germania nazista effettuando servizi fotografici e attivit\u00e0 di spionaggio per quanto riguarda la costruzione delle opere difensive del Vallo alpino in Alto Adige."}
{"id": "2827402", "revid": "207192", "url": "https://it.wikipedia.org/wiki?curid=2827402", "title": "Federazione rugby XV della Nigeria", "text": ""}
{"id": "2827404", "revid": "207192", "url": "https://it.wikipedia.org/wiki?curid=2827404", "title": "Federazione rugby XV della Norvegia", "text": ""}
{"id": "2827405", "revid": "207192", "url": "https://it.wikipedia.org/wiki?curid=2827405", "title": "Federazione rugby XV della Nuova Zelanda", "text": ""}
{"id": "2827406", "revid": "207192", "url": "https://it.wikipedia.org/wiki?curid=2827406", "title": "Federazione rugby XV della Polonia", "text": ""}
{"id": "2827407", "revid": "207192", "url": "https://it.wikipedia.org/wiki?curid=2827407", "title": "Federazione rugby XV della Repubblica Ceca", "text": ""}
{"id": "2827408", "revid": "207192", "url": "https://it.wikipedia.org/wiki?curid=2827408", "title": "Federazione rugby XV della Repubblica Dominicana", "text": ""}
{"id": "2827409", "revid": "207192", "url": "https://it.wikipedia.org/wiki?curid=2827409", "title": "Federazione rugby XV della Romania", "text": ""}
{"id": "2827411", "revid": "207192", "url": "https://it.wikipedia.org/wiki?curid=2827411", "title": "Federazione rugby XV della Russia", "text": ""}
{"id": "2827412", "revid": "207192", "url": "https://it.wikipedia.org/wiki?curid=2827412", "title": "Federazione rugby XV della Scozia", "text": ""}
{"id": "2827414", "revid": "207192", "url": "https://it.wikipedia.org/wiki?curid=2827414", "title": "Federazione rugby XV della Serbia", "text": ""}
{"id": "2827415", "revid": "207192", "url": "https://it.wikipedia.org/wiki?curid=2827415", "title": "Federazione rugby XV della Slovacchia", "text": ""}
{"id": "2827416", "revid": "207192", "url": "https://it.wikipedia.org/wiki?curid=2827416", "title": "Federazione rugby XV della Slovenia", "text": ""}
{"id": "2827417", "revid": "207192", "url": "https://it.wikipedia.org/wiki?curid=2827417", "title": "Federazione rugby XV della Spagna", "text": ""}
{"id": "2827418", "revid": "207192", "url": "https://it.wikipedia.org/wiki?curid=2827418", "title": "Federazione rugby XV della Svezia", "text": ""}
{"id": "2827419", "revid": "339392", "url": "https://it.wikipedia.org/wiki?curid=2827419", "title": "Federazione rugby XV della Svizzera", "text": ""}
{"id": "2827420", "revid": "207192", "url": "https://it.wikipedia.org/wiki?curid=2827420", "title": "Federazione rugby XV della Tanzania", "text": ""}
{"id": "2827421", "revid": "207192", "url": "https://it.wikipedia.org/wiki?curid=2827421", "title": "Federazione rugby XV della Thailandia", "text": ""}
{"id": "2827422", "revid": "207192", "url": "https://it.wikipedia.org/wiki?curid=2827422", "title": "Federazione rugby XV della Tunisia", "text": ""}
{"id": "2827423", "revid": "207192", "url": "https://it.wikipedia.org/wiki?curid=2827423", "title": "Federazione rugby XV delle Bahamas", "text": ""}
{"id": "2827425", "revid": "486946", "url": "https://it.wikipedia.org/wiki?curid=2827425", "title": "Federazione rugby XV delle Bermuda", "text": ""}
{"id": "2827426", "revid": "207192", "url": "https://it.wikipedia.org/wiki?curid=2827426", "title": "Federazione rugby XV delle Filippine", "text": ""}
{"id": "2827427", "revid": "207192", "url": "https://it.wikipedia.org/wiki?curid=2827427", "title": "Federazione rugby XV delle Isole Cayman", "text": ""}
{"id": "2827428", "revid": "207192", "url": "https://it.wikipedia.org/wiki?curid=2827428", "title": "Federazione rugby XV delle Isole Salomone", "text": ""}
{"id": "2827429", "revid": "298229", "url": "https://it.wikipedia.org/wiki?curid=2827429", "title": "Federazione rugby XV delle Isole Vergini Britanniche", "text": ""}
{"id": "2827430", "revid": "207192", "url": "https://it.wikipedia.org/wiki?curid=2827430", "title": "Federazione rugby XV dello Sri Lanka", "text": ""}
{"id": "2827431", "revid": "486946", "url": "https://it.wikipedia.org/wiki?curid=2827431", "title": "Federazione rugby XV dello Swaziland", "text": ""}
{"id": "2827432", "revid": "207192", "url": "https://it.wikipedia.org/wiki?curid=2827432", "title": "Federazione rugby XV dello Zambia", "text": ""}
{"id": "2827433", "revid": "207192", "url": "https://it.wikipedia.org/wiki?curid=2827433", "title": "Federazione rugby XV dello Zimbabwe", "text": ""}
{"id": "2827434", "revid": "207192", "url": "https://it.wikipedia.org/wiki?curid=2827434", "title": "Federazione rugby XV di Andorra", "text": ""}
{"id": "2827435", "revid": "207192", "url": "https://it.wikipedia.org/wiki?curid=2827435", "title": "Federazione rugby XV di Barbados", "text": ""}
{"id": "2827436", "revid": "207192", "url": "https://it.wikipedia.org/wiki?curid=2827436", "title": "Federazione rugby XV di Cipro", "text": ""}
{"id": "2827437", "revid": "207192", "url": "https://it.wikipedia.org/wiki?curid=2827437", "title": "Federazione rugby XV di Cuba", "text": ""}
{"id": "2827439", "revid": "207192", "url": "https://it.wikipedia.org/wiki?curid=2827439", "title": "Federazione rugby XV di Figi", "text": ""}
{"id": "2827440", "revid": "207192", "url": "https://it.wikipedia.org/wiki?curid=2827440", "title": "Federazione rugby XV di Guam", "text": ""}
{"id": "2827441", "revid": "207192", "url": "https://it.wikipedia.org/wiki?curid=2827441", "title": "Federazione rugby XV di Hong Kong", "text": ""}
{"id": "2827442", "revid": "339392", "url": "https://it.wikipedia.org/wiki?curid=2827442", "title": "Federazione rugby XV di Israele", "text": ""}
{"id": "2827444", "revid": "300067", "url": "https://it.wikipedia.org/wiki?curid=2827444", "title": "Dennis Duval", "text": ""}
{"id": "2827445", "revid": "207192", "url": "https://it.wikipedia.org/wiki?curid=2827445", "title": "Federazione rugby XV di Macao", "text": ""}
{"id": "2827446", "revid": "207192", "url": "https://it.wikipedia.org/wiki?curid=2827446", "title": "Federazione rugby XV di Malta", "text": ""}
{"id": "2827447", "revid": "207192", "url": "https://it.wikipedia.org/wiki?curid=2827447", "title": "Federazione rugby XV di Mauritius", "text": ""}
{"id": "2827449", "revid": "300067", "url": "https://it.wikipedia.org/wiki?curid=2827449", "title": "Chris Douglas Roberts", "text": ""}
{"id": "2827450", "revid": "207192", "url": "https://it.wikipedia.org/wiki?curid=2827450", "title": "Federazione rugby XV di Saint Vincent e Grenadine", "text": ""}
{"id": "2827451", "revid": "207192", "url": "https://it.wikipedia.org/wiki?curid=2827451", "title": "Federazione rugby XV di Samoa", "text": ""}
{"id": "2827452", "revid": "339392", "url": "https://it.wikipedia.org/wiki?curid=2827452", "title": "Federazione rugby XV di Santa Lucia", "text": ""}
{"id": "2827453", "revid": "300067", "url": "https://it.wikipedia.org/wiki?curid=2827453", "title": "Ernie Digregorio", "text": ""}
{"id": "2827454", "revid": "207192", "url": "https://it.wikipedia.org/wiki?curid=2827454", "title": "Federazione rugby XV di Singapore", "text": ""}
{"id": "2827455", "revid": "486946", "url": "https://it.wikipedia.org/wiki?curid=2827455", "title": "Federazione rugby XV di Taiwan", "text": ""}
{"id": "2827456", "revid": "207192", "url": "https://it.wikipedia.org/wiki?curid=2827456", "title": "Federazione rugby XV di Tonga", "text": ""}
{"id": "2827457", "revid": "207192", "url": "https://it.wikipedia.org/wiki?curid=2827457", "title": "Federazione rugby XV di Trinidad e Tobago", "text": ""}
{"id": "2827458", "revid": "300067", "url": "https://it.wikipedia.org/wiki?curid=2827458", "title": "Steve D'Agostino", "text": ""}
{"id": "2827460", "revid": "30359593", "url": "https://it.wikipedia.org/wiki?curid=2827460", "title": "Marjorie Bouvier", "text": ""}
{"id": "2827461", "revid": "300067", "url": "https://it.wikipedia.org/wiki?curid=2827461", "title": "Jameson Curry", "text": ""}
{"id": "2827463", "revid": "193968", "url": "https://it.wikipedia.org/wiki?curid=2827463", "title": "AGM-158", "text": ""}
{"id": "2827468", "revid": "767487", "url": "https://it.wikipedia.org/wiki?curid=2827468", "title": "Internazionali di Francia 1946 - Singolare femminile", "text": "Margaret Osborne ha battuto in finale Pauline Betz 1-6 8-6 7-5."}
{"id": "2827475", "revid": "767487", "url": "https://it.wikipedia.org/wiki?curid=2827475", "title": "Internazionali di Francia 1939 - Singolare femminile", "text": "Simonne Mathieu ha battuto in finale Jadwiga J\u0119drzejowska 6\u20133 8\u20136."}
{"id": "2827479", "revid": "92723", "url": "https://it.wikipedia.org/wiki?curid=2827479", "title": "Diocesi di Port Vila", "text": ""}
{"id": "2827482", "revid": "287204", "url": "https://it.wikipedia.org/wiki?curid=2827482", "title": "Internazionali di Francia 1938 - Singolare femminile", "text": "Simonne Mathieu ha battuto in finale Nelly Adamson 6\u20130 6\u20133."}
{"id": "2827483", "revid": "913245", "url": "https://it.wikipedia.org/wiki?curid=2827483", "title": "Margaret Simpson", "text": "In carriera pu\u00f2 vantare diverse medaglie vinte nell'eptathlon, tra cui il bronzo conquistato ai Mondiali di , nonch\u00e9 quattro ori ai Campionati africani (di cui uno nel lancio del giavellotto) e tre ori ai Giochi panafricani."}
{"id": "2827496", "revid": "767487", "url": "https://it.wikipedia.org/wiki?curid=2827496", "title": "Internazionali di Francia 1937 - Singolare femminile", "text": "Hilde Sperling ha battuto in finale Simonne Mathieu 6\u20132 6\u20134."}
{"id": "2827499", "revid": "207192", "url": "https://it.wikipedia.org/wiki?curid=2827499", "title": "Nazionale di rugby XV d'Israele", "text": ""}
{"id": "2827500", "revid": "300067", "url": "https://it.wikipedia.org/wiki?curid=2827500", "title": "Ha Seung Jin", "text": ""}
{"id": "2827501", "revid": "339392", "url": "https://it.wikipedia.org/wiki?curid=2827501", "title": "Nazionale di rugby XV degli Stati Uniti", "text": ""}
{"id": "2827503", "revid": "207192", "url": "https://it.wikipedia.org/wiki?curid=2827503", "title": "Nazionale di rugby XV dei Paesi Bassi", "text": ""}
{"id": "2827506", "revid": "207192", "url": "https://it.wikipedia.org/wiki?curid=2827506", "title": "Nazionale di rugby XV del Belgio", "text": ""}
{"id": "2827508", "revid": "207192", "url": "https://it.wikipedia.org/wiki?curid=2827508", "title": "Nazionale di rugby XV del Benin", "text": ""}
{"id": "2827509", "revid": "207192", "url": "https://it.wikipedia.org/wiki?curid=2827509", "title": "Nazionale di rugby XV del Botswana", "text": ""}
{"id": "2827510", "revid": "207192", "url": "https://it.wikipedia.org/wiki?curid=2827510", "title": "Nazionale di rugby XV del Brasile", "text": ""}
{"id": "2827511", "revid": "131358", "url": "https://it.wikipedia.org/wiki?curid=2827511", "title": "Nazionale di rugby XV femminile dell'Italia", "text": ""}
{"id": "2827512", "revid": "207192", "url": "https://it.wikipedia.org/wiki?curid=2827512", "title": "Nazionale di rugby XV del Brunei", "text": ""}
{"id": "2827513", "revid": "207192", "url": "https://it.wikipedia.org/wiki?curid=2827513", "title": "Nazionale di rugby XV del Burkina Faso", "text": ""}
{"id": "2827514", "revid": "207192", "url": "https://it.wikipedia.org/wiki?curid=2827514", "title": "Nazionale di rugby XV del Burundi", "text": ""}
{"id": "2827515", "revid": "207192", "url": "https://it.wikipedia.org/wiki?curid=2827515", "title": "Nazionale di rugby XV del Camerun", "text": ""}
{"id": "2827516", "revid": "207192", "url": "https://it.wikipedia.org/wiki?curid=2827516", "title": "Nazionale di rugby XV del Canada", "text": ""}
{"id": "2827517", "revid": "207192", "url": "https://it.wikipedia.org/wiki?curid=2827517", "title": "Nazionale di rugby XV del Ciad", "text": ""}
{"id": "2827518", "revid": "124435695", "url": "https://it.wikipedia.org/wiki?curid=2827518", "title": "Inconel", "text": "Inconel \u00e8 un marchio registrato dell'azienda statunitense Special Metals Corporation e fa riferimento alla famiglia delle superleghe a struttura austenitica a base di nichel-cromo. Altri nomi commerciali usati per indicare questa lega sono Chronin, Altemp, Nickelvac e Nicrofer. \nL'Inconel \u00e8 una lega, principalmente a base di nichel (48%-72%) e cromo (14%-29%). Presenta un'ottima resistenza all'ossidazione alle alte temperature ed alla corrosione; per queste sue caratteristiche viene impiegato in parti di turbine a gas, nel settore petrolifero (per esempio per il rivestimento interno dei tubi), negli inceneritori di rifiuti RSU/industriali tossico-nocivi, per la protezione dei tubi di caldaia a recupero, fissato con saldatura o con thermal spray, per la realizzazione delle scatole nere degli aerei e nell'industria chimica.\nCaratteristiche.\nNella lega X-750 le propriet\u00e0 fisiche sono:"}
{"id": "2827519", "revid": "207192", "url": "https://it.wikipedia.org/wiki?curid=2827519", "title": "Nazionale di rugby XV del Cile", "text": ""}
{"id": "2827520", "revid": "207192", "url": "https://it.wikipedia.org/wiki?curid=2827520", "title": "Nazionale di rugby XV del Galles", "text": ""}
{"id": "2827521", "revid": "767487", "url": "https://it.wikipedia.org/wiki?curid=2827521", "title": "Internazionali di Francia 1936 - Singolare femminile", "text": "Hilde Sperling ha battuto in finale Simonne Mathieu 6\u20133 6\u20134."}
{"id": "2827523", "revid": "131358", "url": "https://it.wikipedia.org/wiki?curid=2827523", "title": "Nazionale A di rugby XV dell'Italia", "text": ""}
{"id": "2827525", "revid": "767487", "url": "https://it.wikipedia.org/wiki?curid=2827525", "title": "Voyage d'un Fran\u00e7ois en Italie", "text": "Il Voyage d'un Fran\u00e7ois en Italie fait dans les ann\u00e9es 1765 et 1766 \u00e8 un libro di viaggi che nasce dal tour italiano intrapreso dall'astronomo J\u00e9r\u00f4me Lalande proprio in quegli anni, pubblicato nel 1769 in pi\u00f9 volumi.\nStoria editoriale.\nGi\u00e0 prima della sua partenza per l'Italia, era intenzione di Lalande comporre una sorta di \"guida enciclopedica\" destinata a rendere, ai suoi utilizzatori, il viaggio pi\u00f9 agevole, proprio perch\u00e9 egli riteneva che non ne esistessero di esaustive \"sur cette belle partie du monde\".\nIl \"Voyage\" di Lalande si apre con una lunga prefazione dove egli spiega le ragioni che lo hanno indotto a redigere quest'opera enciclopedica, ed illustra i fini che si propone di raggiungere. Lalande dichiara di aver letto le opere pi\u00f9 importanti riguardanti l'Italia, traendone l'impressione che fossero approssimative ed incomplete.\nL'esperienza del viaggio \u00e8 stata per lui talmente forte che, ricordarne ogni particolare, prolunga il piacere di quel soggiorno che \u00e8 stato, a suo avviso, \"trop court\". Era stata la curiosit\u00e0 che lo aveva spinto a recarsi in Italia ed ancor pi\u00f9 la sete di conoscere che lo aveva guidato nel corso del suo viaggio, attraverso le diverse citt\u00e0 italiane, viaggio che per questo si era trasformato in una continua ed instancabile ricerca dei materiali necessari a comporre quella guida che ancora mancava e della quale ogni viaggiatore avrebbe avuto bisogno.\nTornato in Francia, il Lalande si mise subito all'opera per riordinare le informazioni raccolte nel corso del suo soggiorno e procedere quindi alla stesura del suo \"Voyage\" che, alla fine, occup\u00f2 otto volumi, usciti nel 1769.\nLalande, per\u00f2, non si accontent\u00f2. Cosciente che la sua opera non era completa come avrebbe voluto, continu\u00f2 a raccogliere ulteriori informazioni. Per questo, non solo lesse quello che prima di lui avevano scritto sull'Italia coloro che l'avevano visitata, ma scrisse ai vari amici italiani e alle persone colte incontrate, affinch\u00e9 gli mandassero le informazioni che gli mancavano.\nSu questa base, scrisse una seconda edizione che pubblic\u00f2 questa volta in nove volumi col titolo \"Voyage en Italie, contenant l'Histoire &amp; les Anedoctes les plus singulieres de l'Italie, &amp; sa description; les Usages, le Governement, le Commerce, la Literature, les Arts, l'Histoire naturelle &amp; les Antiquit\u00e9s; avec des jujements sur les ouvrages de peinture, Sculpture &amp; architecture, &amp; les Plans de toutes les grandes villes d'Italie\"\nCaratteristiche generali dell'opera.\nLa \"Pr\u00e9face\" dell'opera fornisce molteplici informazioni che permettono di capire come questa guida fosse impostata e cosa essa offrisse a chi l'avrebbe utilizzata.\nLa guida del Lalande offre prima di tutto una serie di informazioni di ordine pratico, ad esempio informazioni sugli itinerari, e nel caso ne esistano pi\u00f9 di uno tra una citt\u00e0 e l'altra, quale sia il pi\u00f9 interessante e quale il pi\u00f9 agevole: suggerimenti assai utili in un'epoca in cui i viaggi presentavano obiettive difficolt\u00e0. Sono poi presenti le distanze da un luogo all'altro, il numero delle poste e dei loro prezzi, i consigli sulla prudenza da utilizzare con i vetturini, sempre pronti ad approfittare dell'ingenuit\u00e0 e del denaro dei viaggiatori.\nLalande suggerisce inoltre le carte geografiche da utilizzare: la pi\u00f9 attendibile delle quali \u00e8 per lui la \"Grande carte de l'Italie\" del celebre geografo Jean-Baptiste Bourguignon d'Anville, senza trascurare l'atlante di Giovanni Antonio Magini, il \"Novum Italiae Theatrum\" del \"Bl\u00e9au\". Per le indicazioni pi\u00f9 particolareggiate il catalogo della cartografia di Roma del \"De Rossi\" e il bell'Atlante del \"Rizzi-Zanoni\" per l'Italia meridionale.\nInoltre lui stesso fornisce le piante delle citt\u00e0 pi\u00f9 importanti: \u00e8 questo un aspetto della sua guida al quale egli attribuisce grande importanza e proprio per questo motivo \u00e8 sempre alla ricerca della \"piantina\" pi\u00f9 affidabile. Una prova la si pu\u00f2 avere nella lettera che l'astronomo scrisse ad Anton Maria Lorgna per chiedergli di inviargli una pianta della citt\u00e0 di Verona pi\u00f9 grande e pi\u00f9 dettagliata di quella che aveva tratto dalla \"Verona Illustrata\" del Maffei.\nIl Lorgna, per\u00f2, gliela invi\u00f2 troppo tardi per essere inserita nella prima edizione, cos\u00ec lo studioso francese si ripromise di utilizzarla nella seconda edizione che usc\u00ec quasi vent'anni dopo.\nSempre nella prefazione, Lalande d\u00e0 ai lettori dell'epoca anche utili consigli su quello che egli reputava fosse il periodo migliore per visistare la penisola italiana. Egli consigliava di mettersi in viaggio nel bel mezzo dell'estate: infatti partendo dalla Francia in agosto si riuscivano a raggiungere la Savoia ed il Piemonte ancora in estate, per giungere a Napoli, citt\u00e0 dal clima mite in inverno. Seguendo tali indicazioni, era inoltre possibile arrivare a Roma, di ritorno da Napoli, durante il carnevale, partecipando cos\u00ec ai festeggiamenti di questo evento cos\u00ec colorato e folcloristico ed assistere anche alle cerimonie \"les plus pompeuses\" della settimana santa. Venezia sarebbe cos\u00ec stata raggiunta per la festa del Bucintoro, il giorno dell'Ascensione, in modo tale che il rientro in terra francese sarebbe avvenuto prima dell'arrivo della stagione estiva e del grande caldo.\nL'obiettivo di Lalande, oltre quello di essere chiaro, preciso e completo, \u00e8 di dare sistematicit\u00e0 ed organicit\u00e0 alla sua opera. Tali caratteristiche si riscontrano chiaramente dallo schema che egli adotta per presentare le diverse citt\u00e0, che si ripete in modo pressoch\u00e9 costante: posizione geografica, latitudine e longitudine, storia, popolazione, descrizione d'insieme e dettagli sui principali monumenti, governo, costumi, scienze, opere d'arte, uomini illustri morti e viventi; misure, pesi e monete ed infine commercio ed industria.\nTale schematicit\u00e0 potrebbe risultare monotona, in realt\u00e0 si rivela pratica ed efficace per il viaggiatore che vuole consultare e ricercare le informazioni necessarie in breve tempo. \nPer rendere la consultazione della sua guida pi\u00f9 facile e rapida, il Lalande non solo segue sempre lo stesso schema, ma suddivide la \"notice\" relativa alle diverse citt\u00e0 in vari capitoli a ciascuno dei quali d\u00e0 un titolo che si ripete, pi\u00f9 o meno invariabilmente da una citt\u00e0 all'altra: storia, monumenti, scienze, vita culturale ecc.\nInfine a margine, pone delle didascalie che indicano ci\u00f2 di cui sta trattando in quella pagina, ad esempio: chiese, piazze, palazzi, uomini di lettere, commercio ecc.\nIl \"tour\" in Italia di Lalande.\nLalande fu in Italia negli anni 1765 e 1766. Part\u00ec da Parigi a met\u00e0 agosto del 1765 e il suo viaggio dur\u00f2 esattamente un anno.\nEgli affront\u00f2 il viaggio in proprio, mosso da un'autentica passione per il sapere e dal desiderio di conoscere il Paese, a suo avviso, pi\u00f9 affascinante.\nL'itinerario italiano seguito da Lalande e che egli consiglia a tutti coloro che desiderano intraprendere un viaggio attraverso la penisola italiana, vuole mettere in rilievo non solo le citt\u00e0 pi\u00f9 importanti e le vie principali, ma in egual modo anche le citt\u00e0 minori e i percorsi secondari, in un ordine \"le plus naturel et le plus commode \u00e0 suivre pour passer un an en Italie, et la bien voir\".\nPartito da Parigi, per arrivare in Italia, tocc\u00f2 dapprima Lione e poi Chamb\u00e9ry; prosegu\u00ec per Montm\u00e9lian, Saint-Jean de Maurienne, per giungere infine a Susa, dopo aver attraversato il Moncenisio.\nLa prima tappa in suolo italiano fu Torino, quindi prosegu\u00ec per Vercelli e Milano e visit\u00f2 le Isole Borromee sul Lago Maggiore, per giungere poi a Cremona, Como e Varese dove si ammiravano le pi\u00f9 belle case di campagna dei dintorni di Milano.\nDi solito da Milano si partiva subito per Venezia, ma Lalande prefer\u00ec invece seguire un altro itinerario, come afferma sempre nella sua Pr\u00e9face: \"[...] je pr\u00e9fere de commencer par la route de \"Marignano\" [...]\" .\nTocc\u00f2 Lodi e Piacenza per arrivare a Parma, dopodich\u00e9 visit\u00f2 le citt\u00e0 di Reggio, Modena e Bologna. Prima di giungere a Firenze pass\u00f2 per Pietra Mala e visit\u00f2 altre citt\u00e0 toscane: Arezzo, Pistoia, Lucca, Pisa, Livorno e Siena.\nIl tour comprese inoltre altre localit\u00e0 che l'astronomo elenca scrupolosamente e dettagliatamente, quali: Acquapendente, Montefiascone, Orvieto, Bolsena, Viterbo, Ronciglione, Sutri. Prosegue per Bracciano, Tolfa, Civitavecchia, per poi giungere a Roma. Il suo itinerario prevedette numerose escursioni in territorio laziale: Tivoli, Frascati, Subiaco, Nettuno, Albano, Ostia, Fiumicino ecc. Da Roma, Lalande ripart\u00ec verso sud alla volta di Napoli. Qui visit\u00f2 il Vesuvio, Portici, Torre dell'Annunziata, Pozzuoli ed altri siti partenopei tra cui Pompei e Paestum, le isole di Ischia e Procida. Altre tappe furono: Salerno, Gaeta, Terracina, Sezze, Norba, Ninfa e Sermoneta. Risal\u00ec poi passando da Cisterna, Foligno, Velletri e Marino. Tocc\u00f2 Terni, Rieti, Spoleto, Foligno, Assisi, Perugia, dove ammir\u00f2 il lago Trasimeno, Gubbio e Nocera. Il viaggio conitu\u00f2 verso Macerata, Ascoli Piceno, Ripatransone, Fermo, Porto Recanati e Loreto.\nScese sulla costa adriatica: Ancona, Sinigallia, Fano, Pesaro, Urbino, Cattolica e Rimini. Non mancarono escursioni a Cesena, Cesenatico, Cervia e San Marino. Prosegu\u00ec per Ravenna, Forl\u00ec, Faenza, Bologna e Ferrara, senza trascurare le valli di Comacchio. A Ferrara si imbarc\u00f2 sul Po per recarsi a Venezia e visitare le citt\u00e0 di Mestre, Treviso e Bassano.\nPass\u00f2 quindi in Friuli e, sulla via del ritorno, visit\u00f2 le ville del Brenta dopodich\u00e9 part\u00ec alla volta di Padova, Vicenza, Verona, senza trascurare i dintorni di queste citt\u00e0.\nEccolo poi a Mantova, Castiglione, Brescia, Bergamo e di nuovo a Milano. Di qui si diresse a Pavia ed entr\u00f2 in Liguria, a Tortona. Dopo aver visitato Genova, Savona e Sanremo, il suo tour italiano si concluse a Ventimiglia.\nRientr\u00f2 cos\u00ec in territorio francese a Monaco, da dove prosegu\u00ec per Parigi.\nIn tutto \"500 lieues\" - scrisse Lalande al termine del suo viaggio, compiuto per - \"d\u00e9crire, pour faire conno\u00eetre aux fran\u00e7ois le plus beau voyage qu'ils puissent faire dans une pareille \u00e9tendue\" ."}
{"id": "2827526", "revid": "207192", "url": "https://it.wikipedia.org/wiki?curid=2827526", "title": "Nazionale di rugby XV del Ghana", "text": ""}
{"id": "2827527", "revid": "207192", "url": "https://it.wikipedia.org/wiki?curid=2827527", "title": "Nazionale di rugby XV del Giappone", "text": ""}
{"id": "2827529", "revid": "486946", "url": "https://it.wikipedia.org/wiki?curid=2827529", "title": "Nazionale di rugby XV del Golfo Arabico", "text": ""}
{"id": "2827531", "revid": "131358", "url": "https://it.wikipedia.org/wiki?curid=2827531", "title": "Nazionale di rugby XV del Guatemala", "text": ""}
{"id": "2827532", "revid": "212348", "url": "https://it.wikipedia.org/wiki?curid=2827532", "title": "Rainbow in the dark", "text": ""}
{"id": "2827533", "revid": "207192", "url": "https://it.wikipedia.org/wiki?curid=2827533", "title": "Nazionale di rugby XV del Kazakistan", "text": ""}
{"id": "2827534", "revid": "207192", "url": "https://it.wikipedia.org/wiki?curid=2827534", "title": "Nazionale di rugby XV del Kenya", "text": ""}
{"id": "2827536", "revid": "207192", "url": "https://it.wikipedia.org/wiki?curid=2827536", "title": "Nazionale di rugby XV del Kirghizistan", "text": ""}
{"id": "2827537", "revid": "207192", "url": "https://it.wikipedia.org/wiki?curid=2827537", "title": "Nazionale di rugby XV del Laos", "text": ""}
{"id": "2827538", "revid": "207192", "url": "https://it.wikipedia.org/wiki?curid=2827538", "title": "Nazionale di rugby XV del Lussemburgo", "text": ""}
{"id": "2827541", "revid": "207192", "url": "https://it.wikipedia.org/wiki?curid=2827541", "title": "Nazionale di rugby XV del Madagascar", "text": ""}
{"id": "2827542", "revid": "207192", "url": "https://it.wikipedia.org/wiki?curid=2827542", "title": "Nazionale di rugby XV del Mali", "text": ""}
{"id": "2827543", "revid": "207192", "url": "https://it.wikipedia.org/wiki?curid=2827543", "title": "Nazionale di rugby XV del Marocco", "text": ""}
{"id": "2827545", "revid": "207192", "url": "https://it.wikipedia.org/wiki?curid=2827545", "title": "Nazionale di rugby XV del Messico", "text": ""}
{"id": "2827546", "revid": "207192", "url": "https://it.wikipedia.org/wiki?curid=2827546", "title": "Nazionale di rugby XV del Niger", "text": ""}
{"id": "2827547", "revid": "207192", "url": "https://it.wikipedia.org/wiki?curid=2827547", "title": "Nazionale di rugby XV del Pakistan", "text": ""}
{"id": "2827548", "revid": "207192", "url": "https://it.wikipedia.org/wiki?curid=2827548", "title": "Nazionale di rugby XV del Paraguay", "text": ""}
{"id": "2827549", "revid": "207192", "url": "https://it.wikipedia.org/wiki?curid=2827549", "title": "Nazionale di rugby XV del Per\u00f9", "text": ""}
{"id": "2827550", "revid": "207192", "url": "https://it.wikipedia.org/wiki?curid=2827550", "title": "Nazionale di rugby XV del Portogallo", "text": ""}
{"id": "2827552", "revid": "339392", "url": "https://it.wikipedia.org/wiki?curid=2827552", "title": "Nazionale di rugby XV del Principato di Monaco", "text": ""}
{"id": "2827553", "revid": "207192", "url": "https://it.wikipedia.org/wiki?curid=2827553", "title": "Nazionale di rugby XV del Qatar", "text": ""}
{"id": "2827554", "revid": "207192", "url": "https://it.wikipedia.org/wiki?curid=2827554", "title": "Nazionale di rugby XV del Ruanda", "text": ""}
{"id": "2827555", "revid": "207192", "url": "https://it.wikipedia.org/wiki?curid=2827555", "title": "Nazionale di rugby XV del Senegal", "text": ""}
{"id": "2827556", "revid": "207192", "url": "https://it.wikipedia.org/wiki?curid=2827556", "title": "Nazionale di rugby XV del Sudafrica", "text": ""}
{"id": "2827558", "revid": "207192", "url": "https://it.wikipedia.org/wiki?curid=2827558", "title": "Nazionale di rugby XV del Togo", "text": ""}
{"id": "2827559", "revid": "1305772", "url": "https://it.wikipedia.org/wiki?curid=2827559", "title": "Alain Campbell White", "text": "Di famiglia agiata (il padre John J. White era un noto avvocato), si laure\u00f2 con lode all'Universit\u00e0 di Harvard nel 1902, poi ottenne un master alla Columbia University nel 1904. Mentre era studente ad Harvard vinse un premio della \"Dante Society of America\" per un saggio su Dante Alighieri. Scrisse anche altri saggi sulla storia italiana. Dopo aver terminato gli studi universitari si dedic\u00f2 allo studio delle lingue e viaggi\u00f2 a lungo in molti paesi, tra cui Canada, Russia, Egitto, Francia, Germania e Italia.\nNel 1913 fond\u00f2 nei pressi di Litchfield nel Connecticut la \u00abWhite Memorial Foundation\u00bb, dotata di un'ampia sede con un parco di 4000 acri e strutture ricreative. White rimase scapolo tutta la vita e visse assieme alla sorella May, alla quale dedic\u00f2 tutti i suoi libri.\nIl problemista.\nIn giovent\u00f9 conobbe i grandi compositori americani, Samuel Loyd, George Mackenzie e William Shinkman, che lo invogliarono alla composizione. Compose il suo primo problema nel 1891, all'et\u00e0 di 11 anni. Compose in tutto un centinaio di problemi in due e tre mosse, sia diretti che inversi.\nLa sua fama nel campo del problema di scacchi \u00e8 per\u00f2 legata soprattutto alle sue pubblicazioni. Nel 1898, quando era ancora studente ad Harvard, concep\u00ec l'idea di raccogliere in un volume le composizioni di Mackenzie, e nel 1905 pubblic\u00f2 a New York il primo volume della serie natalizia \"Christmas Series\", che coi suoi 44 volumi sarebbe diventata l'opera pi\u00f9 importante del due mosse. Invi\u00f2 i volumi, editi fino al 1936, ai problemisti di tutto il mondo come dono natalizio, con la dedica \u00ab\"Wishing you a Merry Christmas. Alain C. White\"\u00bb.\nNel 1913 fond\u00f2 a Filadelfia, assieme a James Francis Magee, l'associazione problemistica \"Good Companion\", che riuniva i maggiori problemisti di tutto il mondo, che pubblicava una rivista e organizzava importanti concorsi di composizione. Quando verso la met\u00e0 degli anni venti White si ritir\u00f2 dalla direzione del sodalizio per motivi di salute, il club si sciolse. White compil\u00f2 anche una vasta raccolta di problemi in due mosse che raggiunse il quarto di milione di problemi; la cedette nel 1930 all'inglese George Hume (1862-1936), che ne pubblic\u00f2 una parte.\nIl botanico.\nWhite cominci\u00f2 ad interessarsi alla botanica nel 1908, e dal 1930 si dedic\u00f2 seriamente a ricerche in questo campo. Assieme a Boyd L. Sloane inizi\u00f2 a raccogliere varie specie botaniche, indirizzandosi poi specialmente nella raccolta e nello studio delle Gentianaceae. Nel 1942 questa raccolta era considerata la pi\u00f9 vasta ed importante degli Stati Uniti. Nel 1933 White e Sloane pubblicarono il libro \"The Stapeliaeae, an introduction to the study of this tribe of Asclepiadaceae\" (Pasadena, 1933), con un'edizione ampliata in tre volumi nel 1937, tuttora considerata l'opera pi\u00f9 importante per la conoscenza di questo genere di piante succulente. Si interess\u00f2 anche alle Euphorbiaceae, facendo varie ricerche originali su questa famiglia di piante.\nAlain Campbell White \u00e8 indicato con l'abbreziazione A.C. White quando si cita il nome scientifico di una specie botanica.\nProblemi di esempio.\nIl problema a sinistra \u00e8 una composizione figurativa, con la posizione iniziale che rappresenta una piramide egizia.\nIl problema a destra vinse il primo premio del concorso \"7th Meredith Tourney\" della rivista \"Good Companion\", maggio 1918.\nOpere.\nWhite pubblic\u00f2 molti libri sulla composizione scacchistica, tra cui:"}
{"id": "2827561", "revid": "207192", "url": "https://it.wikipedia.org/wiki?curid=2827561", "title": "Nazionale di rugby XV del Venezuela", "text": ""}
{"id": "2827562", "revid": "300067", "url": "https://it.wikipedia.org/wiki?curid=2827562", "title": "Remon Van De Hare", "text": ""}
{"id": "2827563", "revid": "207192", "url": "https://it.wikipedia.org/wiki?curid=2827563", "title": "Nazionale di rugby XV dell'Algeria", "text": ""}
{"id": "2827564", "revid": "207192", "url": "https://it.wikipedia.org/wiki?curid=2827564", "title": "Nazionale di rugby XV dell'Argentina", "text": ""}
{"id": "2827567", "revid": "207192", "url": "https://it.wikipedia.org/wiki?curid=2827567", "title": "Nazionale di rugby XV dell'Armenia", "text": ""}
{"id": "2827569", "revid": "207192", "url": "https://it.wikipedia.org/wiki?curid=2827569", "title": "Nazionale di rugby XV dell'Australia", "text": ""}
{"id": "2827571", "revid": "207192", "url": "https://it.wikipedia.org/wiki?curid=2827571", "title": "Nazionale di rugby XV dell'Austria", "text": ""}
{"id": "2827572", "revid": "207192", "url": "https://it.wikipedia.org/wiki?curid=2827572", "title": "Nazionale di rugby XV dell'Azerbaigian", "text": ""}
{"id": "2827573", "revid": "207192", "url": "https://it.wikipedia.org/wiki?curid=2827573", "title": "Nazionale di rugby XV dell'Estonia", "text": ""}
{"id": "2827574", "revid": "207192", "url": "https://it.wikipedia.org/wiki?curid=2827574", "title": "Nazionale di rugby XV dell'India", "text": ""}
{"id": "2827575", "revid": "207192", "url": "https://it.wikipedia.org/wiki?curid=2827575", "title": "Nazionale di rugby XV dell'Indonesia", "text": ""}
{"id": "2827576", "revid": "207192", "url": "https://it.wikipedia.org/wiki?curid=2827576", "title": "Nazionale di rugby XV dell'Inghilterra", "text": ""}
{"id": "2827578", "revid": "207192", "url": "https://it.wikipedia.org/wiki?curid=2827578", "title": "Nazionale di rugby XV dell'Iran", "text": ""}
{"id": "2827579", "revid": "207192", "url": "https://it.wikipedia.org/wiki?curid=2827579", "title": "Nazionale di rugby XV dell'Irlanda", "text": ""}
{"id": "2827580", "revid": "207192", "url": "https://it.wikipedia.org/wiki?curid=2827580", "title": "Nazionale di rugby XV dell'Italia", "text": ""}
{"id": "2827582", "revid": "207192", "url": "https://it.wikipedia.org/wiki?curid=2827582", "title": "Nazionale di rugby XV dell'Ucraina", "text": ""}
{"id": "2827583", "revid": "207192", "url": "https://it.wikipedia.org/wiki?curid=2827583", "title": "Nazionale di rugby XV dell'Uganda", "text": ""}
{"id": "2827584", "revid": "207192", "url": "https://it.wikipedia.org/wiki?curid=2827584", "title": "Nazionale di rugby XV dell'Ungheria", "text": ""}
{"id": "2827585", "revid": "207192", "url": "https://it.wikipedia.org/wiki?curid=2827585", "title": "Nazionale di rugby XV dell'Unione Sovietica", "text": ""}
{"id": "2827586", "revid": "767487", "url": "https://it.wikipedia.org/wiki?curid=2827586", "title": "Internazionali di Francia 1935 - Singolare femminile", "text": "Hilde Sperling ha battuto in finale Simonne Mathieu 6\u20132 6\u20131."}
{"id": "2827587", "revid": "125777151", "url": "https://it.wikipedia.org/wiki?curid=2827587", "title": "Trinity (test nucleare)", "text": "Trinity \u00e8 stato il primo test per un'arma nucleare. \u00c8 stato condotto dagli Stati Uniti il 16 luglio 1945 nell'ambito del Progetto Manhattan.\nStoria.\nIl test ha avuto luogo a 56\u00a0km dalla citt\u00e0 di Socorro presso White Sands Missile Range, quartier generale vicino ad Alamogordo.\nTrinity \u00e8 il nome in codice che venne assegnato al primo test nucleare della storia, avvenuto nel poligono di Alamogordo () nel deserto di Jornada del Muerto nel Nuovo Messico, Stati Uniti d'America, alle 5:29:45 (ora locale) del 16 luglio 1945, nell'ambito del Progetto Manhattan.\nL'esplosione liber\u00f2 un'energia di 19-21 chilotoni, pari cio\u00e8 a quella di 19-21\u00a0000 tonnellate di tritolo.\nIl test riguardava una bomba al plutonio (chiamata in codice The Gadget), dello stesso tipo di quella utilizzata dalle forze armate statunitensi per distruggere il 9 agosto 1945 la citt\u00e0 giapponese di Nagasaki."}
{"id": "2827588", "revid": "207192", "url": "https://it.wikipedia.org/wiki?curid=2827588", "title": "Nazionale di rugby XV dell'Uruguay", "text": ""}
{"id": "2827589", "revid": "207192", "url": "https://it.wikipedia.org/wiki?curid=2827589", "title": "Nazionale di rugby XV dell'Uzbekistan", "text": ""}
{"id": "2827591", "revid": "196390", "url": "https://it.wikipedia.org/wiki?curid=2827591", "title": "Nazionale di rugby XV della Bosnia-Erzegovina", "text": ""}
{"id": "2827592", "revid": "207192", "url": "https://it.wikipedia.org/wiki?curid=2827592", "title": "Nazionale di rugby XV della Bulgaria", "text": ""}
{"id": "2827594", "revid": "207192", "url": "https://it.wikipedia.org/wiki?curid=2827594", "title": "Nazionale di rugby XV della Cambogia", "text": ""}
{"id": "2827595", "revid": "207192", "url": "https://it.wikipedia.org/wiki?curid=2827595", "title": "Nazionale di rugby XV della Cina", "text": ""}
{"id": "2827597", "revid": "207192", "url": "https://it.wikipedia.org/wiki?curid=2827597", "title": "Nazionale di rugby XV della Colombia", "text": ""}
{"id": "2827598", "revid": "486946", "url": "https://it.wikipedia.org/wiki?curid=2827598", "title": "Nazionale di rugby XV della Comunit\u00e0 degli Stati Indipendenti", "text": ""}
{"id": "2827599", "revid": "207192", "url": "https://it.wikipedia.org/wiki?curid=2827599", "title": "Nazionale di rugby XV della Corea del Sud", "text": ""}
{"id": "2827600", "revid": "207192", "url": "https://it.wikipedia.org/wiki?curid=2827600", "title": "Nazionale di rugby XV della Costa d'Avorio", "text": ""}
{"id": "2827601", "revid": "207192", "url": "https://it.wikipedia.org/wiki?curid=2827601", "title": "Nazionale di rugby XV della Croazia", "text": ""}
{"id": "2827602", "revid": "207192", "url": "https://it.wikipedia.org/wiki?curid=2827602", "title": "Nazionale di rugby XV della Danimarca", "text": ""}
{"id": "2827603", "revid": "207192", "url": "https://it.wikipedia.org/wiki?curid=2827603", "title": "Nazionale di rugby XV della Finlandia", "text": ""}
{"id": "2827604", "revid": "207192", "url": "https://it.wikipedia.org/wiki?curid=2827604", "title": "Nazionale di rugby XV della Francia", "text": ""}
{"id": "2827606", "revid": "111045497", "url": "https://it.wikipedia.org/wiki?curid=2827606", "title": "Hug\u00f3 Scheiber", "text": "Biografia.\nTalentuoso sin dalle prime prove da autodidatta, in seguito allievo di Henrik Papp alla Scuola di Design, sperimenta la pittura parietale studiando e rielaborando tematiche popolari ungheresi. Parte quindi per Parigi e Berlino, che diventeranno in quegli anni le sue citt\u00e0 adottive, contaminandosi con i nuovi momenti modernisti e i nuovi fermenti culturali come l'espressionismo e i fauves.\nAmico personale di Filippo Tommaso Marinetti, aderisce al movimento futurista, sviluppando un progetto mittle-europeo di cubofuturismo che influenzer\u00e0 profondamente la cultura ungherese e dei paesi dell'Est Europa.\nNel 1923, proseguendo un percorso trasversale in quasi tutte le avanguardie storiche, viene invitato da Herwath Walden, editore di Sturm ad esporre insieme al gruppo di Paul Klee, Vasilij Vasil'evi\u010d Kandinskij, Franz Marc, Marc Chagall. \u00c8 in questa occasione che conosce Katerine Dreier che lo introduce negli ambienti di New York, citt\u00e0 nella quale si afferma definitivamente, realizza due importanti personali, vendendo le sue opere anche al Brooklyn Museum of Art.\nTra i suoi temi preferiti il mondo del teatro, del variet\u00e0, della vita notturna. Con colori vivi, sempre originali.\nIn Ungheria \u00e8 oggi celebrato come uno dei maestri del secolo."}
{"id": "2827607", "revid": "207192", "url": "https://it.wikipedia.org/wiki?curid=2827607", "title": "Nazionale di rugby XV della Georgia", "text": ""}
{"id": "2827609", "revid": "207192", "url": "https://it.wikipedia.org/wiki?curid=2827609", "title": "Nazionale di rugby XV della Germania", "text": ""}
{"id": "2827610", "revid": "339392", "url": "https://it.wikipedia.org/wiki?curid=2827610", "title": "Nazionale di rugby XV della Germania dell'Est", "text": ""}
{"id": "2827611", "revid": "207192", "url": "https://it.wikipedia.org/wiki?curid=2827611", "title": "Nazionale di rugby XV della Giamaica", "text": ""}
{"id": "2827612", "revid": "207192", "url": "https://it.wikipedia.org/wiki?curid=2827612", "title": "Nazionale di rugby XV della Giordania", "text": ""}
{"id": "2827613", "revid": "207192", "url": "https://it.wikipedia.org/wiki?curid=2827613", "title": "Nazionale di rugby XV della Grecia", "text": ""}
{"id": "2827614", "revid": "207192", "url": "https://it.wikipedia.org/wiki?curid=2827614", "title": "Nazionale di rugby XV della Guyana", "text": ""}
{"id": "2827615", "revid": "207192", "url": "https://it.wikipedia.org/wiki?curid=2827615", "title": "Nazionale di rugby XV della Jugoslavia", "text": ""}
{"id": "2827616", "revid": "207192", "url": "https://it.wikipedia.org/wiki?curid=2827616", "title": "Nazionale di rugby XV della Lettonia", "text": ""}
{"id": "2827618", "revid": "207192", "url": "https://it.wikipedia.org/wiki?curid=2827618", "title": "Nazionale di rugby XV della Lituania", "text": ""}
{"id": "2827619", "revid": "486946", "url": "https://it.wikipedia.org/wiki?curid=2827619", "title": "Nazionale di rugby XV della Malesia", "text": ""}
{"id": "2827620", "revid": "207192", "url": "https://it.wikipedia.org/wiki?curid=2827620", "title": "Nazionale di rugby XV della Mauritania", "text": ""}
{"id": "2827621", "revid": "207192", "url": "https://it.wikipedia.org/wiki?curid=2827621", "title": "Nazionale di rugby XV della Moldavia", "text": ""}
{"id": "2827622", "revid": "207192", "url": "https://it.wikipedia.org/wiki?curid=2827622", "title": "Nazionale di rugby XV della Mongolia", "text": ""}
{"id": "2827623", "revid": "207192", "url": "https://it.wikipedia.org/wiki?curid=2827623", "title": "Nazionale di rugby XV della Namibia", "text": ""}
{"id": "2827624", "revid": "207192", "url": "https://it.wikipedia.org/wiki?curid=2827624", "title": "Nazionale di rugby XV della Nigeria", "text": ""}
{"id": "2827626", "revid": "207192", "url": "https://it.wikipedia.org/wiki?curid=2827626", "title": "Nazionale di rugby XV della Norvegia", "text": ""}
{"id": "2827628", "revid": "486946", "url": "https://it.wikipedia.org/wiki?curid=2827628", "title": "Nazionale di rugby XV della Nuova Caledonia", "text": ""}
{"id": "2827629", "revid": "207192", "url": "https://it.wikipedia.org/wiki?curid=2827629", "title": "Nazionale di rugby XV della Nuova Zelanda", "text": ""}
{"id": "2827631", "revid": "207192", "url": "https://it.wikipedia.org/wiki?curid=2827631", "title": "Nazionale di rugby XV della Papua Nuova Guinea", "text": ""}
{"id": "2827632", "revid": "207192", "url": "https://it.wikipedia.org/wiki?curid=2827632", "title": "Nazionale di rugby XV della Polonia", "text": ""}
{"id": "2827633", "revid": "1543377", "url": "https://it.wikipedia.org/wiki?curid=2827633", "title": "Kiosk", "text": "Kiosk \u00e8 un framework che permette all'utente di limitare la capacit\u00e0 dell'ambiente KDE. \u00c8 stato originariamente progettato per computer Kiosk. I computer Kiosk richiedono un ambiente molto spoglio e controllato per impedire agli utenti di fare qualcosa potenzialmente dannosa. Il framework Kiosk si rivela utile negli ambienti aziendali in cui gli utenti devono avere una limitata capacit\u00e0 di utilizzo dei software installati."}
{"id": "2827634", "revid": "207192", "url": "https://it.wikipedia.org/wiki?curid=2827634", "title": "Nazionale di rugby XV della Repubblica Ceca", "text": ""}
{"id": "2827635", "revid": "207192", "url": "https://it.wikipedia.org/wiki?curid=2827635", "title": "Nazionale di rugby XV della Repubblica Democratica del Congo", "text": ""}
{"id": "2827636", "revid": "207192", "url": "https://it.wikipedia.org/wiki?curid=2827636", "title": "Nazionale di rugby XV della Repubblica Dominicana", "text": ""}
{"id": "2827637", "revid": "207192", "url": "https://it.wikipedia.org/wiki?curid=2827637", "title": "Nazionale di rugby XV della Repubblica del Congo", "text": ""}
{"id": "2827638", "revid": "207192", "url": "https://it.wikipedia.org/wiki?curid=2827638", "title": "Nazionale di rugby XV della Romania", "text": ""}
{"id": "2827639", "revid": "207192", "url": "https://it.wikipedia.org/wiki?curid=2827639", "title": "Nazionale di rugby XV della Russia", "text": ""}
{"id": "2827641", "revid": "207192", "url": "https://it.wikipedia.org/wiki?curid=2827641", "title": "Nazionale di rugby XV della Scozia", "text": ""}
{"id": "2827643", "revid": "207192", "url": "https://it.wikipedia.org/wiki?curid=2827643", "title": "Nazionale di rugby XV della Serbia", "text": ""}
{"id": "2827644", "revid": "207192", "url": "https://it.wikipedia.org/wiki?curid=2827644", "title": "Nazionale di rugby XV della Slovacchia", "text": ""}
{"id": "2827645", "revid": "207192", "url": "https://it.wikipedia.org/wiki?curid=2827645", "title": "Nazionale di rugby XV della Slovenia", "text": ""}
{"id": "2827646", "revid": "207192", "url": "https://it.wikipedia.org/wiki?curid=2827646", "title": "Nazionale di rugby XV della Spagna", "text": ""}
{"id": "2827648", "revid": "207192", "url": "https://it.wikipedia.org/wiki?curid=2827648", "title": "Nazionale di rugby XV della Svezia", "text": ""}
{"id": "2827649", "revid": "207192", "url": "https://it.wikipedia.org/wiki?curid=2827649", "title": "Nazionale di rugby XV della Svizzera", "text": ""}
{"id": "2827650", "revid": "207192", "url": "https://it.wikipedia.org/wiki?curid=2827650", "title": "Nazionale di rugby XV della Tanzania", "text": ""}
{"id": "2827651", "revid": "207192", "url": "https://it.wikipedia.org/wiki?curid=2827651", "title": "Nazionale di rugby XV della Thailandia", "text": ""}
{"id": "2827652", "revid": "207192", "url": "https://it.wikipedia.org/wiki?curid=2827652", "title": "Nazionale di rugby XV della Tunisia", "text": ""}
{"id": "2827653", "revid": "207192", "url": "https://it.wikipedia.org/wiki?curid=2827653", "title": "Nazionale di rugby XV della Turchia", "text": ""}
{"id": "2827654", "revid": "207192", "url": "https://it.wikipedia.org/wiki?curid=2827654", "title": "Nazionale di rugby XV delle Bahamas", "text": ""}
{"id": "2827655", "revid": "339392", "url": "https://it.wikipedia.org/wiki?curid=2827655", "title": "Nazionale di rugby XV delle Bermuda", "text": ""}
{"id": "2827656", "revid": "207192", "url": "https://it.wikipedia.org/wiki?curid=2827656", "title": "Nazionale di rugby XV delle Filippine", "text": ""}
{"id": "2827657", "revid": "207192", "url": "https://it.wikipedia.org/wiki?curid=2827657", "title": "Nazionale di rugby XV delle Isole Cayman", "text": ""}
{"id": "2827658", "revid": "207192", "url": "https://it.wikipedia.org/wiki?curid=2827658", "title": "Nazionale di rugby XV delle Isole Cook", "text": ""}
{"id": "2827659", "revid": "767487", "url": "https://it.wikipedia.org/wiki?curid=2827659", "title": "Internazionali di Francia 1934 - Singolare femminile", "text": "Margaret Scriven ha battuto in finale Helen Jacobs 7\u20135 4\u20136 6\u20131."}
{"id": "2827660", "revid": "207192", "url": "https://it.wikipedia.org/wiki?curid=2827660", "title": "Nazionale di rugby XV delle Isole Salomone", "text": ""}
{"id": "2827661", "revid": "131358", "url": "https://it.wikipedia.org/wiki?curid=2827661", "title": "Nazionale di rugby XV delle Isole Vergini Britanniche", "text": ""}
{"id": "2827662", "revid": "339392", "url": "https://it.wikipedia.org/wiki?curid=2827662", "title": "Nazionale di rugby XV delle Mauritius", "text": ""}
{"id": "2827663", "revid": "207192", "url": "https://it.wikipedia.org/wiki?curid=2827663", "title": "Nazionale di rugby XV delle Samoa Americane", "text": ""}
{"id": "2827665", "revid": "207192", "url": "https://it.wikipedia.org/wiki?curid=2827665", "title": "Nazionale di rugby XV dello Sri Lanka", "text": ""}
{"id": "2827666", "revid": "486946", "url": "https://it.wikipedia.org/wiki?curid=2827666", "title": "Nazionale di rugby XV dello Swaziland", "text": ""}
{"id": "2827667", "revid": "648716", "url": "https://it.wikipedia.org/wiki?curid=2827667", "title": "Socorro (Nuovo Messico)", "text": "Socorro \u00e8 una citt\u00e0 della contea di Socorro nello Stato del Nuovo Messico, negli Stati Uniti d'America. \u00c8 situata nella valle del Rio Grande ad un'altitudine di metri sul livello del mare. Nel 2012 la popolazione era di abitanti. \u00c8 il capoluogo della contea di Socorro. Socorro si trova a a sud di Albuquerque e a nord di Las Cruces.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nFondazione.\nNel giugno 1598, Juan de O\u00f1ate guid\u00f2 un gruppo di coloni spagnoli attraverso la Jornada del Muerto, una zona di deserto inospitale che termina appena a sud dell'attuale citt\u00e0 di Socorro. Quando gli spagnoli emersero dal deserto, la trib\u00f9 dei Piro del pueblo di Teypana diedero a loro cibo e acqua. Pertanto, gli spagnoli rinominarono questo pueblo Socorro, che significa \"aiuto\" o \"soccorso\". Successivamente, il nome \"Socorro\" venne applicato al vicino pueblo Pilab\u00f3 dei Piro.\nNuestra Se\u00f1ora de Perpetuo Socorro, la prima missione cattolica nell'area, fu probabilmente fondata intorno al 1626. Fray Agust\u00edn de Vetancurt scriver\u00e0 pi\u00f9 tardi che circa 600 persone vivevano nell'area durante questo periodo. Le miniere nelle montagne di Socorro furono aperte nel 1626.\nDurante la Rivolta Pueblo del 1680, i rifugiati spagnoli si fermarono nel villaggio di Socorro. Un certo numero di indiani Piro seguirono gli spagnoli mentre lasciavano la provincia per andare al sicuro a sud. Senza la protezione delle truppe spagnole, Socorro fu distrutta e gli altri Piro furono uccisi dagli Apache e da altre trib\u00f9.\nGli spagnoli inizialmente non si reinsediarono a Socorro quando riconquistarono il Nuovo Messico. Oltre a El Paso, non esistevano insediamenti spagnoli a sud di Sabinal (che si trova a circa a nord di Socorro) fino agli anni 1800. Nel 1800, il governatore Fernando Chacon diede l'ordine di reinsediare Socorro e altri villaggi dell'area. Tuttavia, Socorro non fu reinsediata fino intorno al 1815. Nel 1817, 70 residenti di Belen chiesero alla corona i terreni di Socorro. Il censimento di Socorro nel 1833 riportava oltre 400 abitanti, con un totale di persone che vivono nelle vicinanze del villaggio.\nLa missione di San Miguel de Socorro fu fondata poco dopo il reinsediamento di Socorro. La chiesa fu costruita sulle rovine della vecchia Nuestra Se\u00f1ora de Socorro.\nPeriodo territoriale.\nNell'agosto 1846, durante la guerra messicano-americana, il Nuovo Messico fu occupato dall'esercito statunitense. A Las Vegas, Nuovo Messico, il colonnello Stephen W. Kearny proclam\u00f2 l'indipendenza del Nuovo Messico dal Messico. Sulla loro strada per iniziare il loro assalto al Messico, le truppe statunitensi si fermarono a Socorro. Un ufficiale britannico, il tenente George Ruxton, comment\u00f2 che questi soldati erano \"non lavati e non rasati, erano laceri e sporchi, senza uniformi...\" e mancavano di disciplina.\nNel settembre 1850, il Nuovo Messico divenne un territorio degli Stati Uniti. A quel tempo, il Nuovo Messico comprendeva quelli che ora sono gli stati del Nuovo Messico e dell'Arizona. Nel 1850, la popolazione di Socorro era di 543 abitanti. Erano inclusi i 100 soldati statunitensi che furono presto trasferiti a Valverde.\nLa prima base militare costruita vicino a Socorro era Fort Conrad, a 48\u00a0km a sud della citt\u00e0. Costruito nell'agosto 1851, il forte fu costruito male e venne abbandonato per Fort Craig, situato a pochi chilometri di distanza. Fort Craig fu occupato per la prima volta il 31 marzo 1854.\nLa New Mexico School of Mines (ora New Mexico Institute of Mining and Technology) fu fondata a Socorro nel 1889.\nIl 24 aprile 1964, Lonnie Zamora, un poliziotto locale, sostenne di aver avvistato un disco volante e due piccoli esseri.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'80,7% di bianchi, l'1,5% di afroamericani, il 3,9% di nativi americani, il 2,1% di asiatici, lo 0,1% di oceanici, l'8,3% di altre razze, e il 3,4% di due o pi\u00f9 razze. Ispanici o latinos di qualunque razza erano il 54,0% della popolazione."}
{"id": "2827668", "revid": "207192", "url": "https://it.wikipedia.org/wiki?curid=2827668", "title": "Nazionale di rugby XV dello Zambia", "text": ""}
{"id": "2827669", "revid": "287204", "url": "https://it.wikipedia.org/wiki?curid=2827669", "title": "Mario Gil Fernandes", "text": ""}
{"id": "2827670", "revid": "207192", "url": "https://it.wikipedia.org/wiki?curid=2827670", "title": "Nazionale di rugby XV dello Zimbabwe", "text": ""}
{"id": "2827671", "revid": "207192", "url": "https://it.wikipedia.org/wiki?curid=2827671", "title": "Nazionale di rugby XV di Andorra", "text": ""}
{"id": "2827673", "revid": "298229", "url": "https://it.wikipedia.org/wiki?curid=2827673", "title": "Nazionale di rugby XV di Barbados", "text": ""}
{"id": "2827674", "revid": "207192", "url": "https://it.wikipedia.org/wiki?curid=2827674", "title": "Nazionale di rugby XV di Cipro", "text": ""}
{"id": "2827675", "revid": "131358", "url": "https://it.wikipedia.org/wiki?curid=2827675", "title": "Nazionale di rugby XV di El Salvador", "text": ""}
{"id": "2827676", "revid": "131358", "url": "https://it.wikipedia.org/wiki?curid=2827676", "title": "Nazionale di rugby XV di Figi", "text": ""}
{"id": "2827678", "revid": "207192", "url": "https://it.wikipedia.org/wiki?curid=2827678", "title": "Nazionale di rugby XV di Guam", "text": ""}
{"id": "2827679", "revid": "207192", "url": "https://it.wikipedia.org/wiki?curid=2827679", "title": "Nazionale di rugby XV di Hong Kong", "text": ""}
{"id": "2827680", "revid": "207192", "url": "https://it.wikipedia.org/wiki?curid=2827680", "title": "Nazionale di rugby XV di Macao", "text": ""}
{"id": "2827681", "revid": "207192", "url": "https://it.wikipedia.org/wiki?curid=2827681", "title": "Nazionale di rugby XV di Malta", "text": ""}
{"id": "2827682", "revid": "287204", "url": "https://it.wikipedia.org/wiki?curid=2827682", "title": "Guido Grunheid", "text": ""}
{"id": "2827683", "revid": "339392", "url": "https://it.wikipedia.org/wiki?curid=2827683", "title": "Nazionale di rugby XV di Panam\u00e1", "text": ""}
{"id": "2827684", "revid": "207192", "url": "https://it.wikipedia.org/wiki?curid=2827684", "title": "Nazionale di rugby XV di Saint Vincent e Grenadine", "text": ""}
{"id": "2827685", "revid": "486946", "url": "https://it.wikipedia.org/wiki?curid=2827685", "title": "Nazionale di rugby XV di Samoa", "text": ""}
{"id": "2827687", "revid": "767487", "url": "https://it.wikipedia.org/wiki?curid=2827687", "title": "Internazionali di Francia 1933 - Singolare femminile", "text": "Margaret Scriven ha sconfitto Simonne Mathieu 6\u20132 4\u20136 6\u20134."}
{"id": "2827688", "revid": "339392", "url": "https://it.wikipedia.org/wiki?curid=2827688", "title": "Nazionale di rugby XV di Santa Lucia", "text": ""}
{"id": "2827689", "revid": "207192", "url": "https://it.wikipedia.org/wiki?curid=2827689", "title": "Nazionale di rugby XV di Singapore", "text": ""}
{"id": "2827690", "revid": "580197", "url": "https://it.wikipedia.org/wiki?curid=2827690", "title": "Nazionale di rugby XV di Taiwan", "text": ""}
{"id": "2827691", "revid": "339392", "url": "https://it.wikipedia.org/wiki?curid=2827691", "title": "Nazionale di rugby XV di Tonga", "text": ""}
{"id": "2827694", "revid": "207192", "url": "https://it.wikipedia.org/wiki?curid=2827694", "title": "Nazionale di rugby XV di Trinidad e Tobago", "text": ""}
{"id": "2827695", "revid": "207192", "url": "https://it.wikipedia.org/wiki?curid=2827695", "title": "Nazionale di rugby XV di Vanuatu", "text": ""}
{"id": "2827697", "revid": "300067", "url": "https://it.wikipedia.org/wiki?curid=2827697", "title": "Dee Andre Hulett", "text": ""}
{"id": "2827698", "revid": "300067", "url": "https://it.wikipedia.org/wiki?curid=2827698", "title": "Deeandre Hulett", "text": ""}
{"id": "2827700", "revid": "110416524", "url": "https://it.wikipedia.org/wiki?curid=2827700", "title": "Campionati mondiali di rock and roll acrobatico 2009", "text": "I XXXI Campionati mondiali di rock and roll acrobatico si sono svolti a Ginevra, in Svizzera, il 28 novembre 2009. La gara si \u00e8 svolta interamente alla Salle du Pommier di Ginevra."}
{"id": "2827701", "revid": "300067", "url": "https://it.wikipedia.org/wiki?curid=2827701", "title": "Si Green", "text": ""}
{"id": "2827702", "revid": "767487", "url": "https://it.wikipedia.org/wiki?curid=2827702", "title": "Internazionali di Francia 1932 - Singolare femminile", "text": "Helen Moody ha battuto in finale Simonne Mathieu 7\u20135 6\u20131."}
{"id": "2827706", "revid": "131358", "url": "https://it.wikipedia.org/wiki?curid=2827706", "title": "Selezione di rugby XV di Mayotte", "text": ""}
{"id": "2827707", "revid": "131358", "url": "https://it.wikipedia.org/wiki?curid=2827707", "title": "Selezione di rugby XV della Riunione", "text": ""}
{"id": "2827708", "revid": "131358", "url": "https://it.wikipedia.org/wiki?curid=2827708", "title": "Selezione di rugby XV della Martinica", "text": ""}
{"id": "2827709", "revid": "131358", "url": "https://it.wikipedia.org/wiki?curid=2827709", "title": "Nazionale di rugby XV della Costa Rica", "text": ""}
{"id": "2827710", "revid": "131358", "url": "https://it.wikipedia.org/wiki?curid=2827710", "title": "Nazionale di rugby XV di Niue", "text": ""}
{"id": "2827711", "revid": "131358", "url": "https://it.wikipedia.org/wiki?curid=2827711", "title": "Selezione di rugby XV di Wallis e Futuna", "text": ""}
{"id": "2827712", "revid": "131358", "url": "https://it.wikipedia.org/wiki?curid=2827712", "title": "Nazionale di rugby XV di Tahiti", "text": ""}
{"id": "2827713", "revid": "767487", "url": "https://it.wikipedia.org/wiki?curid=2827713", "title": "Internazionali di Francia 1931 - Singolare femminile", "text": "Cilly Aussem ha battuto in finale Betty Nuthall 8\u20136 6\u20131."}
{"id": "2827718", "revid": "212348", "url": "https://it.wikipedia.org/wiki?curid=2827718", "title": "Bicipite (araldica)", "text": ""}
{"id": "2827720", "revid": "767487", "url": "https://it.wikipedia.org/wiki?curid=2827720", "title": "Internazionali di Francia 1930 - Singolare femminile", "text": "Helen Moody ha battuto in finale Helen Jacobs 6\u20132 6\u20131."}
{"id": "2827723", "revid": "287204", "url": "https://it.wikipedia.org/wiki?curid=2827723", "title": "Hilbert Schenck", "text": "Fu autore di numerosi racconti di fantascienza molti dei quali sono stati candidati al Premio Hugo e al Premio Nebula. \nScrisse inoltre numerosi testi specialistici di ingegneria.\nInsegn\u00f2 alla University of Rhode Island."}
{"id": "2827724", "revid": "131358", "url": "https://it.wikipedia.org/wiki?curid=2827724", "title": "Selezione di rugby XV della Catalogna", "text": ""}
{"id": "2827726", "revid": "287204", "url": "https://it.wikipedia.org/wiki?curid=2827726", "title": "Storia dell'hockey su ghiaccio in Russia", "text": "La storia dell'hockey su ghiaccio in Russia copre il periodo che va dallo scioglimento dell'Unione Sovietica (26 dicembre 1991) a oggi.\nGli anni '90 furono caratterizzati da numerosi cambiamenti politici, soprattutto nell'Europa Orientale, in cui la colossale Unione Sovietica si sfald\u00f2, dando origine a dodici repubbliche indipendenti (quindici se si considerano i tre stati baltici): il 1991 fu l'ultima stagione in cui si videro le celeberrime maglie rosse con la scritta CCCP. Durante i Mondiali Under 20 del 1992 (iniziati nel dicembre 1991) avvenne un episodio molto curioso: la compagine \"russa\" (termine improprio) cominci\u00f2 il torneo come Unione Sovietica, ma lo termin\u00f2 come Comunit\u00e0 degli Stati Indipendenti; il 1\u00ba gennaio 1992, infatti, l'URSS aveva chiuso la propria esistenza politica e fu sostituita, appunto, dalla CSI.\nQualche mese pi\u00f9 tardi, la CSI partecip\u00f2 ai Giochi olimpici di Albertville, tuttavia dal 1993 ogni Repubblica ex Sovietica avrebbe potuto presentare una propria nazionale: la CSI, guidata da Tikhonov vinse la medaglia d'oro olimpica, mentre un anno dopo la Russia, con Boris Mikhailov in panchina, si laure\u00f2 campione del mondo, continuando la grande tradizione dell'Unione Sovietica\nDurante i XVI Giochi olimpici invernali di Albertville e i Giochi della XXV Olimpiade di Barcellona, la CSI fu denominata Squadra Unificata (\u00c9quipe unifi\u00e9 - EUN) e rappresentata dalla bandiera dei 5 cerchi e dall'Inno Olimpico. A partire dai XVII Giochi olimpici invernali di Lillehammer nel 1994 non vi furono pi\u00f9 rappresentative sovranazionali riferibili alla disciolta Unione Sovietica e la Russia present\u00f2 una propria nazionale.\nViktor Tichonov, storico allenatore della Nazionale di hockey su ghiaccio maschile dell'Unione Sovietica, fu richiamato per le Olimpiadi Estive di Lillehammer nel 1994, ma dopo il quarto posto (prima volta in cui l'URSS / CSI / Russia fu esclusa dal podio olimpico) fu esonerato; tuttavia i numerosi cambi di tecnici (tra cui anche Fetisov nel 2002) non portarono ad alcun successo nelle competizioni importanti, tanto che il titolo mondiale del 1993 \u00e8 ancora oggi l'ultimo trionfo per l'hockey russo.\nIndubbiamente l'argento all'Olimpiade di Nagano 1998 e il bronzo a quella di Salt Lake City (2002) sono degli ottimi risultati, ma per una nazione abituata alle vittorie della \"Big Red Machine\" questo non \u00e8 sufficiente; inoltre non vanno dimenticate alcune pessime prestazioni durante alcuni Campionati del Mondo, in cui la Russia fu esclusa dalle posizioni di prestigio: dopo l'oro del 1993, la nazionale russa \u00e8 rimasta senza medaglie mondiali fino all'argento del 2002.\nL'allenatore della Russia ai Giochi olimpici di Nagano fu Vladimir Yurzinov, che, nella sua lunghissima carriera, aveva guidato numerose squadre sia in patria (Dinamo Mosca, Dinamo Riga), sia all'estero (Finlandia, Svizzera), ricevendo sempre ottimi consensi: nel 1998, dopo diverso tempo come sia assistente di Kulagin e di Tikhonov, ebbe l'opportunit\u00e0 di guidare la nazionale ai Giochi olimpici di Nagano, raggiungendo la finale; se la Russia avesse battuto la Repubblica Ceca, forse Yurzinov avrebbe ricevuto i riconoscimenti che sicuramente meriterebbe.\nLo scioglimento dell'URSS provoc\u00f2 chiaramente delle variazioni al campionato nazionale: la Lega Sovietica fu inizialmente sostituita da quella della CSI (chiamata \"CIS National League\", \"CIS International League\", \"CIS Inter-State League\" o \"Russian Inter-State League\"), che comprendeva anche le squadre provenienti dalle altre Repubbliche ex sovietiche; nel 1996 fu istituita la Russian Hockey League (RHL), suddivisa in \"Russian Super League\" e \"Russian Premier League\", che prese il posto della Inter-State League.\nTuttavia, a causa di numerosi contrasti con la Russian Hockey Federation, la RHL fu sciolta e prontamente sostituita dalla nuova Professional Hockey League, che tuttora controlla la Super League e la Premier League. La Super League \u00e8 la massima divisione russa, mentre la Premier League pu\u00f2 essere paragonata alla Serie B.\nDopo aver dominato per anni il panorama internazionale, vincendo 32 titoli sovietici (l'ultimo nel 1989) e numerosi trofei a livello europeo, il CSKA Mosca entr\u00f2 in una crisi profonda, evitando lo scioglimento solo grazie ad alcune sponsorizzazioni procurate da Tikhonov: sicuramente l'accordo pi\u00f9 importante fu quello siglato con i Pittsburgh Penguins della NHL che diede vita ai famosi Russian Penguins (cos\u00ec furono chiamati gli juniores del CSKA). Nel 1993 le giovani speranze del CSKA si recarono in Nord America per disputare alcune partite contro le squadre della International Hockey League: complessivamente i Russian Penguins collezionarono appena 2 vittorie, a fronte di 9 sconfitte e 2 pareggi, ma tuttavia va ricordato che l'et\u00e0 media dei giocatori russi era di appena 20 anni; inoltre quelle partite assegnavano punti nella classifica della IHL e quindi erano considerate alla stregua dei normali incontri di \"regular season\".\nNonostante i buoni auspici, gli anni '90 furono alquanto turbolenti per la squadra dell'Armata Rossa, raggiungendo il culmine nel 1996, quando il Ministero della Difesa decise di riprendere il pieno controllo della formazione, licenziando Tikhonov: quell'evento provoc\u00f2 una lunghissima serie di scontri e battaglie che si chiusero con una drammatica divisione.\nIl Ministero della Difesa fond\u00f2 una nuova squadra, chiamata CSKA, che avrebbe partecipato alla Russian Premier League; diversi tecnici si alternarono sulla panchina, tra cui Boris Mikhailov e Vladimir Krutov. Nel 1997 dalla divisa del CSKA scomparvero tutti i simboli (tra cui ovviamente la falce e il martello) riguardanti il comunismo.\nViktor Tikhonov mantenne il controllo sui Russian Penguins, che avrebbero partecipato alla Russian Super League; quella squadra, formata prevalentemente da juniores, fu denominata Hockey Klub (HK) CSKA, ma anche HK Moscow e, ovviamente, Russian Penguins.\nNessuna delle due compagini ottenne dei risultati soddisfacenti: il CSKA guadagn\u00f2 la promozione nella Super League al termine della stagione 1996-97, ma il miglior piazzamento negli anni successivi fu il decimo posto nel 1999-2000; l'HK CSKA, dopo due campionati nella massima serie, retrocesse in Premier League nel 1998.\nNel 2001-2002, il CSKA disput\u00f2 una stagione pessima, terminando in 17\u00aa posizione (su 18 squadre), piazzamento che lo condann\u00f2 alla retrocessione nella divisione inferiore; nel frattempo, l'HK CSKA disput\u00f2 un ottimo campionato nella Premier League, meritandosi la promozione nella massima serie. Tuttavia, nel 2002 le due squadre furono finalmente riunite, dando vita ad un unico CSKA, che sotto la guida di Tikhonov raggiunse un discreto nono posto nella Super League.\nSolo la Dinamo (campione nazionale nel 1992, 1993 e 1995) \u00e8 in qualche modo riuscita a conservare il prestigio della Capitale, che sembra aver perso il proprio ruolo primario all'interno della RHL: nel 1993-94, il Lada Togliatti \u00e8 diventata la prima squadra non moscovita a vincere il titolo nazionale, seguita nelle stagioni successive da altre formazioni come il Metallurg Magnitogorsk, l'Ak Bars Kazan e il Lokomotiv Yaroslavl.\nSicuramente, le formazioni moscovite hanno risentito maggiormente della crisi economica che ha colpito la Russia, senza dimenticare gli enormi problemi creati dalla mancanza di sponsorizzazioni adeguate; inoltre le squadre della capitale sono state estremamente penalizzate dal continuo esodo dei propri migliori giocatori verso la NHL.\nLe formazioni provenienti dalle altre citt\u00e0 (tra cui possiamo menzionare anche l'Avangard Omsk) sono, invece, riuscite a resistere alle difficolt\u00e0, prendendo nettamente il dominio del campionato nazionale; fece molto scalpore quando nel 1999, squadre storiche come Spartak, Soviet Wings, ma anche le importanti Traktor Chelyabinsk e Khimik Voskresensk retrocessero in Premier League.\nPer il Campionato del Mondo 2004, i dirigenti della Federazione Russa avevano richiamato Tikhonov alla guida della nazionale, sperando che il tecnico ultrasettantenne riuscisse a far rinverdire i vecchi fasti. Indubbiamente, Tikhonov ha ricevuto critiche per i suoi metodi duri, ma nessuno pu\u00f2 mettere in discussione la sua preparazione tecnica e tattica: il piazzamento finale (decimo) fu alquanto deludente, tanto che Tikhonov non fu confermato per le manifestazioni successive; tra l'altro, il vecchio allenatore \u00e8 stato sostituito anche sulla panchina del CSKA.\nL'attuale allenatore della rappresentativa nazionale \u00e8 Viacheslav Bykov, gi\u00e0 giocatore (in linea con Valery Kamenski e Andrei Khomutov nella compagine SSSR degli anni '80.\nTuttavia, nonostante le difficolt\u00e0, la Russia \u00e8 ancora una nazione che sforna numerosi talenti in campo hockeistico: i mondiali giovanili sono spesso appannaggio della squadra russa, che entusiasma tutti gli osservatori con i suoi gioielli; nel 2003, la Russia si aggiudic\u00f2 i mondiali Under 20 disputati a Halifax, sconfiggendo il Canada in una splendida finale. Poco tempo dopo aver conseguito la medaglia d'oro, l'eroe di quella squadra, Igor Grigorenko, rimase per\u00f2 coinvolto in un drammatico incidente stradale, da cui fortunatamente si riprese senza gravi conseguenze: per alcuni giorni, si temette addirittura per la vita della giovane stella, che qualche mese prima era stato scelto dai Detroit Red Wings."}
{"id": "2827727", "revid": "767487", "url": "https://it.wikipedia.org/wiki?curid=2827727", "title": "Internazionali di Francia 1929 - Singolare femminile", "text": "Helen Wills ha battuto in finale Simonne Mathieu 6\u20133 6\u20134."}
{"id": "2827731", "revid": "300067", "url": "https://it.wikipedia.org/wiki?curid=2827731", "title": "JeKel Foster", "text": ""}
{"id": "2827732", "revid": "131358", "url": "https://it.wikipedia.org/wiki?curid=2827732", "title": "Nazionale di rugby a 15 delle Isole Vergini Britanniche", "text": ""}
{"id": "2827734", "revid": "300067", "url": "https://it.wikipedia.org/wiki?curid=2827734", "title": "Jekel Foster", "text": ""}
{"id": "2827737", "revid": "131358", "url": "https://it.wikipedia.org/wiki?curid=2827737", "title": "Selezione di rugby a 15 di Niue", "text": ""}
{"id": "2827738", "revid": "183694", "url": "https://it.wikipedia.org/wiki?curid=2827738", "title": "Livio Trevisan", "text": "Biografia.\nDi origine veneta, nel 1931 si \u00e8 laureato in scienze naturali presso l'Universit\u00e0 di Padova. Assistente di geologia nell'ateneo di Palermo, dove \u00e8 rimasto sino al 1939, da quella data ha ottenuto la cattedra di geologia all'Universit\u00e0 di Pisa e la direzione dell'Istituto di geologia e paleontologia. Ha anche insegnato geografia fisica e diretto il periodico \u00abPalaeontographia Italica\u00bb.\nUomo di vasta cultura, con la passione per la fotografia, e soprattutto per la musica, tanto da vantare esperienze professionali in ambito orchestrale (violino), Trevisan ha partecipato alla stesura di pubblicazioni importanti sia nel campo geologico che in quello geografico, collaborando alla realizzazione della seconda edizione dell\"'Atlante dei tipi geografici\" dell'IGM (1948) e stendendo, con Gaetano Giglia, il manuale \"Introduzione alle Geologia\" (1978), peraltro da lui stesso illustrato, che ha avuto numerose edizioni.\nAlla collaborazione con Giovanni Merla, nei primi anni cinquanta, risalgono i suoi principali studi geologici, che hanno riguardato in particolare la tettonica dell'Appennino settentrionale, e segnatamente le Alpi Apuane. Nel 1964, insieme a Raimondo Selli, ha approfondito gli aspetti della frana del Vajont.\nSocio dell'Accademia dei Lincei, che nel 1961 gli ha conferito il Premio Feltrinelli, nonch\u00e9 socio onorario della Societ\u00e0 Geologica d'America e vicepresidente della Societ\u00e0 Geologica di Francia, Trevisan \u00e8 stato presidente della Societ\u00e0 Geologica Italiana \nnel 1951 e nel biennio 1971-'72."}
{"id": "2827739", "revid": "767487", "url": "https://it.wikipedia.org/wiki?curid=2827739", "title": "Internazionali di Francia 1928 - Singolare femminile", "text": "Helen Wills ha battuto in finale Eileen Bennett 6\u20131 6\u20132."}
{"id": "2827748", "revid": "767487", "url": "https://it.wikipedia.org/wiki?curid=2827748", "title": "Internazionali di Francia 1927 - Singolare femminile", "text": "Cornelia Bouman ha battuto in finale Irene Peacock 6\u20132 6\u20134."}
{"id": "2827752", "revid": "767487", "url": "https://it.wikipedia.org/wiki?curid=2827752", "title": "Giovan Battista Trionfetti", "text": "Dopo aver compiuto gli studi a Bologna, Trionfetti fu curatore dell'Orto botanico della Sapienza romana.\nGli interessi naturalistici, condivisi con il fratello Lelio, professore a Bologna, lo portarono a pubblicare nel 1685 le \"Observationes de ortu ac vegetatione plantarum\", nelle quali condusse un attacco alla teoria, diffusa da Marcello Malpighi, della preformazione del vivente nel seme vegetale o nell'uovo degli animali.\nTrionfetti sosteneva, inoltre, l'idea della generazione spontanea degli organismi cosiddetti imperfetti e, insieme a Filippo Bonanni, difese la teoria contro le critiche di Francesco Redi e Malpighi."}
{"id": "2827755", "revid": "818832", "url": "https://it.wikipedia.org/wiki?curid=2827755", "title": "Gbarnga", "text": "Gbarnga \u00e8 una citt\u00e0 della Liberia, capoluogo della contea di Bong."}
{"id": "2827757", "revid": "767487", "url": "https://it.wikipedia.org/wiki?curid=2827757", "title": "Internazionali di Francia 1926 - Singolare femminile", "text": "Suzanne Lenglen ha battuto in finale Mary Kendall Browne 6\u20131 6\u20130."}
{"id": "2827759", "revid": "122314383", "url": "https://it.wikipedia.org/wiki?curid=2827759", "title": "Figlio", "text": "Figlio (dal latino \"filius\") \u00e8 la creatura umana rispetto a coloro che lo hanno generato.\nUsi del termine.\nIl nome figlio pu\u00f2 anche essere generalizzato, in quanto pu\u00f2 assumere il significato femminile di figlia.\nNel corso del tempo sono nati modi di dire in cui la parola figlio assume diverse sfumature, per esempio nella teologia cattolica, \"Figlio\" \u00e8 il nome della seconda persona della Trinit\u00e0.\nA volte il termine \"figlio (\"o \"figliolo)\" pu\u00f2 essere usato come epiteto affettuoso rivolto da una persona anziana o degna di riverenze o considerazione. Il poeta Carducci invece lo usa per indicare l'uomo rispetto al paese natio (\"Marciate, o della patria incliti figli\").\nIl termine \"figlio\" viene inoltre usato come designazione tradizionale o letteraria di un rapporto di discendenza o appartenenza nobilitante (\"i figli di Dio\"; \"il figlio del Cielo\" cio\u00e8 il sovrano del Celeste Impero, l'antica Cina; \"i figli dei fiori\"), favorevole (\"il figlio della fortuna\"), degradante (\"il figlio del peccato\"; \"figlio di buona mamma\"; \"figlio di puttana\" usato anche come ingiuria) od oggettivo (\"ognuno \u00e8 figlio delle proprie azioni\"; \"figlio del secolo\"; \"figlio del proprio tempo\").\nInfine pu\u00f2 essere utilizzato per la designazione di appartenenti a varie congregazioni: \"i figli della Sacra Famiglia\" (congregazione religiosa); \"i figli della lupa\" (nel regime italiano fascista, dal 1934, l'organizzazione paramilitare dei pi\u00f9 giovani, dai sei agli otto anni)"}
{"id": "2827761", "revid": "767487", "url": "https://it.wikipedia.org/wiki?curid=2827761", "title": "Zwedru", "text": "Zwedru \u00e8 una citt\u00e0 della Liberia, capoluogo della contea di Grand Gedeh."}
{"id": "2827762", "revid": "767487", "url": "https://it.wikipedia.org/wiki?curid=2827762", "title": "Internazionali di Francia 1925 - Singolare femminile", "text": "Suzanne Lenglen ha battuto in finale Kitty McKane 6\u20131 6\u20132."}
{"id": "2827763", "revid": "30361811", "url": "https://it.wikipedia.org/wiki?curid=2827763", "title": "Quot homines, tot sententiae", "text": ""}
{"id": "2827764", "revid": "1745361", "url": "https://it.wikipedia.org/wiki?curid=2827764", "title": "Padre", "text": "Il padre \u00e8 il genitore maschio di uno o pi\u00f9 figli.\nGeneralmente \u00e8 la parentela biologica a stabilire la paternit\u00e0. In realt\u00e0 le prove certe di paternit\u00e0 sono sempre state intrinsecamente problematiche e quindi spesso sono state regole sociali ad indicare chi debba essere considerato il padre (attribuendo questa responsabilit\u00e0, ad esempio, al marito della madre).\nQuesto metodo di determinazione \"sociale\" della paternit\u00e0 \u00e8 stato adottato fin dall'antichit\u00e0. L'approccio sociale \u00e8 stato in seguito superato dai recenti strumenti di ricerca scientifica, in particolare il test di paternit\u00e0 che rende per la prima volta certa l'identit\u00e0 del \"padre\" precedentemente stabilita per convenzione giuridica: matrimonio, riconoscimento, prova di paternit\u00e0. Di conseguenza oggi essenzialmente si intende per padre un uomo che d\u00e0 il suo contributo genetico nel generare un bambino (attraverso un rapporto sessuale o una fecondazione in vitro).\nUn'eccezione del riconoscimento biologico della paternit\u00e0 sta nell'adozione, dove il genitore adottivo maschio \u00e8 considerato il padre a tutti gli effetti.\nIn forma vocativa, oppure colloquiale e affettuosa, in italiano si usa \"pap\u00e0\" o \"babbo\"; la prima forma ormai diffusa in tutte le regioni, la seconda tradizionale di alcune regioni centrali (Umbria, Marche, Lazio settentrionale), settentrionali (Romagna), insulari (Sardegna) e particolarmente resistente in Toscana.\nLa festa del pap\u00e0 viene festeggiata il 19 marzo.\nPer estensione, i sacerdoti di molte confessioni sono a volte detti \"padre\", quali \"padri spirituali\" della comunit\u00e0 che assistono. Vengono chiamati \"padre\" anche i principali ideatori, promotori o attuatori di progetti, opere, scoperte scientifiche e riforme sociali o politiche."}
{"id": "2827769", "revid": "87679459", "url": "https://it.wikipedia.org/wiki?curid=2827769", "title": "Buchanan (Liberia)", "text": "Buchanan \u00e8 una citt\u00e0 della Liberia, capoluogo della contea di Grand Bassa. Nel 2008 la sua popolazione ammontava 34.270 unit\u00e0, rendendo cos\u00ec la citt\u00e0 la terza nella nazione per numero di abitanti. La citt\u00e0 si affaccia su una baia dell'Oceano Atlantico chiamata Waterhouse Bay. Buchanan si trova a 110\u00a0km a sud est della capitale Monrovia. La pesca \u00e8 la principale attivit\u00e0 economica.\nStoria.\nLa citt\u00e0 venne ribattezzata Buchanan in onore di Thomas Buchanan, primo governatore della Liberia e cugino del presidente statunitense James Buchanan.\nIn origine il suo nome era per\u00f2 Port Cresson, in omaggio ad un commerciante di Filadelfia che aveva pagato ai nuovi coloni il viaggio, e venne fondata nel 1832 dai quaccheri delle societ\u00e0 di colonizzazione degli stati di New York e della Pennsylvania. Nel 1835 la trib\u00f9 Bassa distrusse la neonata colonia.\nPorto.\nIl porto di Buchanan, uno dei pi\u00f9 importanti della Liberia, formato da una banchina e da una diga foranea, \u00e8 uno scalo importante per l'esportazione del ferro, della gomma e dell'olio di palma. Vi erano alcune industrie che lavoravano il ferro, ora dismesse, anche se nei pressi del porto verr\u00e0 costruita una fabbrica, con capitale cinese, che porter\u00e0 50.000 posti di lavoro."}
{"id": "2827774", "revid": "767487", "url": "https://it.wikipedia.org/wiki?curid=2827774", "title": "Episodi di Laverne &amp; Shirley (settima stagione)", "text": "La settima stagione della sit-com Laverne &amp; Shirley \u00e8 stata trasmessa negli Stati Uniti dal 13 ottobre 1981. In Italia questa stagione \u00e8 trasmessa in prima visione su Canale 5."}
{"id": "2827780", "revid": "339392", "url": "https://it.wikipedia.org/wiki?curid=2827780", "title": "Real Collegio Militare della Nunziatella", "text": ""}
{"id": "2827782", "revid": "767487", "url": "https://it.wikipedia.org/wiki?curid=2827782", "title": "Episodi di Laverne &amp; Shirley (ottava stagione)", "text": "L'ottava stagione della sit-com Laverne &amp; Shirley \u00e8 stata trasmessa negli Stati Uniti dal 28 settembre 1982. In Italia questa stagione \u00e8 trasmessa in prima visione su Canale 5."}
{"id": "2827789", "revid": "1272592", "url": "https://it.wikipedia.org/wiki?curid=2827789", "title": "Roccavivi", "text": "Roccavivi (\"La Rocca\" in dialetto locale) \u00e8 la frazione pi\u00f9 popolosa del comune di San Vincenzo Valle Roveto (AQ) di circa abitanti.\nGeografia fisica.\nRoccavivi \u00e8 situata a sud della valle Roveto a \u00c8 posta alle pendici del monte Pizzo Deta che segna il confine sud-occidentale dell'Abruzzo con il Lazio, lungo la catena dei monti Ernici. Il paese confina a sud con Balsorano, a nord con San Vincenzo Valle Roveto, ad est con la frazione di San Giovanni Valle Roveto e ad ovest con il territorio comunale di Veroli (FR).\nDista circa 2,5 chilometri dalla sede municipale di San Vincenzo Valle Roveto Inferiore.\nOrigini del nome.\nNon ci sono certezze sull'origine del toponimo Roccavivi. \nL'ipotesi pi\u00f9 accreditata lega il nome al borgo originario denominato Castro Rivo Vivo che era attraversato dalle acque precipitose di un ruscello. Una supposizione \u00e8 quella che lega il nome del luogo agli abitanti sopravvissuti ad un'antica sciagura, di cui per\u00f2 non si hanno riscontri di carattere storico.\nDi certo il borgo originario essendo posizionato in altura alle pendici del Pizzo Deta acquis\u00ec, dopo l'edificazione della torre e del borgo fortificato, il termine Rocca, proprio della fortificazione dominante sulla valle Roveto. In un antico documento dell'archivio gentilizio Caetani presso il castello di Sermoneta (LT) \u00e8 riportato il nome del borgo antico: \"... ecclesiarum Sancti Pauli et Sancti Stephani sitarum Roccae de Vivo in Valle Urbeti\". In altri documenti storici ed ecclesiastici appare citato perlopi\u00f9 come \"Rocca Rivi Vivi\", \"Rocca de' Vivo\" e \"Rocca Vivorum\". I primi accenni risalgono al 1089 come \"Rivo Vivo\", successivamente il borgo risulta citato nel Catalogo dei Baroni e in altri atti medievali.\nL'antico stemma dell'universitas riporta la scritta \"Rocca de Vivi\", toponimo apparso per la prima volta in un documento del 1677.\nStoria.\nMedioevo.\nIl nucleo primordiale di Roccavivi si form\u00f2 gradualmente con l'unione degli abitanti che vivevano nei casali situati presso le chiese di Santo Stefano e di San Paolo. Una chiesa che alcuni storici locali hanno ricondotto al borgo rovetano \u00e8 quella di Santo Stefano in Valle Sorana donata nel 745 dal duca longobardo di Benevento, Gisulfo II, al monastero benedettino di San Vincenzo al Volturno.\nDi sicuro il borgo originario fortificato di Roccavivi, l'incastellamento detto di Roccavecchia, fu fondato intorno alla torre medievale tra l'XI e il XII secolo. Incluso originariamente nella contea dei Marsi, dall'anno 1208, per circa un secolo, fece parte della contea di Sora, concessa al fratello Riccardo, dei conti di Segni, da Papa Innocenzo III. Nel 1218 Papa Onorio III ordin\u00f2 ad Adenolfo di Alvito e a Ruggero di Aquino di restituire a Riccardo la terra di Rocca, che essi avevano violentemente saccheggiato. Appare da questo ordine pontificio che i due potenti signori la usurparono e la devastarono. Ma gi\u00e0 prima di questo anno, l'11 ottobre del 1215, l'imperatore Federico II riconferm\u00f2 a Riccardo tutti i diritti di cui egli godeva a Rocca de' Vivo dal tempo della nomina fatta in suo favore da Innocenzo III.\nIl borgo sub\u00ec diverse modifiche del toponimo; infatti lo storico ed archivista Erasmo Gattola riport\u00f2 la donazione che Gentile, figlio del conte dei Marsi Balduino, fece nel 1089 al monastero benedettino di Santa Maria in Luco delle chiese di San Nicola in Valle Sorana (Balsorano), di Santo Stefano in \"Rivo Vivo\", di Santa Restituta, di Santa Maria in Morrei (Morrea) e di Santa Maria in Collelongo. La donazione \u00e8 contenuta nel \"Registrum\" pergamenaceo del benedettino Pietro Diacono. Il documento riporta che Gentile, con i due nipoti Trasmondo e Berardo e con la matrigna Altruda, abitanti di Valle Sorana (la contemporanea Balsorano), concedeva nel maggio del 1089 al monastero di Santa Maria di Luco, soggetto all'abbazia di Montecassino, tra le altre chiese anche la chiesa di Santo Stefano, posta nel territorio denominato in questo caso \"Castro Rio Vivo\".\nChe i nomi \"Castro Rio Vivo\" o \"Rivo Vivo\" siano riferiti a Roccavivi \u00e8 dimostrato dal fatto che col passare del tempo, quando nacquero contestazioni tra il monastero di Luco e le chiese della donazione del 1089, non si parlava pi\u00f9 di \"Santo Stefano Rivo Vivi\" o di \"Castro Rio Vivo\", ma di Santo Stefano in \"Rocca de' Vivo\". Il Castro Rio Vivo o la localit\u00e0 Rivo Vivo non sono altro che \"Rocca Rivi Vivi\", nome modificato successivamente prima in \"Rocca de' Vivo\" e in seguito in \"Rocca Vivorum\", toponimo che si trasform\u00f2 linguisticamente in Roccavivi. La denominazione \"Santi Stephani in Rivo Vivo\" si trova anche nel diploma del 22 settembre 1137 di Lotario III, imperatore del Sacro Romano Impero.\nQuando si tratt\u00f2 di restaurare Rocca de' Vivo saccheggiata e distrutta nel 1218, gli abitanti del paese, assieme a quelli di San Paolo e di San Giovanni de Collibus, furono obbligati a ricostruire il borgo per disposizione imperiale. Questo ha fatto dedurre che attorno alla chiesa di San Paolo si trovava anche un piccolo villaggio. Nel 1272, era di stanza nella dogana del passo di \"Vado di Rocca de' Vivo\", istituita come in altre localit\u00e0 da Carlo I d'Angi\u00f2, un regio custode per l'esazione delle gabelle fuori del regno. Roccavivi, come Capistrello e qualche volta anche Civitella Roveto, Pescocanale e Canistro, fu scelto come un posto di controllo per coloro che dal Regno di Napoli passavano allo Stato Pontificio. La localit\u00e0 era nota per questo motivo come \"Vado di Rocca de' Vivi\" o semplicemente \"Vado di Rocca\".\nEt\u00e0 moderna.\nPrima della proclamazione del Regno d'Italia, con sede a Roma, i paesi della valle Roveto che fungevano da posti di dogana ai confini dello Stato della Chiesa erano ancora Canistro e Roccavivi. Il paese fece parte della contea di Sora per un periodo limitato di circa un secolo, pare infatti che gi\u00e0 nel XIV secolo appartenesse alla contea di Albe. Alla fine del XV secolo, come tutti i paesi della valle Roveto, ad eccezione di Balsorano e di Morrea (con i suoi casali di San Vincenzo, San Giovanni e Castronovo), anche Roccavivi divenne un feudo dei Colonna. Prima del 1806, anno dell'abolizione del feudalesimo, Roccavivi era una universitas con una propria autonomia amministrativa.\nCon l'avvento al Regno di Napoli di Giuseppe Bonaparte prima e di Gioacchino Murat dopo, Roccavivi fu aggregata assieme a Rendinara al comune centrale di Balsorano.\nIl Decurionato, di cui facevano parte anche cittadini eletti di Roccavivi, si riunivano per le pi\u00f9 importanti questioni a Balsorano. Prima della unione a questo comune, gli amministratori (i \"massari\") di Roccavivi si eleggevano \"a cartelle\".\nLa tragedia di Roccavecchia.\nL'8 febbraio 1616, una frana colp\u00ec l'antico paese, costruito molto pi\u00f9 in alto rispetto al paese contemporaneo. A causa della catastrofe naturale morirono molti dei suoi abitanti. Subito dopo il duca di Tagliacozzo, Filippo I Colonna, ordin\u00f2 di ricostruire il paese in un altro luogo, pi\u00f9 vicino al fondovalle e con nuovo criterio: il paese contemporaneo \u00e8 attraversato da un corso, intersecato trasversalmente da vicoli diritti e in leggero pendio.\nL'antico borgo fu distrutto dalla frana causata da una forte pioggia l'8 febbraio 1616. Alcuni documenti permettono di stabilire la data della sciagura e di conoscere alcuni dettagli della tragedia. Nel \"Brogliardo Giovannelli\", conservato presso l'archivio della curia vescovile di Sora, una bolla di nomina \u00e8 riferita al nuovo parroco di Roccavivi, don Donato Canna, nominato il 6 agosto 1616 al posto di don Camillo Di Fede deceduto a causa della frana. Il vescovo Piccardi nella relazione della sua visita pastorale fatta nel 1663 conferma che il vecchio paese fu distrutto 47 anni prima. In una lettera indirizzata dal contestabile Colonna al vescovo di Sora, Girolamo Giovannelli, il 20 dicembre 1621 vennero descritti alcuni particolari relativi alla costruzione della nuova chiesa parrocchiale di Roccavivi. Il duca 34 anni prima aveva stanziato 150 ducati per la fabbrica del nuovo edificio sacro e si era proposto di far affiggere una lapide nella chiesa a ricordo di quella elargizione. Egli aveva impartito ordine al suo governatore che risiedeva a Civitella Roveto di amministrare il denaro che doveva essere versato dall'erario di Trasacco e aveva disposto che i \"massari\" di Roccavivi, addetti all'amministrazione del comune, s'impegnassero a provvedere per la manodopera e a portare a termine l'opera.\nAltre notizie le fornisce nel 1763 l'abate don Ermenegildo De Paulis che in una relazione in vista della visita pastorale, definisce i fatti della valanga \"vera e costante tradizione\", aggiungendo altre note che si riferivano ad un \"oscuro presagio della catastrofe\".\nIn particolare la narrazione di una lite di confini sorta in quell'anno tra Roccavivi e Balsorano. Per poter giungere alla conoscenza della verit\u00e0 e dirimere la questione il vescovo, Girolamo Giovannelli, aveva lanciato la scomunica contro tutti coloro che erano a conoscenza dei veri confini e si rifiutavano di dichiararli. L'abate del tempo, Camillo Di Fede, riport\u00f2 al vescovo la reazione della popolazione all'annuncio della scomunica che egli diede: \"Sprevit et despectui habuit excommunicationis fulmen\", letteralmente \"Disprezz\u00f2 e schern\u00ec il fulmine della scomunica\".\nLa mattina del 7 febbraio, vigilia della distruzione del paese, mentre l'abate celebrava la messa un \"orribile maiale\" entr\u00f2 in chiesa e alla presenza dei fedeli prima lacer\u00f2 il paliotto dell'altare, poi strinse con i denti la fune della campana e cominci\u00f2 a farla suonare, quindi si dilegu\u00f2 lasciando la gente inorridita.\nUn altro evento prospett\u00f2 la prossima sciagura. Un vecchio del luogo, Tommaso Liberatore, era stato avvertito in sogno dell'imminente rovina del paese, ma nessuno aveva prestato fede alle sue parole. Egli per\u00f2 per salvarsi dal disastro si era rifugiato con i familiari in un altro luogo. Nella notte seguente si scaten\u00f2 un uragano con tuoni, pioggia e neve e il paese rest\u00f2 sepolto da una valanga d'acqua mista a fango precipitata dal monte. Cadde anche la chiesa, di cui rimase in piedi solo la parete alla quale era addossato l'altare che custodiva l'eucaristia. Molte persone avevano trovato rifugio nella chiesa, ma dalle rovine furono estratti ottanta cadaveri. In un angolo, protetta dalle travi, fu trovata viva solo una donna di nome Altesia che aveva affermato di essere rimasta incolume perch\u00e9 aveva invocato San Carlo Borromeo, patrono del vecchio paese. L'abate don Camillo Di Fede fu trovato morto sotto le macerie della sua casa col breviario in mano. L'abate don Ermenegildo De Paulis concluse la narrazione ricordando che ogni anno il 7 febbraio veniva celebrato un anniversario in suffragio delle vittime dell'immane catastrofe e ammoniva i fedeli ad aver paura della scomunica.\nDell'antico abitato di Roccavecchia rimase in piedi soltanto una parte dell'antico santuario della Madonna delle Grazie, dedicato in origine anche a San Silvestro.\nEt\u00e0 contemporanea.\nIn seguito all'eversione feudale il paese venne incluso nel governo di Civitella Roveto dal 1807, nel comune di Balsorano dal 1811, infine dal 1816 in quello di San Vincenzo di cui rappresenta la frazione pi\u00f9 popolosa: il Catasto fu terminato, dopo l'ordine del Re Carlo III, soltanto nel 1748. \nRoccavivi fece registrare 255 abitanti ai tempi di Carlo V, 275 nel 1595, 150 nel 1648, 350 nel 1669, 353 nel 1779, 510 nel 1806, 797 nel 1838, nel 1931, nel 1951, infine nel 1961.\nIl brigantaggio fu al centro delle vicende storiche del territorio cos\u00ec come avvenne in gran parte della Marsica prima e dopo l'unit\u00e0 d'Italia. In particolare tra il 1861 e il 1862 il paese, luogo di transito tra la valle Roveto e i passi montani della Serra Lunga, fu saccheggiato e si registrarono gravi atti di violenza da parte dei briganti guidati dal capobanda Luigi Alonzi detto Chiavone.\nEssendo situato in una zona ad alto rischio sismico il paese \u00e8 stato colpito da alcuni gravi terremoti. Il pi\u00f9 grave, il terremoto della Marsica del 1915, caus\u00f2 gravi danni al patrimonio architettonico non facendo tuttavia registrare vittime tra la popolazione.\nSimboli.\nStemma: sullo stemma di Roccavivi appare, appoggiata su una base conica tronca, una torre, come una colonna, a ricordo della dominazione della famiglia Colonna. Ai piedi della base conica e della torre si apre una porta. Attorno allo stemma si legge: \"Rocca de Vivi\". Esso \u00e8 stato ripreso nell'Archivio di Stato di Napoli dal Catasto Onciario.\nSociet\u00e0.\nTradizioni e folclore.\nIl 31 dicembre di ogni anno si celebra la festa patronale in onore di san Silvestro, patrono di Roccavivi.\nTra la fine di maggio e il mese di giugno si svolge l'infiorata in occasione del Corpus Domini.\nNel primo fine settimana di luglio di ogni anno la statua della Madonna delle Grazie viene portata in processione dalla chiesa parrocchiale al santuario di Roccavecchia.\nAd inizio agosto si svolge il festival internazionale del Folklore.\nCultura.\nCucina.\nTra le ricette tipiche di Roccavivi figurano le focacce casarecce con gli \u00f2rapi (spinaci selvatici di montagna), la polenta e fagioli, i tagliolini in bianco (detti \"Tagliarin\") o i primi piatti conditi con funghi e tartufi e le zuppe contadine.\nInfrastrutture e trasporti.\nStrade.\nLungo la strada statale 82 della Valle del Liri al Km 40+100 c'\u00e8 il bivio per Roccavivi raggiungibile percorrendo l'arteria inaugurata nel 1928. Dal 1965 Roccavivi \u00e8 collegata anche con San Vincenzo Valle Roveto da una carrozzabile di circa due chilometri e mezzo.\nFerrovie.\nLa ferrovia Avezzano-Roccasecca, attraversa il territorio di Roccavivi servendolo con l'omonima stazione.\nSport.\nCalcio.\nLa societ\u00e0 sportiva Roccavivi Valle Roveto \u00e8 stata la principale realt\u00e0 calcistica del paese. Nel 2011 il club si fuse con l'A.S.D. San Vincenzo formando un'unica societ\u00e0 sportiva denominata U.S.D. San Vincenzo Roccavivi che ha militato nei tornei dilettantistici abruzzesi."}
{"id": "2827790", "revid": "203463", "url": "https://it.wikipedia.org/wiki?curid=2827790", "title": "Piramide egizia", "text": ""}
{"id": "2827793", "revid": "30362332", "url": "https://it.wikipedia.org/wiki?curid=2827793", "title": "Sostanza corticale", "text": ""}
{"id": "2827796", "revid": "110157", "url": "https://it.wikipedia.org/wiki?curid=2827796", "title": "Monastero di San Bernardino (Chiavari)", "text": "La chiesa e monastero di San Bernardino da Siena - conosciuto anche come monastero delle Clarisse - \u00e8 un luogo di culto cattolico situato nel comune di Chiavari, in via Entella, nella citt\u00e0 metropolitana di Genova.\nIl complesso \u00e8 situato nel centro storico chiavarese, in prossimit\u00e0 dell'auditorium nell'ex chiesa di San Francesco.\nStoria.\nDa un manoscritto dello storico annalista chiavarese Agostino Busco - datato al 1674 - lo stesso avanza l'ipotesi che fu proprio San Francesco d'Assisi a fondare il primo convento francescano nel 1216 nei pressi di Capoborgo, nel centro storico cittadino. \nLa struttura in seguito inglob\u00f2 al suo interno la \"Cad\u00e8\" (storpiatura dialettale di Casa di Dio = Casa Dei = Ca' Dei), un antichissimo \"ospitale\" monastico sorto in epoca longobarda da parte dei monaci di San Colombano ed adibito all\u2019accoglienza di viandanti e pellegrini, passato dal 1184 alle dipendenze dei monaci dell'Abbazia di Borzone (Borzonasca)\nAbitata dai Frati Minori Conventuali fu da questi ultimi abbandonata nel 1274 con il trasferimento dei religiosi nella vicina chiesa di San Francesco, oggi auditorium; ai frati subentrarono le Monache Terziare Francescane.\nVicina alla Cad\u00e8 fu quindi edificata dal concittadino Oberto Beninsegna una casa di Misericordia, per l'accoglienza dei pellegrini e la cura dei malati, risalente al 1355 come testimonia un'epigrafe murata nell'androne di accesso da via Entella. Nel 1424 alla morte dell'ultimo amministratore, Tommaso Dallorto, su decisione dell'arcivescovo di Genova Pileo de Marini la Casa della Misericordia fu affidata alle Terziare francescane che, dopo il passaggio a Chiavari di Bernardino da Siena, ne seguirono le regole e gli abiti.\nCon l'acquisto nel 1445 di un vicino terreno alla Cad\u00e8, da parte del maestro Paolo Cordemeliore di Moneglia, fu edificata nel 1455 una nuova cappella intitolata al santo senese. Donata alle Terziare nel 1489, fu quindi trasformata momentaneamente in abitazione in vista di futuri lavori di ampliamento del complesso. L'opera prese corpo a partire dai primi anni del XVI secolo con l'edificazione della nuova chiesa a navata unica e con presbiterio a levante. Nel 1511, alla presenza del vicario generale dell'arcidiocesi Domenico Valdettaro, che ne depone le reliquie del santo nell'altare maggiore, si consacr\u00f2 la chiesa a san Bernardino da Siena; nel 1513 trentaquattro monache si ritirarono nello stabile in clausura, sotto la guida dell'ordine di Santa Chiara. Al 1582 \u00e8 testimoniata la visita di monsignor Francesco Bossi, vescovo di Novara.\nLa struttura fu nuovamente modificata nel corso dei secoli XVII e XVIII per le sempre pi\u00f9 crescenti esigenze della comunit\u00e0 di clausura che portarono, oltre all'ampliamento del primitivo impianto, la costruzione di un nuovo convento verso la collina; ancora oggi \u00e8 visibile la cinta muraria che ne racchiude l'intero versante collinare. Gli ampliamenti e trasformazioni si alterneranno anche per tutto il Settecento e parte dell'Ottocento, secolo che vedr\u00e0, soprattutto per gli eventi storici causati dalle nuove leggi napoleoniche (soppressione degli ordini religiosi), l'abbandono alla clausura e l'allontanamento delle monache da Chiavari fino alla seconda guerra mondiale.\nLa diminuzione delle vocazioni e le situazioni economiche disagiate porteranno, dalla seconda met\u00e0 del Novecento, ad una serie di difficolt\u00e0 all'ordine religioso con l'alienazione di buona parte del complesso ai privati. Le ultime religiose, oramai a dimora di una struttura che in alcune parti dimostrava segni di fatiscenza, sono costrette all'abbandono definitivo del monastero nel 1987.\nDa alcuni anni l'edificio viene utilizzato per le celebrazioni natalizie secondo il rito bizantino. Alla funzione religiosa del 7 gennaio - cadenza del Natale secondo il calendario giuliano usato dalla Chiesa ortodossa - partecipano prevalentemente le varie comunit\u00e0 di religione ortodossa quali ucraine, serbe e moldave della citt\u00e0 e del comprensorio.\nDescrizione.\nL'interno della chiesa si presenta ad unica navata con la presenza di un altare maggiore e due laterali. Gli affreschi sono stati eseguiti dal pittore Lorenzo Fasolo, su commissione di Vincenzo Rivarola, che vi dipinse la \"Storia della vita di Cristo\". Durante i lavori di rifacimento del coro e della copertura, nel 1674, tali affreschi furono sciabolati da uno spesso strato di calce e pertanto solo una parte \u00e8 stata liberata dal materiale coprente e recuperata.\nSull'altare maggiore, dedicato ai santi Bernardino e Chiara d'Assisi, \u00e8 conservato il dipinto, sempre del Fasolo e datato al 1508, raffigurante il \"Compianto di Cristo\" circondato da san Bernardino, san Gioacchino, san Francesco, sant'Antonio da Padova, sant'Anna, san Cristoforo, sant'Antonio Abate e, ai piedi di Ges\u00f9, santa Chiara.\nL'altare laterale destro, intitolato a sant'Anna, conserva la tela ritraente \"Sant'Anna e Maria Vergine bambina\"; nel sinistro, realizzato come il parallelo tra il 1667 e il 1668, dedicato a san Domenico, \u00e8 custodita la statua di \"Nostra Signora del Sacro Cuore\" donata alla chiesa, nel 1924, dal vescovo di Chiavari monsignor Amedeo Casabona."}
{"id": "2827799", "revid": "92723", "url": "https://it.wikipedia.org/wiki?curid=2827799", "title": "Cattedrale di Sant'Andrea (Pitsunda)", "text": "La cattedrale di Sant'Andrea \u00e8 una cattedrale della Chiesa ortodossa georgiana che si trova a Pitsunda (in italiano Pezonda), nella repubblica di Abcasia (de facto indipendente).\nLa cattedrale fu costruita alla fine del X secolo da re Bagrat III di Georgia. Funse da cattedrale del Cattolicato di Abcasia della Chiesa ortodossa georgiana fino alla seconda met\u00e0 del XVI secolo, quando l'Abcasia fu sottomessa all'egemonia ottomana.\nLa cattedrale conserva resti di affreschi del XIII e del XVI secolo."}
{"id": "2827800", "revid": "300067", "url": "https://it.wikipedia.org/wiki?curid=2827800", "title": "Ryan Forehan Kelly", "text": ""}
{"id": "2827802", "revid": "109136948", "url": "https://it.wikipedia.org/wiki?curid=2827802", "title": "Partecipanti al Giro di Sardegna 2010", "text": "Elenco dei partecipanti al Giro di Sardegna 2010."}
{"id": "2827807", "revid": "484362", "url": "https://it.wikipedia.org/wiki?curid=2827807", "title": "Funafutti", "text": ""}
{"id": "2827808", "revid": "339392", "url": "https://it.wikipedia.org/wiki?curid=2827808", "title": "Corpo forestale dello stato", "text": ""}
{"id": "2827812", "revid": "300067", "url": "https://it.wikipedia.org/wiki?curid=2827812", "title": "Leron Ellis", "text": ""}
{"id": "2827814", "revid": "300067", "url": "https://it.wikipedia.org/wiki?curid=2827814", "title": "Khalid El Amin", "text": ""}
{"id": "2827818", "revid": "300067", "url": "https://it.wikipedia.org/wiki?curid=2827818", "title": "Laphonso Ellis", "text": ""}
{"id": "2827820", "revid": "300067", "url": "https://it.wikipedia.org/wiki?curid=2827820", "title": "Dor Fischer", "text": ""}
{"id": "2827822", "revid": "287204", "url": "https://it.wikipedia.org/wiki?curid=2827822", "title": "Open di Francia 2009 - Singolare ragazzi", "text": "Tsung-hua Yang era il detentore del titolo, ma quest'anno non ha partecipato nella categoria junior.\nDaniel Berta ha battuto in finale 6\u20131, 3\u20136, 6\u20133 Gianni Mina."}
{"id": "2827823", "revid": "729019", "url": "https://it.wikipedia.org/wiki?curid=2827823", "title": "Erich Topp", "text": "Biografia.\nEntr\u00f2 nella Reichsmarine nel 1934 come allievo ufficiale (F\u00e4hnrich zur See), dopo un imbarco di sei mesi sull'incrociatore leggero \"Karlsruhe\", ritorna alla forza sottomarina presso la scuola di Neustadt/Holstein. Il 26 settembre 1938 diventa ufficiale di guardia sullo U-46 a Kiel e dopo quattro pattuglie gli viene affidato il comando dello U-57, un Tipo IIc, con il quale affonda quattro navi per oltre 30000 tonnellate, venendo poi affondato dalla nave norvegese \"Rona\" (forse accidentalmente). Topp viene destinato al comando dello U-552, che diverr\u00e0 famoso come \"il diavolo rosso\", in forza alla VII Ubootflottille a Saint Nazaire.\nSar\u00e0 proprio lo U-552 ad affondare la prima nave da guerra statunitense, prima della dichiarazione di guerra, il cacciatorpediniere \"Reuben James\", di scorta ad un convoglio nell'Atlantico. Tra il marzo e l'aprile del 1942, il solo U-552 affond\u00f2 45.000 tonnellate di naviglio alleato. Successivamente venne destinato alla sperimentazione degli U-Boot Tipo XXI e tipo XXIII, e comand\u00f2 in addestramento due Tipo XXI non ancora resi operativi, lo U-2513 e lo U-3010; sullo U-2513, in seguito alla resa della Germania nazista, si consegn\u00f2 agli inglesi nel porto norvegese di Horten l'8 maggio 1945; fu liberato dalla prigionia il 26 agosto 1945.\nDopo la guerra, disciolta la Kriegsmarine lavor\u00f2 come pescatore prima di conseguire la laurea in architettura; nel 1958, cadute le restrizioni alleate sulle forze armate tedesche, rientr\u00f2 in servizio nella Bundesmarine dove ricopr\u00ec l'incarico di consigliere militare presso la NATO negli Stati Uniti. Il contrammiraglio Topp and\u00f2 in pensione nel dicembre 1969, e gli venne conferita la Gro\u00dfe Bundes-Verdienst- kreuz, successivamente lavor\u00f2 come consulente per industrie private, principalmente i cantieri navali HDW fino al 1974. Mor\u00ec il 26 dicembre 2005 a S\u00fc\u00dfen citt\u00e0 del distretto di G\u00f6ppingen.\nTopp occupa il terzo posto nella lista degli assi di U-Boote della seconda guerra mondiale, con 198.650 tonnellate di naviglio nemico affondate."}
{"id": "2827824", "revid": "1305772", "url": "https://it.wikipedia.org/wiki?curid=2827824", "title": "Madonna del Libro", "text": ""}
{"id": "2827838", "revid": "1494169", "url": "https://it.wikipedia.org/wiki?curid=2827838", "title": "Caslino", "text": "Provincia di Como"}
{"id": "2827843", "revid": "439868", "url": "https://it.wikipedia.org/wiki?curid=2827843", "title": "Pontificia Universidad Cat\u00f3lica Madre y Maestra", "text": "La Pontificia Universidad Catolica Madre y Maestra (PUCMM) \u00e8 la prima universit\u00e0 privata della Repubblica Dominicana. \nIl campus principale si trova a Santiago de los Caballeros (provincia di Santiago), e ha altri due campus a San Felipe de Puerto Plata (provincia di Puerto Plata) e Santo Domingo (Distrito Nacional).\nStoria.\nL'universit\u00e0 \u00e8 stata fondata dalla Conferenza Episcopale Dominicana nel 1962. La prima sede \u00e8 stata costruita a Santiago de los Caballeros come risposta a un crescente bisogno di istruzione e per soddisfare le esigenze educative della regione del Cibao, in particolare a Santiago, la seconda citt\u00e0 del paese e un centro importante per l'economia.\nI primi corsi erano diritto, educazione e filosofia, per un totale di 60 studenti e 15 professori, sotto il rettorato del primo vescovo di Santiago e poi presidente dell'episcopato dominicano, l'arcivescovo Hugo Eduardo Polanco Brito.\nNel 1987, per celebrare il giubileo d'argento della Universit\u00e0, Sua Santit\u00e0 Giovanni Paolo II ha riconosciuto come l'universit\u00e0 come \"Cattolica\" e \"Pontificia\".\nFacolt\u00e0.\nL'universit\u00e0 \u00e8 divisa in 4 facolt\u00e0:"}
{"id": "2827846", "revid": "767487", "url": "https://it.wikipedia.org/wiki?curid=2827846", "title": "Che tempi!", "text": "Che tempi! \u00e8 un film del 1948 diretto da Giorgio Bianchi.\nTrama.\nAnna, unica figlia di Felice Pastorino, un ricco commerciante genovese, si innamora di un giovane marinaio, Eugenio Devoto, col quale ha scambiato solo poche parole. Pastorino, uomo di buon cuore, ama sinceramente la figliola ma \u00e8 anche molto attaccato al denaro e vorrebbe darla in moglie al cugino Alessandro Raffo, un uomo non pi\u00f9 giovane, benestante ma gretto e materialista.\nEugenio, anche se trattato in modo brusco, il giorno successivo a quell'unico incontro s'imbarca per il Sudamerica in cerca di fortuna, non prima di averle promesso che al suo ritorno l'avrebbe chiesta in sposa. Passano gli anni, Anna si sorprende spesso a pensare ad Eugenio e quella promessa le fa rifiutare ogni altro partito, ad iniziare dal cugino Alessandro, verso il quale peraltro non nutre alcuna simpatia.\nAlcuni anni dopo tuttavia, disillusa dall'attesa, non vedendo altra via d'uscita, cede alle insistenze paterne e si rassegna a sposare Alessandro. Il giorno delle nozze, quando il sacerdote rivolge ad Anna la fatidica domanda, dal fondo della chiesa si ode una voce che grida: no! \u00c8 l'Eugenio, tornato dall'Argentina, dove ha fatto fortuna; anche lui non l'ha mai dimenticata ed \u00e8 tornato per tenere fede alla sua promessa. Anna si sente male e il matrimonio viene rimandato; cos\u00ec Eugenio trova modo di avvicinarla e di dichiararle il suo amore. Anche lei \u00e8 innamorata di lui e il signor Pastorino finisce col dare il suo consenso, convinto anche dal fatto che Eugenio non porter\u00e0 con s\u00e9 la figlia in Argentina ma diventer\u00e0 il responsabile a Genova della filiale commerciale della ditta: l'amore trionfa.\nProduzione.\nLiberamente tratto dalla commedia teatrale Pignasecca e Pignaverde di Emerico Valentinetti, vede tra i suoi interpreti un giovanissimo Walter Chiari nei panni di Eugenio Devoto.Gilberto Govi volle inserire nel cast, in piccole parti, alcuni degli attori della sua compagnia teatrale, come Luigi Dameri, Anna Caroli, Sergio Fosco, Enrico Ardizzone\nIl film \u00e8 stato girato a Genova."}
{"id": "2827847", "revid": "1305772", "url": "https://it.wikipedia.org/wiki?curid=2827847", "title": "Kharkovchanka", "text": "Il Kharkovchanka (\"\u0425\u0430\u0440\u044c\u043a\u043e\u0432\u0447\u0430\u043d\u043a\u0430\", in alfabeto cirillico) era un mezzo cingolato costruito in serie negli anni '50 del XX secolo dalla KhPZ (\u0425\u041f\u0417 in cirillico), ovvero \"Fabbrica di locomotive di Kharkov\" (in russo: \"\u0425\u0430\u0440\u043a\u0456\u0432\u0441\u044c\u043a\u0438\u0439 \u043f\u0430\u0440\u043e\u0432\u043e\u0437\u043e\u0431\u0443\u0434\u0456\u0432\u043d\u0438\u0439 \u0437\u0430\u0432\u043e\u0434\", \"Kharkivsky parovozobudivny zavod\"), ora KMDB (\u0425\u041a\u0411\u041c in cirillico).\nIl Karkovchanka, il cui nome significa in russo \"trattore da neve\", pesa trentacinque tonnellate, \u00e8 largo 14 piedi (circa 4,2 metri) e lungo oltre trenta (pi\u00f9 di 9 metri). L'abitacolo, ermeticamente sigillato, ospita una cabina con sei posti a sedere nella parte anteriore, mentre la parte posteriore \u00e8 suddivisa in spazi abitativi ed include un ufficio, un dormitorio, cucina e spazi comuni.\nQuesti veicoli sono stati utilizzati in alcune spedizioni scientifiche sovietiche nella regione antartica tra gli anni cinquanta e sessanta, che si sono spinte fine al Polo Sud.\nMeccanica.\nIl Karkovchanka \u00e8 basato sulla meccanica del trattore d'artiglieria AT-T ed \u00e8 propulso da un motore diesel V12 da 512 hp. La trasmissione al suolo della forza avviene tramite cingoli su sette assi di appoggio."}
{"id": "2827848", "revid": "1442080", "url": "https://it.wikipedia.org/wiki?curid=2827848", "title": "Open di Francia 2009 - Singolare ragazze", "text": "Simona Halep era la detentrice del titolo, ma quest'anno non ha partecipato nella categoria Junior.\nKristina Mladenovic ha battuto in finale 6\u20133, 6\u20132 Dar'ja Gavrilova."}
{"id": "2827850", "revid": "116851631", "url": "https://it.wikipedia.org/wiki?curid=2827850", "title": "Aetokremnos", "text": "Aetokremnos \u00e8 un riparo roccioso situato nei pressi di Limassol nella costa meridionale dell'isola di Cipro. \u00c8 posizionato su una ripida scogliera, a circa 40\u00a0m di altezza sul mare Mediterraneo. Il suo nome in greco significa \"Scogliera delle aquile\".\nRitrovamenti.\nGli scavi sono stati condotti su una superficie di 40\u00a0m\u00b2 e sono stati messi in luce quattro strati; non sono stati trovati reperti nel terzo strato. \nIl sito conteneva ossa di fauna nana dell'Olocene come l'elefante nano di Cipro \"Elephas cypriotes\" e l'ippopotamo pigmeo \"Hippopotamus minor\"; sono inoltre stati ritrovati manufatti del Mesolitico tra cui un migliaio di frammenti di selce inclusi alcuni raschiatoi.\nNon ci sono ossa con segni di macellazione, ma quasi un terzo mostrano segni di combustione. Tre quarti delle ossa appartengono all'ippopotamo pigmeo, le altre sono di pesci e uccelli, soprattutto otarda. I reperti dell'elefante nano sono solo tre. La presenza di quattro ossa di daino e tredici di maiale \u00e8 considerata sorprendente in quanto si ritiene\nche questi animali siano stati introdotti solo nel Neolitico preceramico B.\nNello strato contenente ossa di megafauna estinta, i ricercatori sono convinti di aver individuato tracce di un antico focolare, il che farebbe di Aetokremnos il pi\u00f9 antico insediamento cipriota e attesterebbe insediamenti umani gi\u00e0 a partire dall'Epipaleolitico. La datazione al radiocarbonio lo posiziona con buona attendibilit\u00e0 al 10.500 a.C. e lo indica come insediamento occasionale. Si tratterebbe di una presenza neolitica associata alla caccia di mammiferi endemici e anche la pi\u00f9 antica evidenza di colonizzazione di ambiente insulare mediterraneo.\nNell'isola ci sono altri siti in cui sono state ritrovate ossa di elefante nano e ippopotamo pigmeo, ma non oggetti di produzione umana.\nPosizione del sito.\nIl riparo di Aetokremnos si trova attualmente su una scogliera a picco sul mare. Tuttavia 12.000 anni il livello del mare era considerevolmente pi\u00f9 basso, per cui il sito era posizionato alla sommit\u00e0 di una parete rocciosa sovrastante una spianata costiera costellata di dune. Questo permette di spiegare la presenza di animali che altrimenti avrebbero difficilmente potuto cercare rifugio sotto una roccia a picco sul mare."}
{"id": "2827858", "revid": "188402", "url": "https://it.wikipedia.org/wiki?curid=2827858", "title": "Kdeedu", "text": ""}
{"id": "2827859", "revid": "599013", "url": "https://it.wikipedia.org/wiki?curid=2827859", "title": "Hans Spaan", "text": "Carriera.\nSpaan esord\u00ec nelle competizioni a met\u00e0 anni settanta: la sua prima gara fu a Tolbert nel 1975. Nel 1979 venne ingaggiato dalla Van Veen, importatore olandese Kreidler, conquistando il titolo di campione olandese della 50. Il titolo gli diede la possibilit\u00e0 di esordire nel Motomondiale, al GP di Jugoslavia 1980 della 50, dove non and\u00f2 a punti. La stagione vedr\u00e0 il pilota olandese al sesto posto nel Mondiale, con tre quarti posti, e di nuovo campione nazionale della 50.\nSpaan rest\u00f2 alla corte della Van Veen sino al fallimento di quest'ultima nel 1983, ottenendo in quest'ultima stagione il suo primo podio nel Mondiale (secondo in Jugoslavia) e due titoli nazionali (1982 in 50 e 1983 in 80). Con l'avvento della nuova classe 80 affianc\u00f2 Pier Paolo Bianchi in sella all'artigianale HuVo-Casal, ottenendo due podi (secondo in Olanda e terzo in Belgio) e il sesto posto in classifica.\nDopo alcune stagioni caratterizzate da scarse prestazioni (il migliore fu il 1986, terminato al quarto posto), dal 1988 Spaan pass\u00f2 in 125. In sella ad una Honda termin\u00f2 terzo il Mondiale. Le due stagioni successive videro il pilota olandese lottare per il titolo: nel 1989 (anno della sua prima vittoria, sul circuito di casa) fin\u00ec dietro solo ad \u00c0lex Crivill\u00e9, mentre l'anno successivo dovette arrendersi a Loris Capirossi.\nLa stagione '91 segn\u00f2 l'inizio del declino di Spaan, che termin\u00f2 il Campionato della 125 al quattordicesimo posto. Dopo altre tre stagioni di scarsi risultati, l'olandese si ritir\u00f2 al termine della stagione agonista del 1994. Dopo il ritiro, Spaan si mise in societ\u00e0 con il connazionale Arie Molenaar, portando ai titoli 1995 e 1996 della ottavo di litro il giapponese Haruchika Aoki."}
{"id": "2827860", "revid": "834", "url": "https://it.wikipedia.org/wiki?curid=2827860", "title": "Il diario di Anna Frank (film 2008)", "text": ""}
{"id": "2827863", "revid": "92723", "url": "https://it.wikipedia.org/wiki?curid=2827863", "title": "Pattinaggio di figura ai XX Giochi olimpici invernali - Danza su ghiaccio", "text": "Le gare di Danza su ghiaccio ai XX Giochi olimpici invernali si sono svolte il 17 (obbligatorio), il 19 (originale) e il 20 febbraio 2006 (libero) al Palazzo a Vela di Torino."}
{"id": "2827866", "revid": "1305772", "url": "https://it.wikipedia.org/wiki?curid=2827866", "title": "Pensiero tragico", "text": "Il pensiero tragico sorge opponendosi all'hegelismo. Secondo Hegel la contraddizione \u00e8 una radice maligna causa di sofferenza, tuttavia il processo dialettico che pensa la contraddizione saprebbe pure risolverla, poich\u00e9 il pantragismo verrebbe superato dal panlogismo. Per Hegel pensiero ed essere sono la stessa cosa e dunque la ragione risolverebbe la realt\u00e0 e le sue contraddizioni, mentre per il pensiero tragico la ragione indaga l'essere, vi riflette, propone delle ipotesi, ma il mistero dell'essere e il suo enigma restano sostanzialmente tali. Ecco perch\u00e9 il pensiero tragico, a differenza di quello hegeliano, non considera la filosofia un oltrepassamento della religione, ma conserva un legame con il mito e con la tradizione religiosa, e non per risolverli in s\u00e9 e quindi per superarli, bens\u00ec considerandoli una fonte inesauribile proprio in quanto misteriosa ed enigmatica. \"Questo carattere di irriducibilit\u00e0 del mistero e dell'enigma, dell'enigma dell'essere, [...] segna la differenza tra pensiero tragico e razionalismo metafisico.\""}
{"id": "2827869", "revid": "56620", "url": "https://it.wikipedia.org/wiki?curid=2827869", "title": "Guillaume Marie Anne Brune", "text": ""}
{"id": "2827871", "revid": "1005847", "url": "https://it.wikipedia.org/wiki?curid=2827871", "title": "\u00c9tienne-Denis Pasquier", "text": "Prefetto di polizia durante l'Impero, fu pi\u00f9 volte ministro (giustizia, affari esteri) sotto la Restaurazione, cancelliere di Francia e presidente della Camera dei Pari durante la Monarchia di Luglio.\nBiografia.\nRampollo di un'antica famiglia di nobilt\u00e0 di toga nobilitata nel 1671, \u00c9tienne-Denis Pasquier era figlio di \u00c9tienne Pasquier, consigliere al Parlamento di Parigi condannato a morte dal tribunale rivoluzionario e giustiziato il 1\u00b0 floreale anno II (20 aprile 1794), e di Anne Th\u00e9r\u00e8se Nicole Gauthier des Pr\u00e9aux. Lui stesso, dopo gli studi al coll\u00e8ge de Juilly, era stato nominato, con dispensa per la giovane et\u00e0, consigliere al Parlamento di Parigi (1787). Durante il Regime del Terrore spos\u00f2 Anne de Serre Saint-Roman (1762-1844), vedova del conte Claude du Pin de Rochefort, fu arrestato ed imprigionato per due mesi nella prigione di Saint-Lazare; torn\u00f2 in libert\u00e0 solo dopo la caduta di Robespierre.\nL'Impero.\nDopo qualche anno di lontananza dagli affari pubblici, grazie alla protezione di Cambac\u00e9r\u00e8s fu nominato \"ma\u00eetre des requ\u00eates\" al Consiglio di Stato (11 giugno 1806), barone dell'Impero (29 novembre 1808), consigliere di Stato (8 febbraio 1810).\nIl 14 ottobre 1810, poco dopo la promozione ad ufficiale della Legion d'onore, divenne prefetto di polizia succedendo a Louis Nicolas Dubois. Nel 1812 non riusc\u00ec ad impedire il complotto dei generali Malet e Lahorie, ma fu ingannato dai congiurati, arrestato e condotto alla Prison de la Force, da cui usc\u00ec grazie all'intervento del generale Hulin. Malgrado l'incidente fu mantenuto nelle sue funzioni e serv\u00ec Napoleone con zelo, sebbene non sempre con efficacia.\nLa Restaurazione.\nNel 1814 entr\u00f2 in contatto con Nesselrode al momento dell'entrata delle truppe alleate a Parigi, per presentare all'Imperatore di Russia la sottomissione della Capitale. Prese misure d'ordine pubblico commisurate alla situazione, risolvendosi ad \u00abusare tutti i mezzi in suo potere per facilitare la restaurazione dei Borbone\u00bb, e tent\u00f2 di dirigere il Consiglio di Stato verso tale fine. Lasci\u00f2 la carica il 13 maggio e fu nominato direttore generale del corpo degli ingegneri di strade e ponti (\"corps des ing\u00e9nieurs des ponts et chauss\u00e9es\").\nL'Imperatore lo lasci\u00f2 senza incarichi durante i Cento giorni nonostante prestasse giuramento alla nuova Costituzione. Con la Restaurazione fu nominato ministro della Giustizia e degli Interni \"ad interim\" nel governo Fouch\u00e9-Talleyrand (7 luglio 1815). In tali importanti funzioni seppe dimostrare abilit\u00e0 e coraggio nel resistere alle rivendicazioni di von Bl\u00fccher e von M\u00fcffling. Prese misure per evitare che lo scioglimento dell'Armata della Loira desse luogo a disordini. Condann\u00f2, si disse, gli eccessi della reazione realista (il Terrore bianco, l'assassinio di Brune, l'esecuzione di Lab\u00e9doy\u00e8re e Ney) e si sforz\u00f2 di far prevalere le idee moderate. Prepar\u00f2 le ordinanze del 23 agosto 1815, che, rifacendosi a quelle del 1814, riorganizzavano il Consiglio di Stato riavvicinandolo al modello napoleonico piuttosto che a quello dell'antico Consiglio del Re. Lasci\u00f2 il potere con Talleyrand il 25 settembre 1815.\nElevato alla dignit\u00e0 della gran croce della Legion d'onore (28 settembre 1815), fu nominato \n\"ministre d'\u00c9tat\" e membro del Consiglio privato del Re.\nIl 22 agosto 1815 fu eletto deputato del collegio della Sarthe e del collegio della Senna. Opt\u00f2 per la Senna e fu rieletto il 4 ottobre 1816 e ancora il 20 settembre 1817. Fu chiamato nel 1816 alla presidenza della Camera dei deputati, che conserv\u00f2 sino a che entr\u00f2 a far parte del governo Richelieu I in qualit\u00e0 di ministro della Giustizia (9 gennaio 1817). Approv\u00f2 la legge Lain\u00e9 sulle elezioni e la legge Gouvion-Saint-Cyr sul reclutamento dell'esercito. Con l'entrata in vigore della nuova legge elettorale e con le elezioni del 1818 si dimise con l'intero governo (18 settembre 1818).\nPasquier rifiut\u00f2 un portafogli nei due governi successivi (governo Dessolles e governo Decazes) e reclam\u00f2 la revisione della legge elettorale del 5 febbraio 1817. La questione spacc\u00f2 il governo: Decazes appoggiava Pasquier, mentre gli altri ministri (Dessolles, Gouvion-Saint-Cyr e Louis) diedero le dimissioni. Pasquier ebbe allora il ministero degli affari esteri (9 novembre 1819) nel successivo rimpasto di governo. Rimase ministro dopo l'assassinio del duca di Berry nel governo Richelieu II, segnalandosi per l'abilit\u00e0 con cui difese le misure che sospendevano le libert\u00e0 individuali e la libert\u00e0 di stampa, e che riducevano il potere di suffragio.\nQuando le elezioni parziali del 1821 ebbero consolidato la maggioranza ultrarealista, la Camera dei deputati vot\u00f2 - nel corso della discussione dell'Indirizzo alla Corona - una frase relativa alla politica estera i cui sottintesi oltraggiarono Luigi XVIII, il che apr\u00ec la strada alle dimissioni del duca di Richelieu (13 dicembre 1821), imitato da Pasquier.\nIl 24 settembre precedente Pasquier era stato nominato Pari di Francia: alla Camera dei Pari si avvicin\u00f2 all'opposizione costituzionale, vot\u00f2 contro il diritto di maggiorasco, contro la legge sul sacrilegio, contro la legge di conversione delle rendite. Diede prova di rara presenza di spirito e grande sangue freddo sostenendo tutti gli attacchi parlamentari.\nNel 1828 rifiut\u00f2 di entrare nel governo Martignac.\nLa Monarchia di Luglio.\nPasquier si avvicin\u00f2, dopo i \"Trois Glorieuses\", alla Monarchia di Luglio. Pare abbia dichiarato: \u00abIl giuramento politico \u00e8 una contromarca per rientrare allo spettacolo\u00bb. Nominato presidente della Camera dei Pari il 3 agosto 1830, occup\u00f2 tale funzione sino alla rivoluzione del 1848.\nIn tale veste ebbe a dirigere il processo ai ministri di Carlo X, quello agli insorti di aprile, quello a Giuseppe Fieschi, ad Armand Barb\u00e8s, al principe Luigi-Napoleone Bonaparte dopo lo sbarco a Boulogne-sur-Mer, ai ministri Teste e Cubi\u00e8res. Sostenne la politica personale di Luigi Filippo e, con la formazione della \"coalizione\" del 1839, abbracci\u00f2 la parte del governo e del conte Mol\u00e9.\nNel 1837 il re rimise in auge per lui il titolo di cancelliere di Francia. Fu creato duca il 16 dicembre 1844 con lettere patenti del 3 febbraio 1845 e autorizzazione di trasmissione al titolo in favore del pronipote, che aveva adottato, Gaston d'Audiffret (1823-1905), figlio della nipote Gabrielle Pasquier e del conte Florimond-Louis d'Audiffret.\nAmico di Chateaubriand, era stato candidato all'Acad\u00e9mie fran\u00e7aise nel 1820 come \u00abamico delle lettere\u00bb ma vi fu ammesso solo nel 1842 succedendo a Frayssinous, contro Alfred de Vigny che ottenne 8 voti. Teneva un salotto letterario e diede vita in seno all'Acad\u00e9mie, col duca de Broglie e il duca de Noailles, al \u00abpartito dei duchi\u00bb.\nLa rivoluzione del 1848 pose fine alla sua carriera politica.\nEbbe una lunga relazione con la contessa de Boigne: \u00abEsisteva una credenza assai diffusa alle Tuileries e al Palazzo del Lussemburgo - scrisse Montalivet - cio\u00e8 che dopo la morte di M.me Pasquier, il Cancelliere avesse sposato in Inghilterra M.me de Boigne [...] Io sono fra quelli che credono al matrimonio segreto. Comunque sia, durante l'ultima parte della sua vita, il duca Pasquier visse con la contessa de Boigne la pi\u00f9 dolce e la pi\u00f9 costante intimit\u00e0\u00bb."}
{"id": "2827873", "revid": "1104133", "url": "https://it.wikipedia.org/wiki?curid=2827873", "title": "Sei bellissima/Spiagge di notte", "text": "Sei bellissima/Spiagge di notte \u00e8 il secondo 45 giri di Loredana Bert\u00e8, pubblicato nel 1975 dall'etichetta discografica CGD.\nDescrizione.\nIl disco venne pubblicato con due diverse copertine, la prima con una foto della cantante al centro e i contorni blu e la seconda con l'aggiunta della scritta \"Questo disco per l'estate \u00e8 stato scelto da Supersonic\", con riferimento all'omonima trasmissione radiofonica.\nEntrambi i brani del disco sono arrangiati da Vince Tempera, e sono stati inseriti nell'album \"Normale o super\" uscito nel 1976.\n\"Sei bellissima\".\n\"Sei bellissima\" \u00e8 una delle canzoni pi\u00f9 note di Loredana Bert\u00e8; con questo brano, scritto da Claudio Daiano per il testo e da Gian Pietro Felisatti per la musica, la cantante ha partecipato a \"Un disco per l'estate\" nell'edizione del 1975, venendo tuttavia eliminata. Di contro, la canzone ha ottenuto un buon successo di vendite, risultando una delle canzoni pi\u00f9 conosciute e di maggior successo della Bert\u00e9. Fu il primo 45 giri della cantante a raggiungere la top 10 e, nel contempo, a superare la soglia delle centomila copie.\nLa canzone fu pubblicata nella prima versione del disco, ad aprile, in versione con il testo censurato dalla casa discografica (i versi \"a letto mi diceva sempre / non vali che un po' pi\u00f9 di niente\" sostituiti da \"e poi mi diceva sempre / non vali che un po' pi\u00f9 di niente\") e nella seconda, a luglio, con il testo originale.\nNel 1985 \u00e8 stata inserita all'interno della colonna sonora del film \"La messa \u00e8 finita\" di Nanni Moretti.\nControversie.\nNell'autobiografia di Loredana Bert\u00e8, \"Traslocando-\u00c8 andata cos\u00ec,\" scritta con Malcom Pagani, la cantautrice afferma che scrisse il testo ispirandosi alla storia d'amore con Adriano Panatta, ma che, non essendo ancora iscritta alla Siae all'epoca, non pot\u00e9 firmare il brano, che venne registrato a nome Daiano/Felisatti.\nCover.\nNel 1987 Iva Zanicchi include una sua versione nell'album \"Care colleghe\". Nel 1996 Syria ne ha inciso una versione nell'album \"Non ci sto\", mentre nel 2005 Dolcenera pubblica una cover di \"Sei bellissima\" nell'album \"Un mondo perfetto\".\nNel 1997, la cantante brasiliana Vanessa Barum pubblica una cover in portoghese del brano, di nome \"Bel\u00edssima\", nel suo album di debutto. Questa versione \u00e8 stata parte della colonna sonora della telenovela \"O fim do mundo\".\n\"Spiagge di notte\".\n\"Spiagge di notte\" \u00e8 una canzone scritta, sia per il testo che per la musica, da Daniele Pace.\nDuetto con Alessandra Amoroso.\nSei bellissima \u00e8 un brano musicale della cantante italiana Loredana Bert\u00e8, riprodotta in collaborazione con Alessandra Amoroso, contenuta nell'album \"Amici non ne ho... ma amiche s\u00ec!\", pubblicato dalla cantante nel 2016.\nIl brano viene pubblicato come secondo singolo estratto dall'album il 28 ottobre 2016."}
{"id": "2827875", "revid": "339392", "url": "https://it.wikipedia.org/wiki?curid=2827875", "title": "Tin Tin", "text": ""}
{"id": "2827876", "revid": "36426", "url": "https://it.wikipedia.org/wiki?curid=2827876", "title": "Plasticismo (arte)", "text": ""}
{"id": "2827878", "revid": "408977", "url": "https://it.wikipedia.org/wiki?curid=2827878", "title": "KMLDonkey", "text": ""}
{"id": "2827881", "revid": "30364195", "url": "https://it.wikipedia.org/wiki?curid=2827881", "title": "Disuguaglianza di Bell", "text": ""}
{"id": "2827886", "revid": "125486790", "url": "https://it.wikipedia.org/wiki?curid=2827886", "title": "Jean-Baptiste Bourguignon d'Anville", "text": "Biografia.\nVenne nominato geografo del re nel 1718, e durante la sua attivit\u00e0 realizz\u00f2 211 carte geografiche considerate le migliori dell'epoca. La loro precisione, basata sulle scoperte pi\u00f9 recenti del tempo, rivoluzion\u00f2 la cartografia. Fra le sue carte pi\u00f9 importanti figura una carta della Cina (1735) rimasta come riferimento fino al XIX secolo, oltre che dell'Italia (1743), dell'Africa (1749), dell'Asia (1751) e dell'India (1752). Grazie ai suoi metodi critici \u00abconosceva la terra senza averla vista\u00bb, e senza essersi mai allontanato da Parigi per pi\u00f9 di quaranta leghe.\nPubblic\u00f2 un \"Atlas g\u00e9n\u00e9ral\" nel 1737, diversi atlanti storici e numerosi scritti sulla geografia e la meteorologia antiche. Collabor\u00f2 alla stesura dell\"Encyclop\u00e9die\".\nVenne eletto all\"Acad\u00e9mie des inscriptions et belles-lettres\" nel 1754 e all\"Acad\u00e9mie des sciences\" nel 1773.\nD'Anville contest\u00f2 la teoria di Newton, argomentando che la terra non \u00e8 rotonda ma che ha un diametro maggiore ai poli rispetto a quello dell'equatore.\nJean-Denis Barbi\u00e9 du Bocage fu uno dei suoi allievi.\nLa citt\u00e0 canadese di Danville porta il suo nome.\nLa sua cartografia.\nOltre alle carte geografiche da lui realizzate, d'Anville aveva realizzato una grande quantit\u00e0 di documenti, sia stampati che manoscritti, la pi\u00f9 completa collezione, secondo Bon-Joseph Dacier, che era mai esistita. Egli aveva messo assieme una collezione, arricchita dalle donazioni fatte da collezionisti e viaggiatori di tutti i paesi. Nel 1772 decise di regalare la sua collezione al re, ma soltanto nel 1779 riusc\u00ec a realizzare il suo desiderio. Alla morte di d'Anville, pieno di onori ma non altrettanto di denaro, la collezione pass\u00f2 dal Museo del Louvre dove si trovava, a Versailles, dove Jean-Denis Barbi\u00e9 du Bocage prosegu\u00ec l'inventario. Louis-Charles-Joseph de Manne, conservatore-amministratore della \"Biblioth\u00e8que du Roi\", che aveva ereditato la collezione di d'Anville e tutti i carteggi, decise nel 1802 di pubblicare un'opera geografica. Le opere di d'Anville avrebbero dovuto essere pubblicate in sei volumi accompagnate dalle carte geografiche, ma l'opera venne interrotta a seguito della scomparsa di M. de Manne nel 1832 e soltanto due dei volumi vennero pubblicati nel 1834 per volont\u00e0 della vedova e del figlio.\nLa collezione pass\u00f2 poi sotto la tutela del Ministero degli Esteri, prima di venire, nel 1924, inglobata nella Biblioth\u00e8que nationale de France. Il lavoro fatto da Charles Du Bus permise di appurare che erano andati smarriti diversi manoscritti nel periodo in cui la collezione era rimasta al Ministero. Oggi essa contiene 10.500 carte di tutte le regioni e di tutte le epoche, dalle prime carte dell'epoca di Tolomeo fino agli anni 1770-1780. Marcel Destombes ha ritrovato al dipartimento delle \"Estampes et de la Photographie\" trentaquattro piante manoscritte di citt\u00e0 cinesi, utilizzate da d'Anville per la stesura delle sue mappe."}
{"id": "2827888", "revid": "247933", "url": "https://it.wikipedia.org/wiki?curid=2827888", "title": "Westoverledigen", "text": ""}
{"id": "2827894", "revid": "90900", "url": "https://it.wikipedia.org/wiki?curid=2827894", "title": "NASA Astronaut Group 19", "text": "Il NASA Astronaut Group 19 (\"The Peacocks\"). Il gruppo \u00e8 costituito da due piloti, sei specialisti di missione e tre specialisti di missione educatori. Questi 11 astronauti hanno iniziato l'addestramento nel 2004."}
{"id": "2827896", "revid": "180559", "url": "https://it.wikipedia.org/wiki?curid=2827896", "title": "Divorzio", "text": "Il divorzio (dal latino \"divortium\", da \"di-vertere\", \"separarsi\"), o scioglimento del matrimonio, \u00e8 un istituto giuridico che decreta la fine di un matrimonio. Non va confuso con l'annullamento del matrimonio, perch\u00e9 prevede la fine di un matrimonio legalmente valido e non il suo disconoscimento.\nLe leggi sul divorzio variano considerevolmente in tutto il mondo, ma nella maggior parte dei paesi la validit\u00e0 del divorzio richiede la sentenza di un tribunale o il provvedimento di altra autorit\u00e0 in una procedura legale. La procedura legale per il divorzio pu\u00f2 anche comportare questioni riguardanti gli alimenti, la custodia e il mantenimento dei figli. Nei paesi in cui la monogamia \u00e8 legge, il divorzio permette un nuovo matrimonio.\nAlcuni paesi hanno legalizzato il divorzio solo in anni relativamente recenti (tra cui Spagna, Italia, Portogallo, Repubblica d'Irlanda e Malta). Ad oggi solo due paesi al mondo - le Filippine e Citt\u00e0 del Vaticano - non possiedono nei loro ordinamenti una procedura civile per il divorzio.\nAspetti culturali.\nIl diritto romano ammetteva la separazione e le seconde nozze, con una discriminazione a sfavore delle donne, che gli autori patristici contrastarono in relazione all'adulterio maschile e femminile. Alle donne era infatti normalmente precluso il diritto di risposarsi. Il codice di Giustiniano I specificava le seguenti ragioni di divorzio:\nPrima dell'introduzione del divorzio per cause incolpevoli nel XX secolo, una delle due parti doveva dimostrare una responsabilit\u00e0 causale del partner, tipicamente l'abbandono, la crudelt\u00e0 o l'adulterio.\nOrmai, in quasi tutte le giurisdizioni occidentali, il divorzio non richiede che una delle due parti debba far valere le responsabilit\u00e0 dell'altra per arrivare alla dissoluzione dell'unione. L'esigenza di dimostrare la responsabilit\u00e0 o la colpa \u00e8 stata poi rivista e ritirata dai termini delle leggi sul divorzio; tale nuova modalit\u00e0 di scioglimento divenne popolare nel Regno Unito, in Australia, negli Stati Uniti, in Canada, in Sudafrica e in Nuova Zelanda tra gli anni 1960 e '70. Nelle giurisdizioni che non prevedono una responsabilit\u00e0 di una delle parti per decretare lo scioglimento, una semplice causale, riguardante ad esempio differenze inconciliabili o un'irrimediabile rottura del rapporto interpersonale, \u00e8 sufficiente per stabilire la fine del matrimonio.\nLegislazione in Italia.\nIl divorzio venne introdotto a livello legale in Italia il 1\u00ba dicembre 1970, nonostante l'opposizione della Democrazia Cristiana, con la . Detta legge entr\u00f2 in vigore il 18 dicembre 1970.\nMancando l'unanimit\u00e0 nell'approvazione della legge ed anzi essendo contrario il partito di maggioranza relativa, negli anni seguenti si organizz\u00f2 un movimento politico, sostenuto anche dai partiti contrari all'introduzione della legge, che promosse un referendum abrogativo, nell'intento di far abrogare la legge 1\u00ba dicembre 1970, n. 898. Nel referendum sul divorzio, tenutosi nel 1974, la maggioranza si espresse per il mantenimento dell'istituto.\nNella legge italiana il divorzio \u00e8 chiamato scioglimento del matrimonio e, nel caso di matrimonio religioso, cessazione degli effetti civili del matrimonio.\nUna particolarit\u00e0 del sistema giuridico italiano \u00e8 che, salvo rare eccezioni, il divorzio non pu\u00f2 essere ottenuto direttamente con il relativo procedimento giudiziario, ma deve di solito essere preceduto da un periodo di separazione coniugale (un anno in caso di separazione giudiziale, sei mesi in caso di separazione consensuale), oggetto di una precedente procedura, dimodoch\u00e9 il procedimento diventa doppio a distanza di qualche mese o anno. Al procedimento la legge ha voluto attribuire una particolare solennit\u00e0, atteso che l'udienza di comparizione dei coniugi deve tenersi davanti al presidente del Tribunale. Dal 2014, per il divorzio su domanda congiunta non \u00e8 pi\u00f9 necessario rivolgersi al tribunale, ma per i coniugi senza figli minori o incapaci o portatori di handicap grave o economicamente non autosufficienti pu\u00f2 avvenire con dichiarazione condivisa e congiunta al sindaco quale ufficiale di stato civile del comune, con assistenza facoltativa di un avvocato. I coniugi i cui figli hanno i predetti problemi possono divorziare attraverso una negoziazione assistita da almeno un avvocato per parte, senza rivolgersi al tribunale.\nIl costo della procedura giudiziaria \u00e8 spesso di ostacolo all'inizio del procedimento, tanto che molti coniugi mantengono indefinitamente lo stato di separazione pur essendo conviventi con un'altra persona. La situazione potrebbe cambiare con le pi\u00f9 recenti riforme. \n\u00c8 stato fatto notare anche che il numero di separazioni e divorzi \u00e8 abbastanza diverso nelle diverse zone d'Italia, spaziando dalle 98 separazioni o divorzi ogni 10.000 abitanti della provincia di Lodi alle 17 separazioni o divorzi per 10.000 abitanti della provincia di Crotone."}
{"id": "2827898", "revid": "297059", "url": "https://it.wikipedia.org/wiki?curid=2827898", "title": "Robert S. Kimbrough", "text": ""}
{"id": "2827899", "revid": "481666", "url": "https://it.wikipedia.org/wiki?curid=2827899", "title": "Lila Lee", "text": "Giovinezza.\nNacque in una famiglia borghese di immigrati tedeschi, che si trasfer\u00ec a New York quando Lila era ancora molto giovane. Per trovare un passatempo alla figlia, gli Appel spinsero Lila ad unirsi agli spettacoli di rivista per bambini organizzati da Gus Edwards, dove le venne dato il soprannome di \"Cuddles\", che le rimase attaccato per il resto della sua carriera di attrice. Le sue interpretazioni sul palcoscenico diventarono cos\u00ec popolari presso il pubblico che i genitori dovettero ritirarla dalla scuola e farla studiare con insegnanti privati. Edwards sarebbe in seguito diventato il suo manager storico.\nLa carriera.\nNel 1918 le venne offerto un contratto cinematografico dall'importante produttore Jesse Lasky della Famous Players-Lasky Corporation, che in seguito divenne la Paramount Pictures. Gi\u00e0 il suo primo film, \"The Cruise of the Make-Believes\", garant\u00ec alla diciassettenne stellina l'apprezzamento del pubblico e Lasky decise ben presto di lanciarla con una sostenuta campagna pubblicitaria. La critica la lod\u00f2 per i suoi personaggi di ragazza pulita in cui la gente poteva facilmente identificarsi. La carriera della Lee si svilupp\u00f2 quindi in fretta e spesso si trov\u00f2 a recitare al fianco di divi affermati come Conrad Nagel, Gloria Swanson, Wallace Reid, Roscoe 'Fatty' Arbuckle e Rodolfo Valentino.\nNel 1922 interpret\u00f2 il ruolo di Carmen nel celeberrimo \"Sangue e arena\", al fianco di Rodolfo Valentino e Nita Naldi, e subito dopo venne scelta tra le vincitrici della prima edizione del concorso WAMPAS Baby Stars. Lila Lee continu\u00f2 a essere molto popolare per tutti gli anni venti collezionando interpretazioni in pellicole che ottennero grande successo sia di critica che di pubblico.\nQuando i \"ruggenti anni '20\" si conclusero, la sua popolarit\u00e0 inizi\u00f2 a scemare e la Lee inizi\u00f2 a prepararsi per il passaggio al cinema parlato. Fu una delle poche dive del muto la cui fama non spar\u00ec all'improvviso con l'avvento del sonoro. Torn\u00f2 a lavorare per i principali studios e comparve, tra l'altro, nell'unico film sonoro di Lon Chaney, \"The Unholy Tree\" (1930). Tuttavia una serie di scelte professionali sbagliate, i ricorrenti attacchi di tubercolosi di cui soffriva e i suoi problemi di alcolismo, finirono per ostacolare i suoi progetti e Lila Lee fin\u00ec per essere scritturata per lo pi\u00f9 per pellicole di serie B.\nNegli anni quaranta recit\u00f2 in diversi allestimenti teatrali, mentre negli anni cinquanta prese parte ad alcune delle prime soap opera televisive.\nVita privata.\nLila Lee si spos\u00f2 e divorzi\u00f2 tre volte. Il suo primo marito fu l'attore e regista James Kirkwood, che spos\u00f2 nel 1923. Il matrimonio fin\u00ec nell'agosto 1931 con la sua fuga. La Lee e Kirkwood nel 1924 avevano avuto un figlio, James Kirkwood Jr., la cui custodia venne affidata al padre: in seguito il ragazzo divent\u00f2 uno stimato commediografo e sceneggiatore e scrisse lavori come \"A Chorus Line\" e \"P.S. Your Cat Is Dead!\". Il secondo marito fu il broker Jack R. Peine (sposato nel 1934 e lasciato nel 1935) mentre il terzo l'altro broker John E. Murphy (sposato nel 1944 e lasciato nel 1949).\nLila Lee mor\u00ec colpita da un ictus nel 1973."}
{"id": "2827902", "revid": "297059", "url": "https://it.wikipedia.org/wiki?curid=2827902", "title": "Joseph M. Acaba", "text": ""}
{"id": "2827908", "revid": "342773", "url": "https://it.wikipedia.org/wiki?curid=2827908", "title": "Cameriera", "text": ""}
{"id": "2827910", "revid": "126257", "url": "https://it.wikipedia.org/wiki?curid=2827910", "title": "San Sebastiano (Vincenzo Foppa)", "text": "San Sebastiano \u00e8 un affresco staccato (265x170 cm) di Vincenzo Foppa, databile al 1489 circa e conservato nella Pinacoteca di Brera a Milano.\nStoria.\nL'opera proviene dal primo altare a sinistra della chiesa milanese di Santa Maria di Brera, dove faceva pendant con un \"San Rocco\" probabilmente dello stesso autore, che venne strappato nel 1787 e andando successivamente perduto. Dalla stessa chiesa proviene anche la \"Madonna del Tappeto\", sempre a Brera. L'opera \u00e8 databile alla seconda met\u00e0 degli anni ottanta del XV secolo, quando si manifest\u00f2 un interesse di Foppa verso la prospettiva e il gusto archeologico di Bramante, attivo a Milano dal 1479. \nDescrizione e stile.\nSan Sebastiano \u00e8 raffigurato legato a una colonna di marmo verde con capitello corinzio su un piedistallo all'estrema destra della scena, mentre il centro \u00e8 rappresentato da tre arcieri che arrivano da un grande arco a tutto sesto, decorato da medaglioni secondo un gusto \"all'antica\". L'architettura monumentale \u00e8 costruita secondo intenti scenografici che mettono in secondo piano anche il rigore prospettico, a vantaggio di un'attenzione agli effetti luminosi che evidenziano, ad esempio, i profili dell'architettura rendendoli luminescenti. \nIl santo ha una posa che ricorda la statuaria classica e un'espressione dolorosa di grande intensit\u00e0. Notevole \u00e8 anche la caratterizzazione degli sgherri, con tipi presi dalla quotidianit\u00e0, che ricordano gli affreschi di \"Uomini d'arme\" di casa Visconti-Panigarola. \nLe incisioni sull'intonaco, ancora visibili, rivelano lo schema prospettico usato dall'autore e mostrano anche un pentimento d'artista nel braccio destro del santo."}
{"id": "2827912", "revid": "121741567", "url": "https://it.wikipedia.org/wiki?curid=2827912", "title": "Giovanni Roberti", "text": "Biografia.\nDurante la seconda guerra mondiale fu catturato dagli inglesi e internato nel Campo di concentramento di Hereford in Texas.\nGiuslavorista, oltre ad essere stato docente di legislazione del lavoro presso l'Universit\u00e0 di Napoli, fu cofondatore e presidente dal 1950 e segretario generale dal 1964 al 1977 della CISNAL, il sindacato vicino alle posizioni del sindacalismo nazionale.\nEletto nel 1948 alla Camera dei deputati nel collegio di Napoli per il Movimento Sociale Italiano, ha seduto ininterrottamente a Montecitorio come deputato del MSI dalla prima alla settima legislatura (1976-1979), ricoprendo innumerevoli incarichi, ed \u00e8 stato capogruppo del suo partito dalla II alla IV legislatura. Nel 1977 ader\u00ec al gruppo e al partito di Democrazia Nazionale. Dal 1979, dopo la sconfitta elettorale di D.N., si ritir\u00f2 dalla politica.\nNel 1988 pubblic\u00f2 il volume \"L'opposizione di destra in Italia, 1946-1979\"\n\u00c8 morto il 18 gennaio 2010, all'et\u00e0 di cento anni."}
{"id": "2827913", "revid": "16784", "url": "https://it.wikipedia.org/wiki?curid=2827913", "title": "Bjurholm", "text": "Bjurholm \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2827917", "revid": "75433", "url": "https://it.wikipedia.org/wiki?curid=2827917", "title": "Assistenti tecnici", "text": ""}
{"id": "2827918", "revid": "1613689", "url": "https://it.wikipedia.org/wiki?curid=2827918", "title": "\u00c5sele", "text": "\u00c5sele \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2827919", "revid": "287204", "url": "https://it.wikipedia.org/wiki?curid=2827919", "title": "Asele", "text": ""}
{"id": "2827921", "revid": "830939", "url": "https://it.wikipedia.org/wiki?curid=2827921", "title": "Johann Christoph Andreas Mayer", "text": ""}
{"id": "2827934", "revid": "1543377", "url": "https://it.wikipedia.org/wiki?curid=2827934", "title": "Big Match", "text": "Big Match \u00e8 un gioco a premi della societ\u00e0 SISAL basato su pronostici legati alle partite di calcio nato nel 2004.\nLa schedina \u00e8 divisa in tre parti, nelle prime due sono elencate una serie di sei partite, nella terza solo tre incontri. Nelle prime due parti bisogna indovinare il risultato di tre delle sei partite scelte a piacere basandosi sulle regole dei segni 1 x oppure 2, sul modello del Totocalcio; nell'ultima parte si deve prevedere il risultato esatto di uno dei tre confronti sempre scelto dal giocatore, sono elencati 15 risultati a cui si aggiunge un sedicesimo detto \"A\" nel caso l'avvenimento termini 3-3 oppure con minimo 4 reti segnate da almeno una delle due squadre. \u00c8 prevista una sola categoria di vincite con tutti e sette i pronostici azzeccati."}
{"id": "2827935", "revid": "773636", "url": "https://it.wikipedia.org/wiki?curid=2827935", "title": "Division 2 1978-1979", "text": "La Division 2 1978-1979 \u00e8 stata la quarantesima edizione della Division 2, la seconda serie del campionato francese di calcio. Composta da 36 squadre divise in 2 gironi \u00e8 stata vinta dal , che ha avuto la meglio nell'incontro per il titolo con il , tuttavia ha rifiutato la promozione perch\u00e9 non voleva diventare un club professionista.\nI capocannonieri sono stati Antoine Trivino del Gueugnon con 24 gol per il girone A, e Patrick Martet del Brest con 26 gol per il girone B."}
{"id": "2827936", "revid": "123383969", "url": "https://it.wikipedia.org/wiki?curid=2827936", "title": "Madonna del tappeto", "text": "La Madonna del tappeto (\"Madonna col Bambino tra i santi Giovanni Battista e Giovanni Evangelista\") \u00e8 un affresco staccato (192x173 cm) di Vincenzo Foppa, datato 10 ottobre 1485 e conservato nella Pinacoteca di Brera a Milano.\nStoria.\nL'opera proviene dalla sovrapporta della sagrestia della chiesa milanese di Santa Maria di Brera, da cui fu staccato con la tecnica dello stacco vero e proprio e dello stacco a massello prima del 1884, anno di ingresso nella galleria milanese. Dalla stessa chiesa proviene anche il \"san Sebastiano\", sempre a Brera. L'opera legata all'interesse di Foppa verso la prospettiva e il gusto archeologico di Bramante, attivo a Milano dal 1479.\nL'affresco ebbe un certo successo per la sua originale ricerca spaziale, venendo ripreso pochi anni dopo da Bergognone per un affresco nel transetto della Certosa di Pavia.\nDescrizione e stile.\nL'affresco, dal caratteristico aspetto opaco, \u00e8 stato dipinto a calce ed \u00e8 stato staccato dalla prete originaria tramite la tecnica dello stacco vero e proprio e quella dello stacco a massello.\nRappresenta la Vergine e il Bambino, che si affacciano da un balcone marmoreo da cui pende un prezioso tappeto di fattura orientale, su cui \u00e8 poggiato il Bambino. I due sono rappresentati sotto un monumentale arco a tutto sesto, del quale si vede in scorcio l'intradosso con marmi policromi che simula una volta a lacunari, decorato da medaglioni con profili ed altri elementi desunti dall'antichit\u00e0. Ai loro lati si trovano le figure di san Giovanni Battista e san Giovanni Evangelista, entrambe di giovane aspetto, inginocchiate. San Giovanni Battista (a sinistra) indica la Vergine ma posa lo sguardo sullo spettatore, coinvolgendolo, al contrario di san Giovanni Evangelista, che guarda la Vergine.\nL'artista si concentr\u00f2 sull'effetto scenografico della composizione, studiando una prospettiva \"da sott'in su\" per la particolare collocazione originaria, posta piuttosto in alto."}
{"id": "2827941", "revid": "968255", "url": "https://it.wikipedia.org/wiki?curid=2827941", "title": "Nicola Novali", "text": "Carriera.\nEsterno d'attacco cresciuto nel Marzotto Manerbio, quando la squadra si \u00e8 trasferita dalla bassa bresciana in Veneto a Valdagno, Nicola iniziato la sua ventennale carriera, quattro stagioni a Valdagno, poi Lecco, Mestre, ritorno per tre stagioni al Marzotto, poi Sambenedettese, Cosenza, Udinese, due stagioni alla Beretta e la chiusura con la Cremonese. In tutto 236 partite di serie B e una settantina in terza serie."}
{"id": "2827951", "revid": "228587", "url": "https://it.wikipedia.org/wiki?curid=2827951", "title": "Concattedrale di Sant'Andrea", "text": ""}
{"id": "2827958", "revid": "125672350", "url": "https://it.wikipedia.org/wiki?curid=2827958", "title": "Snowboard ai XXI Giochi olimpici invernali - Halfpipe maschile", "text": "La competizione halfpipe maschile di snowboard ai XXI Giochi olimpici invernali si \u00e8 svolta il 17 febbraio 2010 a Cypress Mountain, presso Vancouver, in Canada.\nIn ogni manche della competizione, ogni concorrente ha eseguito due tentativi sull'halfpipe; il punteggio pi\u00f9 elevato fra i due determinava la classifica. I 40 partecipanti sono stati divisi in due batterie; i primi 3 di ogni batteria sono passati direttamente in finale, mentre i successivi 12 (6 per batteria) si sono scontrati in semifinale, con il passaggio dei primi sei. La finale era quindi costituita da 12 atleti."}
{"id": "2827959", "revid": "729019", "url": "https://it.wikipedia.org/wiki?curid=2827959", "title": "Open di Francia 2009 - Doppio ragazzi", "text": "Henri Kontinen e Christopher Rungkat erano i detentori del titolo, ma quest'anno non hanno partecipato nella categoria junior.\nMarin Draganja e Dino Marcan hanno battuto in finale 6\u20133, 6\u20132 Guilherme Clezar e Liang-chi Huang."}
{"id": "2827960", "revid": "125684114", "url": "https://it.wikipedia.org/wiki?curid=2827960", "title": "Cattivissimo me", "text": "Cattivissimo me (\"Despicable Me\") \u00e8 un film del 2010 diretto da Pierre Coffin e Chris Renaud.\n\u00c8 un lungometraggio dianimazione uscito negli Stati Uniti il 9 luglio 2010 e in Italia il 16 ottobre dello stesso anno.\nTrama.\nFelonius Gru (comunemente chiamato semplicemente Gru), un aspirante supercattivo famoso per essere una delle persone pi\u00f9 cattive della citt\u00e0, prova piacere a fare dispetti e a veder soffrire le altre persone ed \u00e8 in possesso di una serie di marchingegni che gli consentono di compiere ogni tipo di cattiveria. Questa \"cattiveria\" nasce per colpa della madre del protagonista la quale non fu un bravo genitore per il piccolo Gru.\nDopo aver ricevuto la notizia del furto della Grande piramide di Giza da parte di un altro misterioso cattivo, Gru annuncia ai \"Minions\", misteriosi umanoidi gialli che costituiscono la forza lavoro di Gru, che ha intenzione di compiere un furto con cui conquister\u00e0 il mondo: Rubare la Luna.\nSull'onda dell'entusiasmo per tale progetto, Gru si reca in una misteriosa \"Banca dei cattivi\", dove chiede un prestito per portare a buon fine il suo piano, negatogli poich\u00e9 ancora gli manca una parte fondamentale della missione: il raggio restringente. In questa occasione Gru conosce Vector, simpatico ma patetico supercattivo che rivela di essere il misterioso ladro della piramide. Questo spinge l'incredulo Gru a detestarlo, congelandogli perfino la testa per dispetto. Gru riesce finalmente a rubare il raggio restringente, che per\u00f2 gli viene sottratto da Vector, il quale dispone di tecnologie molto pi\u00f9 avanzate di quelle a disposizione di Gru.\nEgli non riuscir\u00e0 a recuperare il raggio, finch\u00e9 lui stesso, vedendo tre orfanelle che imprudentemente entrano nella casa di Vector per vendere dei biscotti, dichiara di aver avuto un' \"Idea luminosa\": adottare quelle stesse bambine e sfruttarle per riportare il raggio restringente nelle sue mani. Dopo aver adottato le tre sorelle Margo, Edith e Agnes, Gru si prepara a portare avanti il piano ma viene sempre pi\u00f9 distratto dalle tre, fino a ritrovarsi nei panni di un padre amorevole. La cosa, tuttavia, non gli dispiace in quanto ormai si \u00e8 affezionato alle tre piccoline. Ormai il raggio restringente \u00e8 gi\u00e0 nelle sue mani e i problemi finanziari sono stati superati grazie al piccolo contributo monetario delle bambine, al seguito delle quali si aggiungono i Minions. Il dottor Nefario, un alleato di Gru, per riportare Gru alla \"ragione\" lo costringe a restituire le bambine all'orfanotrofio.\nGru riesce a restringere la Luna e a rubarla, ma si rende conto che ormai vuole pi\u00f9 bene alle tre bambine che al furto. Si precipita cos\u00ec al saggio di danza che esse dovevano sostenere, ma scopre che Vector le ha rapite per ricattarlo, obbligandolo a scambiarle con la Luna. Gru accetta lo scambio ma Vector, tanto patetico quanto scorretto, lo imbroglia e si rifiuta di restituire le bimbe. Nel frattempo il dottor Nefario scopre che gli effetti del raggio restringente hanno una durata limitata: essi infatti svaniscono dopo un certo tempo in base alla massa del corpo su cui \u00e8 stato utilizzato, vale a dire che pi\u00f9 grande \u00e8 l'oggetto sottoposto pi\u00f9 breve \u00e8 il tempo del rimpicciolimento. La Luna infatti ricomincia poco dopo ad ingrandirsi. Dopo una serie di rocambolesche imprese, Gru riuscir\u00e0 a salvare le tre bambine. Una volta che la Luna torna normale e di nuovo nello spazio, Gru lascia la carriera da cattivo, ormai diventato buono, per diventare padre a tempo pieno, mentre Vector rimane bloccato sulla Luna.\nColonna sonora.\nLa colonna sonora \u00e8 stata composta da Heitor Pereira e Pharrell Williams. Alla colonna sonora hanno partecipato anche artisti come Lupe Fiasco e Robin Thicke, che interpreta il brano nei titoli di coda intitolato \"My Life\". Nella versione italiana \"My Life\" \u00e8 stata eseguita da Giorgia con il titolo \"Tu sei\".\nMinion.\nI \"minions\" (parola inglese che letteralmente vuol dire \"scagnozzi\") sono gli aiutanti tuttofare di Gru. Il loro principale compito \u00e8 di seguire e aiutare il loro \"boss\" nelle sue missioni \"malvagie\", manovrando le armi presenti sui vari veicoli o aiutandolo a rubare. Un altro loro compito riguarda le missioni speciali da svolgere per conto di Gru, come l'acquisto dell'unicorno per Agnes. Sono utilizzati anche dal professor Nefario come cavie per le nuove armi. Infatti, Bob finisce sulla luna per avere assunto un siero antigravit\u00e0 intransitivo.\nI \"minions\" sono innocui e divertenti esseri di forma vagamente umanoide e di colore giallo. Hanno una grossa testa ovale ricoperta in alcuni casi da radi ciuffi di capelli, braccia e gambe striminzite e uno o due occhi. Sono vestiti con una salopette di jeans, stivaletti, guanti e un paio di occhiali con una lente per occhio. Non sono dotati di particolare intelligenza, ma sono molto affettuosi con Margo, Edith e Agnes e amano giocare e divertirsi. In alcune scene del film, i \"minions\" creano guai e gag di scene comiche. Si presentano come degli allievi molto distratti e pazzoidi ma anche molto attenti.\nNel luglio del 2015 la Universal Pictures in una collaborazione con la Illumination Entertainment ha prodotto uno spin-off/prequel tutto dedicato ai \"minions\". Il film, intitolato \"Minions\", \u00e8 uscito nelle sale nel 2015.\nSequel.\n\u00c8 stato prodotto un sequel, uscito nel 2013, in cui era previsto inizialmente che il cattivo fosse doppiato da Al Pacino. Verso marzo 2012 \u00e8 stato pubblicato il primo \"teaser trailer\".\nNel \"teaser trailer\" si vedono Kevin e Jerry che vogliono giocare a golf, per\u00f2 sentono un rumore dal bidone e scoprono che esce un gatto. Mentre i due \"minions\" stanno litigando, vengono rapiti da un raggio traente. Successivamente Phil, mentre stava pulendo la casa, va ad aprire la porta e si spaventa perch\u00e9 qualcuno lo vuole mangiare o catturare.\n\u00c8 stato diffuso un ulteriore trailer in cui Gru viene rapito da un agente segreto e costretto ad affrontare una nuova mente criminale.\nAccoglienza.\nIncassi.\nIl film ha incassato 251,5 milioni di dollari negli USA e 291,6 nel resto del mondo per un totale di 546 milioni di dollari.\nCritica.\nRotten Tomatoes assegna al film un parere positivo dell'81% con un voto medio di 6,8/10 basato su 196 recensioni. Su Metacritic il film ha un punteggio del 72 su 100 sulla base di 35 critiche.\nCortometraggi correlati.\nRistrutturazioni domestiche.\nCon protagonisti Margo, Edith, Agnes, i minion e Gru, il corto \u00e8 prodotto dalla Universal Studios e inserito insieme al DVD del film.\nNel cortometraggio, l'assistente sociale dell'orfanotrofio dove Margo, Edith e Agnes avevano vissuto, vuole venire a vedere la casa di Gru per verificare se \u00e8 adatta ai bambini. Il super-cattivo, per\u00f2, \u00e8 fuori a comprare del plutonio e le ragazze, accompagnate dai minion, dipingono i muri di rosa e viola e nascondono le violenze che Gru ha in casa, rendendo la casa adatta ai bambini. L'assistente sociale arriva, ma Gru non \u00e8 ancora tornato e Margo ed un minion si nascondono nel cappotto del super-cattivo. L'assistente prende appunti ed esce dalla casa, ma incontra il vero Gru e sviene. Gru legge gli appunti dell'assistente sociale dove c'\u00e8 scritto \"adatta ai bambini\". Anche Gru sviene vedendo la casa carina e non pi\u00f9 lugubre.\nOrientamento.\nTre nuovi minion vengono assunti dall'organizzazione di Gru, e viene loro mostrato un filmato istruttivo su cosa li aspetter\u00e0 una volta entrati a far parte della famiglia criminale.\nBanana.\nIl corto \u00e8 incentrato su Paul, Larry e Darwin, intenti a conquistare una banana da poter mangiare. La contesa porta i tre a girare l'intera base di Gru e a raggiungere tutti gli altri minion che si uniscono alla contesa. La contesa termina quando la banana cade in un canale di scolo, portando i minion nello sconforto. A questo punto, Lance entra in scena con una mela, facendo partire un'altra contesa per aggiudicarsi il frutto."}
{"id": "2827961", "revid": "339392", "url": "https://it.wikipedia.org/wiki?curid=2827961", "title": "Trasferimento di energia per risonanza dovuta a fluorescenza", "text": ""}
{"id": "2827962", "revid": "339392", "url": "https://it.wikipedia.org/wiki?curid=2827962", "title": "F\u00f6rster Resonance Energy Transfer", "text": ""}
{"id": "2827963", "revid": "729019", "url": "https://it.wikipedia.org/wiki?curid=2827963", "title": "Open di Francia 2009 - Doppio ragazze", "text": "Polona Hercog e Jessica Moore erano le detentrici del titolo, ma quest'anno non hanno partecipato nella categoria junior.\nElena Bogdan e Noppawan Lertcheewakarn hanno battuto in finale 3\u20136, 6\u20133, 10\u20138 T\u00edmea Babos e Heather Watson."}
{"id": "2827964", "revid": "997954", "url": "https://it.wikipedia.org/wiki?curid=2827964", "title": "Polittico di Santa Maria delle Grazie", "text": "Il Polittico di Santa Maria delle Grazie \u00e8 un dipinto tempera e olio su tavola (413x291 cm) di Vincenzo Foppa, databile al 1500-1510 circa e conservato nella Pinacoteca di Brera a Milano.\nStoria.\nL'opera proviene dalla chiesa francescana di Santa Maria delle Grazie a Bergamo, dove venne commissionata da Martino Grassi. Il polittico era tradizionalmente datato agli anni 1470-1480, ma alcuni documenti, recentemente scoperti, hanno dimostrato come la donazione dei 500 ducati necessari alla realizzazione dell'anc\u00f3na avvenne nel 1500, spostando quindi la realizzazione ai primi anni del XVI secolo. Verso il 1520 l'opera venne descritta come sull'altare maggiore della chiesa da Marcantonio Michiel.\nDopo le soppressioni napoleoniche il polittico venne smembrato, ma i pannelli confluirono fortunatamente tutti a Brera, nel corso di un intero secolo, dal 1811, passando per il 1901, fino al 1912. La cornice originale si \u00e8 conservata solo in alcune parti, come negli scomparti laterali del registro superiore, mentre il resto \u00e8 successivo al 1896.\nDescrizione e stile.\nLa pala, realizzata secondo un gusto volutamente arcaizzante, che guardava alla tradizione lombarda prima dell'arrivo di Leonardo da Vinci, venne realizzata alla fine della carriera del maestro, probabilmente su precise indicazioni della committenza. Si tratta di uno dei capolavori dell'artista, dove la complessa macchina da altare abbaglia nella profusione di ori, vesti e decorazioni preziose, colori sgargianti.\nIl polittico \u00e8 organizzato su due registri principali pi\u00f9 predella. Lo scomparto centrale mostra una \"Madonna in trono col Bambino tra angeli musicanti\" (185,5x98,5 cm), sormontata da un \"San Francesco che riceve le stimmate\" (144x96,50) e un \"Salvatore benedicente\" nella cimasa (42x41 cm). Gli scomparti laterali mostrano otto santi, organizzati a gruppi di due su due registri, all'interno di spazi quali una stanza dalle pareti decorate (registro superiore) e un loggiato aperto sul paesaggio (registro inferiore). Da sinistra a destra, dall'alto in basso si incontrano i santi \"Chiara e Bonaventura\" (140x98,2 cm), \"Ludovico da Tolosa e Bernardino da Siena\" (139x98 cm), \"Girolamo e Alessandro\" (150,5x96 cm) e \"Vincenzo e Antonio\" (151x96 cm).\nLa predella \u00e8 composta da tre riquadri con doppie e triple scene, di 42x97 cm ciascuno: \"Annunciazione\", \"Visitazione\", \"Due angeli\", \"Nativit\u00e0\" e \"Fuga in Egitto\". Soprattutto nella predella si esprime tutta la grazia e l'attenzione al dato umano tipica dell'artista. Nella \"Fuga in Egitto\" ad esempio i gesti e gli sguardi pacati di Giuseppe, Maria e dell'angelo sembrano tutti rivolti al neonato affinch\u00e9 non soffra le fatiche del viaggio.\nLe indicazioni prospettiche sono del tutto generiche e poco interessate a una osservanza geometrica, tanto che non vi \u00e8 differenza tra gli scorci negli sfondi nel registro superiore e inferiore."}
{"id": "2827965", "revid": "36426", "url": "https://it.wikipedia.org/wiki?curid=2827965", "title": "Polittico delle Grazie", "text": ""}
{"id": "2827966", "revid": "1442080", "url": "https://it.wikipedia.org/wiki?curid=2827966", "title": "Open di Francia 2009 - Singolare maschile in carrozzina", "text": "Shingo Kunieda era il detentore del titolo e ha battuto in finale 6\u20133, 3\u20136, 6\u20133 Stephane Houdet."}
{"id": "2827967", "revid": "1442080", "url": "https://it.wikipedia.org/wiki?curid=2827967", "title": "Open di Francia 2009 - Singolare femminile in carrozzina", "text": "Esther Vergeer era la detentrice del titolo e ha battuto in finale 6\u20132, 7\u20135 Korie Homan."}
{"id": "2827968", "revid": "767487", "url": "https://it.wikipedia.org/wiki?curid=2827968", "title": "Victor Chauvet", "text": "Biografia.\nNel 1793 la sua famiglia si trasfer\u00ec in Italia.\nNel 1809 venne nominato presso il Conseil d'Etat del regno di Napoli dove ricopr\u00ec per diversi anni la carica di vice-governatore dei figli del re Gioacchino.\nRassegn\u00f2 le dimissioni da questa carica quando Murat mise la sua spada al servizio della coalizione: ritenendo poco degno di onore rimanere al servizio di un principe che si era dichiarato nemico della Francia, lasci\u00f2 Napoli.\nTornato a Tolone si dedic\u00f2 interamente alle lettere e debutt\u00f2 nel 1815 con un poema in tre canti intitolato \"Sapho\".\nVinse il primo riconoscimento per la sua poesia nel 1822 e un altro premio nel 1823. Nel 1820 pubblic\u00f2 un articolo molto critico sull'opera \"Il conte di Carmagnola\" di Alessandro Manzoni che rispose con la sua famosa \"Lettre \u00e0 monsieur Chauvet sur l\u2019unit\u00e9 de lieu et de temps dans la trag\u00e9die\".\nL'anno seguente rappresent\u00f2 all'Odeon una tragedia in cinque atti e in versi, \"Arthur di Bretagne\". Fu questo il momento culminante della vita letteraria di Victor Chauvet, che venne incoronato dall'Accademia francese, per i grandi successi in teatro.\nIl 16 agosto 1825, a Cambrai, ricevette la medaglia d'oro dal presidente della \"Soci\u00e9t\u00e9 d'\u00e9mulation\" per una elegia intitolata \"Le Jeune Coquette\"."}
{"id": "2827969", "revid": "1271241", "url": "https://it.wikipedia.org/wiki?curid=2827969", "title": "TWR-Porsche WSC-95", "text": "La TWR-Porsche WSC-95 (conosciuta anche come TWR WSC-95 o Porsche WSC-95) era uno sportprototipo appartenente alla categoria Le Mans Prototype realizzato dalla Tom Walkinshaw Racing, portato in pista dalla Joest Racing, e derivato dagli sportprototipi Jaguar progettati nel 1991. Concepita inizialmente per prendere parte al campionato IMSA GT, in realt\u00e0 la WSC-95 prese parte a ben poche gare, sebbene sia riuscita a conquistare la 24 Ore di Le Mans sia nel 1996 che nel 1997 senza essere effettivamente supportata da una grande casa costruttrice. In seguito fu evoluta nella Porsche LMP1-98 prima di essere ritirata dalle competizioni. Di questa vettura sono stati realizzati solamente due esemplari.\nSviluppo.\nNel 1995 la Porsche approv\u00f2 il progetto di una vettura prototipo da impiegare nelle gare organizzata dall'IMSA riservate alle auto costruite in base al nuovo regolamento \"FIA World Sports Car\" (WSC). La vettura non sarebbe stata realizzata all'interno dell'azienda, ma sarebbe stata deliberata dalla Porsche che avrebbe fornito la sua vasta esperienza nel settore, oltre ovviamente a motore e trasmissione. I tedeschi si rivolsero quindi alla \"Tom Walkinshaw Racing\" (TWR) per lo sviluppo, ma non avrebbero finanziato la realizzazione di una vettura nata da un foglio bianco.\nA questa condizioni la TWR decise di riutilizzare un telaio preesistente che era rimasto nel loro magazzino ricambi, invenduto dal 1992: il telaio di una Jaguar XJR-14. Esso fu ritenuto abbastanza idoneo per essere impiegato nel progetto, sebbene richiedesse profonde modifiche. La pi\u00f9 radicale di queste fu la rimozione del tetto, in quanto le regole WSC prevedevano l'uso di vetture tipo barchetta, che fu sostituito da un ampio rollbar per conservare l'originale rigidit\u00e0 strutturale e da un'ampia presa d'aria per il motore posta al centro di esso al posto di quella precedentemente integrata nel tetto. Le sospensioni erano a quadrilateri deformabili con puntoni di rinvio (in inglese: \"push-rod\") su tutte le ruote, collegati a elementi elastici costituiti da barre di torsione davanti e molle elicoidali dietro e per regolamento il fondo vettura era piatto e privo di diffusore.\nIl passaggio dal motore Cosworth HB V8 aspirato ad un motore Porsche sovralimentato impose l'adozione di due prese d'aria supplementari sui lati per alimentare i due turbocompressori. L'ala posteriore biplano, infine, fu sostituita da una monoplano in accordo ai regolamenti WSC.\nPer la scelta del motore la Porsche si sarebbe affidata a una delle loro unit\u00e0 propulsive pi\u00f9 longeve, il boxer 6 cilindri raffreddato a liquido e con doppio turbo-intercooler \"Type-935\" che spingeva la Porsche 956 degli anni ottanta e che con i suoi 540\u00a0CV a 7.700 giri/min era ancora abbastanza potente e adatto ai prototipi moderni. Mentre le nuove 911 GT1 avrebbero utilizzato un motore da 3,2 litri, la WSC-95 sarebbe stata dotata di una versione di soli 3 litri, che le avrebbe dato vantaggi nelle lunghe gare di durata, grazie al suo minor consumo di carburante e, inoltre, le sospensioni posteriori stressavano meno gli pneumatici, permettendo di sfruttarli pi\u00f9 a lungo.\nLa Casa tedesca port\u00f2 alle prove libere della 24 Ore di Daytona due esemplari, ma sfortunatamente le regole IMSA WSC furono modificata prima dell'inizio della stagione 1995 a svantaggio dei motori sovralimentati e la Porsche cancell\u00f2 il progetto. Ma nel febbraio del 1996 Reinhold Joest, titolare dello storico team Joest Racing plurivincitore nelle gare di durata, convinse la Casa tedesca ad affidargli lo sportprototipo, che non era mai stato usato in gara, per poterlo schierare alla 24 Ore di Le Mans di quello stesso anno. Ottenuta l'approvazione dalla dirigenza Porsche, Joest pag\u00f2 la realizzazione delle modifiche alla vetture, necessarie ad adeguarle al regolamento Le Mans Prototype (LMP1) e del loro sviluppo portato avanti in collaborazione con la Casa madre.\nIn seguito alle vittorie ottenute al Circuit de la Sarthe nel 1996 e 1997, la Porsche decise di riprendere il pieno controllo sul progetto. Entrambi gli esemplari della WSC-95 subirono pesanti modifiche alla carrozzeria: il muso fu rialzato al centro, mentre la grossa presa d'aria centrale fu rimossa e quelle laterali spostate e anche le fiancate furono ridisegnate riducendo le aperture per i radiatori e modificando gli scarichi. Il motore fu portato a 3,2 litri di cilindrata e la vettura, considerata ora un progetto ufficiale Porsche, fu ridenominata Porsche LMP1-98.\nStoria sportiva.\nLe due WSC-95 furono completate giusto in tempo affinch\u00e9 il Joest Racing partecipasse alle prove libere di maggio a Le Mans, dove subito mostrarono le loro prestazioni siglando il quinto e il decimo tempo, superando facilmente le \"911 GT1\" ufficiali. Poche settimane dopo i due prototipi mostrarono di essere migliorate e la numero 8 ottenne la pole position, mentre la numero 7 part\u00ec settima. Ma anche le 911 GT1 erano migliorate e ottennero il quarto e quinto posto in griglia. Durante la gara la WSC-95 numero 7 condusse per quasi tutto il tempo, sebbene inseguita da vicino dalle 911 GT1 ufficiali, mentre la numero 8 fu costretta al ritiro da una rottura meccanica causata da una collisione in pista nelle ultime fasi della gara, nonostante fosse sempre stata nelle posizioni di testa. Alla fine la vettura di Davy Jones, Alexander Wurz e Manuel Reuter ottenne la vittoria assoluta con un solo giro di margine sulla 911 GT1 seconda classificata.\nSebbene Joest avesse inizialmente pianificato la partecipazione a Le Mans solo nel 1996, si decise che la squadra si sarebbe ripresentato in gara anche nel 1997, ma con una sola vettura che fu schierata alla gara inaugurale dell'International Sports Racing Series a Donington Park, dove ottenne una schiacciante vittoria poche settimane prima della 24 Ore.\nAl ritorno al circuito della Sarthe il team Joest si riconferm\u00f2 ottenendo di nuovo la pole position. La concorrenza era formata dalle solite Porsche 911 GT1, dalle nuove McLaren F1 GTR e dalle Nissan schierate con l'obiettivo di vincere. A differenza dell'anno precedente, sia le 911 GT1 ufficiali che quelle gestite da privati furono vittime di vari problemi e alla fine la gara se la giocarono la McLaren F1 GTR e la WSC-95, con Michele Alboreto, Stefan Johansson e Tom Kristensen che ottennero la vittoria assoluta con un solo giro di vantaggio.\nA questo punto la Porsche comprese il potenziale della reietta WSC-95, maggiore della 911 GT1, e decise di evolvere entrambi gli esemplari in una nuova e pi\u00f9 prestazionale vettura: la \"LMP1-98\". Sfortunatamente la concorrenza non rimase ferma e sia la Nissan che le debuttanti Toyota, Mercedes-Benz e BMW approntarono le loro armi. Sempre nelle mani del Joest Racing, le LMP1-98 si dimostrarono meno competitive della concorrenza, ottenendo non pi\u00f9 del nono posto in qualifica e in gara non ressero alla distanza, nonostante il buon passo: una vettura ebbe problemi all'elettronica dopo solo 107 giri, mentre l'altra ruppe alcuni supporti della carrozzeria in conseguenza a un'uscita di strada e dovette ritirarsi dopo 218 giri.\nL'ultima apparizione in gara per la LMP1-98 fu alla prima edizione della Petit Le Mans, negli Stati Uniti d'America nel 1998. Insieme ad un'unica 911 GT1, la vettura mostr\u00f2 buone prestazioni, ma dopo dieci ore di gara furono sconfitte di pochi secondi da una Ferrari 333 SP privata.\nLa LMP1-98 fu ritirata alla fine del 1998 e la Porsche decise di sviluppare un nuovo Le Mans Prototype per la stagione 2000, il progetto 9R3 che fu in seguito cancellato. Porsche non sarebbe tornata alle corse con un prototipo ufficiale fino al debutto nel 2005 della Porsche RS Spyder.\nAttualmente le due vetture appartengono alla collezione privata di Reinhold Joest (la \"001\" due volte vincitore a Le Mans) e al Museo Porsche (la \"002\" esposta in configurazione LMP1-98).\nRiepilogo risultati sportivi.\nWSC-95 #001\nWSC-95 #002"}
{"id": "2827971", "revid": "276444", "url": "https://it.wikipedia.org/wiki?curid=2827971", "title": "TWR WSC-95", "text": ""}
{"id": "2827972", "revid": "767487", "url": "https://it.wikipedia.org/wiki?curid=2827972", "title": "Snowboard ai XXI Giochi olimpici invernali - Halfpipe femminile", "text": "La competizione halfpipe femminile di snowboard ai XXI Giochi olimpici invernali si \u00e8 svolta il 18 febbraio 2010 a Cypress Mountain, presso Vancouver, in Canada."}
{"id": "2827973", "revid": "276444", "url": "https://it.wikipedia.org/wiki?curid=2827973", "title": "Porsche WSC-95", "text": ""}
{"id": "2827974", "revid": "276444", "url": "https://it.wikipedia.org/wiki?curid=2827974", "title": "Porsche LMP1-98", "text": ""}
{"id": "2827975", "revid": "729019", "url": "https://it.wikipedia.org/wiki?curid=2827975", "title": "Open di Francia 2009 - Doppio maschile in carrozzina", "text": "Shingo Kunieda e Maikel Scheffers erano i detentori del titolo, ma quest'anno non hanno partecipato insieme. \nKunieda ha fatto coppia con Stefan Olsson, ma ha perso in semifinale contro Robin Ammerlaan e Maikel Scheffers.\nScheffers ha fatto coppia con Robin Ammerlaan, ma Stephane Houdet e Michael Jeremiasz li hanno battuti in finale 6\u20132, 7\u20135."}
{"id": "2827977", "revid": "767487", "url": "https://it.wikipedia.org/wiki?curid=2827977", "title": "Baldassarre B\u00e1thory", "text": "Baldassarre B\u00e1thory era figlio di Andras B\u00e1thory dei B\u00e1thory-Somly\u00f3. Crebbe presso la corte dello zio Stefano, re della potente Confederazione Polacco-Lituana.\nNell'estate del 1594, Baldassarre venne nominato voivoda di Transilvania dai boiari, decisi a sbarazzarsi del suo intraprendente cugino, il voivoda Sigismondo B\u00e1thory. Sigismondo aveva infatti misconosciuto il vassallaggio transilvano nei confronti dell'Impero Ottomano e si era unito all'imperatore Rodolfo II d'Asburgo nella Lunga Guerra contro la Sublime Porta.\nCresciuto presso la corte anti-asburgica dello zio Stefano, Baldassarre dovette sembrare alla nobilt\u00e0 transilvana un governante pi\u00f9 tradizionalista. Per parte sua, Baldassarre accett\u00f2 l'elezione e spodest\u00f2 formalmente suo cugino Sigismondo, forte dell'appoggio del fratello cardinale Andrea B\u00e1thory.\nSigismondo B\u00e1thory, appoggiato da alcuni potenti nobili transilvani come lo zio Istv\u00e1n Bocskai, venne per\u00f2 rapidamente a capo della ribellione orchestrata contro di lui dai cugini. Baldassarre venne spodestato e catturato da truppe fedeli al suo detronizzato cugino, mentre suo fratello Andrea fuggiva in Polonia. Baldassarre mor\u00ec in prigione, quasi certamente avvelenato per ordine del cugino Sigismondo."}
{"id": "2827979", "revid": "767487", "url": "https://it.wikipedia.org/wiki?curid=2827979", "title": "Coppa di Francia 1974-1975", "text": "La stagione 1974-75 \u00e8 stata la 58\u00aa edizione della Coppa di Francia."}
{"id": "2827980", "revid": "729019", "url": "https://it.wikipedia.org/wiki?curid=2827980", "title": "Giulio Venini", "text": "Biografia.\nGiulio Venini nasce a Milano nel 1915, figlio di Corrado, ufficiale di carriera degli Alpini.\nNel maggio del 1916, durante le operazioni di contrasto alla Strafexpedition scatenatasi in Trentino, Corrado Venini muore eroicamente in combattimento, ed \u00e8 successivamente decorato con la Medaglia d\u2019Oro al Valor Militare alla memoria.\nPrima di morire, in una lettera indirizzata al figlio ancora in fasce, aveva scritto:\nGiulio Venini cresce dunque avendo costantemente di fronte l'esempio di valore ed eroismo del proprio padre, decidendo cos\u00ec di seguirne le orme, perseguendo la carriera militare.\nEntrato nel Regio Esercito, ottiene i gradi di sottotenente e viene assegnato ai Granatieri di Sardegna.\nLa Campagna di Grecia.\nNell'ottobre del 1940, Venini, nel frattempo promosso tenente, si trova in Albania, inquadrato nel 3\u00ba Reggimento\ndei Granatieri di Sardegna.\nIl 28 ottobre, con l'inizio della Campagna di Grecia, gli Italiani avanzano velocemente in territorio greco sebbene, nel volgere di alcune settimane, la situazione si ribalta: la controffensiva greca riesce infatti a far indietreggiare le forze italiane, fino a minacciare lo stesso possesso italiano dell'Albania.\nAlla met\u00e0 di dicembre, il 3\u00ba Reggimento Granatieri di Sardegna si trova schierato sui monti del Kurvelesh, decimato dai violentissimi combattimenti sostenuti e dalle rigidissime condizioni climatiche.\nNonostante ci\u00f2, gli Italiani riescono a resistere ai continui attacchi dei reparti greci, che si susseguono ininterrottamente fino agli ultimi giorni dell'anno.\nIl 30 dicembre, la 9\u00aa compagnia del 3\u00ba Reggimento Granatieri, al cui comando si trova il tenente Venini, ridotta a un pugno di uomini, viene sottoposta all'ennesimo assalto greco: nonostante il violento bombardamento d'artiglieria e la bufera di neve che infuria sul costone est del vallone di Lekdush, ove il reparto si trova schierato, i granatieri riescono a resistere.\nDue giorni dopo, il 1\u00ba gennaio 1941, i Greci attaccano nuovamente il fronte tenuto dal 3\u00ba Reggimento Granatieri.\nLa 9\u00aa compagnia, ridotta a soli venti uomini, riesce per\u00f2 a mantenere le proprie posizioni, contrattaccando disperatamente: il tenente Venini, ferito da una fucilata, rimane al suo posto, per incoraggiare i propri soldati, finch\u00e9 viene abbattuto da una raffica di mitragliatrice. Riesce per\u00f2 a risollevarsi, incitando ancora una volta i suoi uomini a resistere, ma una nuova fucilata lo uccide.\nPochi mesi prima, in una lettera alla madre, aveva scritto:\nAlla sua memoria viene concessa la Medaglia d\u2019Oro al Valor Militare.\nRiconoscimenti.\nNumerosi sono i riconoscimenti che, in varie localit\u00e0 italiane e specialmente tra Como e Milano, sono stati tributati alla memoria del tenente Giulio Venini e del padre Corrado.\nMilano, la sua citt\u00e0 natale, gli ha intitolato:\nComo, citt\u00e0 natale del padre, gli ha invece intitolato:"}
{"id": "2827982", "revid": "729019", "url": "https://it.wikipedia.org/wiki?curid=2827982", "title": "Open di Francia 2009 - Doppio femminile in carrozzina", "text": "Jiske Griffioen e Esther Vergeer erano le detentrici del titolo, ma quest'anno non hanno partecipato insieme.\nGriffioen ha fatto coppia con Florence Gravellier, ma ha perso in semifinale contro Annick Sevenans e Aniek van Koot.\nVergeer ha fatto coppia con Korie Homan e ha battuto in finale 6\u20132, 6\u20133 Annick Sevenans e Aniek van Koot."}
{"id": "2827983", "revid": "729019", "url": "https://it.wikipedia.org/wiki?curid=2827983", "title": "Charles Devens", "text": "Biografia.\nFu il 36\u00ba procuratore generale degli Stati Uniti durante la presidenza di Rutherford Hayes (19\u00ba presidente).\nStudi\u00f2 al Boston Latin School e al Harvard College. Fu colonnello della Fanteria dello stato del Massachusetts e venne ferito in guerra nella battaglia di Ball's Bluff durante la guerra di secessione americana, per meriti fu promosso a generale di brigata.\nAlla sua morte il corpo venne seppellito al Mount Auburn Cemetery."}
{"id": "2827986", "revid": "226458", "url": "https://it.wikipedia.org/wiki?curid=2827986", "title": "Palazzo Bonaparte", "text": "Palazzo Bonaparte si riferisce a:"}
{"id": "2827994", "revid": "984922", "url": "https://it.wikipedia.org/wiki?curid=2827994", "title": "Ganta", "text": "Ganta \u00e8 una citt\u00e0 della Liberia, capoluogo della contea di Nimba."}
{"id": "2827999", "revid": "219355", "url": "https://it.wikipedia.org/wiki?curid=2827999", "title": "Willard S. Boyle", "text": ""}
{"id": "2828000", "revid": "287204", "url": "https://it.wikipedia.org/wiki?curid=2828000", "title": "Voinjama", "text": "Voinjama \u00e8 una citt\u00e0 della Liberia, capoluogo della contea di Lofa."}
{"id": "2828002", "revid": "117514818", "url": "https://it.wikipedia.org/wiki?curid=2828002", "title": "Maserati Tipo 26 B", "text": "La Tipo 26 B \u00e8 una autovettura biposto da competizione costruita dalla Maserati dal 1927 al 1930.\nIl contesto.\nIn seguito alle modifiche regolamentari della Formula Grand Prix entrate in vigore al termine del 1926, la Tipo 26 primigenia venne rivista per quanto riguarda la cilindrata del motore, aumentata da 1,5 a 2 l, pur mantenendone inalterata l'architettura.\nLa linea della Tipo 26 B fu rivista rispetto all'antenata, la Tipo 26. Ora aveva una radiatore inclinato e delle prese d'aria sul cofano opera di artigiani, tra cui Medardo Fantuzzi.\nIl debutto nelle corse fu il 24 aprile 1927 alla Targa Florio. Un esemplare del 1929 arriv\u00f2 dodicesimo alla 500 Miglia di Indianapolis del 1930 con alla guida Letterio Cucinotta. Un esemplare datato 1929 \u00e8 di propriet\u00e0 del Museo dell'automobile Carlo Biscaretti di Torino e risulta la Maserati da corsa pi\u00f9 antica ancora esistente. \u00c8 stato esposto anche in altre manifestazioni come quella al Museo di Romano d'Ezzelino.\nDalla Tipo 26 B derivarono anche la Tipo 26 R del 1928, con cilindrata ridotta a 1,7 l e la Maserati V4 che utilizzava due propulsori della 26 B affiancati tra loro.\nCome nel caso della Tipo 26, esistono discrepanze sul numero totale di esemplari costruiti, variabili tra 6 e 7, presumibilmente in base al fatto se venga conteggiato il solo propulsore, registrato al numero 40, fornito in sostituzione di quello montato sull'esemplare n. 36\nLa Tipo 26 B MM.\nQuesto modello fu sottoposto alle stesse modifiche applicate alla Tipo 26 quando la Casa automobilistica per essere utilizzata nelle corse su strada di lunga distanza, nacque cos\u00ec la Tipo 26 B MM.\nLa Tipo 26 B MM partecip\u00f2 a due edizioni della Mille Miglia, nel 1928 e nel 1929; il primo anno, al suo debutto (31 marzo 1928), i due piloti erano Aymo Maggi ed Ernesto Maserati, e la gara si concluse con un ritiro della vettura. Anche nel secondo anno il modello si ritir\u00f2, questa volta a 700 Km dalla partenza e con alla guida Baconin Borzacchini ed Ernesto Maserati.\nDel modello sono stati realizzati quattro esemplari e tra i proprietari vengono annoverati il Duca di Spoleto, oltre che i gentleman-driver Diego de Sterlich e Giuseppe Furmanik.\nDati tecnici.\nIl motore della Tipo 26 da 1492,9 cm\u00b3 di cilindrata fu incrementato a 1980,5\u00a0cm\u00b3, aumentando l'alesaggio e la corsa rispettivamente di 2 e 16 mm. Questi ultimi erano ora di 62 e 82\u00a0mm. Era un otto cilindri in linea.\nUna lega speciale per il monoblocco fu usata in sostituzione della ghisa. L'alimentazione era forzata con compressore Roots e con due carburatori Memini, sostituiti nel 1929 da carburatori Weber installati a monte del compressore stesso. L'accensione era singola con magnete Bosch o Scintilla. La distribuzione era con due valvole per cilindro a 90\u00b0, con doppio albero a camme in testa. Il rapporto di compressione era di 5,6:1.\nLa potenza erogata era di 155 CV a 5300 giri al minuto. La velocit\u00e0 massima era compresa tra i 180 ed i 210 km/h.\nIl cambio era a quattro rapporti e la carrozzeria era in alluminio. I freni erano a tamburo sulle ruote a comando meccanico, mentre le sospensioni erano a balestre e ad ammortizzatori a frizione. Lo sterzo era a vite senza fine.\nDal 1928 il telaio, formato da due longheroni con traverse in profilati in acciaio, fu alleggerito ed il passo fu ridotto di 70 mm, da 2650 a 2580\u00a0mm."}
{"id": "2828003", "revid": "126257", "url": "https://it.wikipedia.org/wiki?curid=2828003", "title": "Maserati Tipo 26B", "text": ""}
{"id": "2828009", "revid": "219355", "url": "https://it.wikipedia.org/wiki?curid=2828009", "title": "Alan J. Heeger", "text": ""}
{"id": "2828010", "revid": "1573940", "url": "https://it.wikipedia.org/wiki?curid=2828010", "title": "Isaac Wayne MacVeagh", "text": "Biografia.\nFu il 37\u00ba procuratore generale degli Stati Uniti durante la presidenza di James A. Garfield (20\u00ba presidente) prima e la presidenza di Chester Arthur (21\u00ba presidente) poi.\nSuo fratello era Franklin MacVeagh. Studi\u00f2 all'universit\u00e0 di Yale. Durante la guerra di secessione americana divenne capitano di fanteria. Divenne poi ambasciatore in Italia (fu il primo a ricoprire tale ruolo, essendo stati i predecessori semplici \"inviati\")."}
{"id": "2828012", "revid": "204012", "url": "https://it.wikipedia.org/wiki?curid=2828012", "title": "Wayne MacVeagh", "text": ""}
{"id": "2828015", "revid": "219355", "url": "https://it.wikipedia.org/wiki?curid=2828015", "title": "Richard Tolman", "text": ""}
{"id": "2828016", "revid": "104458", "url": "https://it.wikipedia.org/wiki?curid=2828016", "title": "Patinoire L'Ile Lacroix", "text": ""}
{"id": "2828017", "revid": "219355", "url": "https://it.wikipedia.org/wiki?curid=2828017", "title": "Casimir Funk", "text": ""}
{"id": "2828018", "revid": "219355", "url": "https://it.wikipedia.org/wiki?curid=2828018", "title": "Richard M. Noyes", "text": ""}
{"id": "2828021", "revid": "599013", "url": "https://it.wikipedia.org/wiki?curid=2828021", "title": "Pattinaggio di figura ai XX Giochi olimpici invernali - Pattinaggio di figura femminile", "text": "Le gare di Pattinaggio di figura maschile ai XX Giochi olimpici invernali si sono svolte il 21 (short program) e il 23 febbraio 2006 (free skating) al Palazzo a Vela di Torino."}
{"id": "2828023", "revid": "104458", "url": "https://it.wikipedia.org/wiki?curid=2828023", "title": "E.H.C. Biel", "text": ""}
{"id": "2828024", "revid": "1573940", "url": "https://it.wikipedia.org/wiki?curid=2828024", "title": "Perccottus glenii", "text": "Perccottus glenii \u00e8 un pesce d'acqua dolce della famiglia Odontobutidae, l'unica specie del genere Perccottus.\nDistribuzione e habitat.\nL'areale naturale di questa specie comprende le regioni orientali della Siberia, la Manciuria e la Corea. \u00c8 stato introdotto in Europa ed \u00e8 molto comune in Russia, Ucraina, Bielorussia e Polonia (fiumi Vistola, Don, Dniestr e Dniepr) con segnalazioni anche da Ungheria e Slovacchia (bacino del Danubio). Non \u00e8 confermata la presenza nel Po.\nVive nelle acque ferme e molto ricche di vegetazione degli stagni, lanche ed anche paludi. Pu\u00f2 popolare acque a bassissimo contenuto di ossigeno; per la sua capacit\u00e0 di seppellirsi nel fango del fondale e di cadere in una sorta di letargo pu\u00f2 sopravvivere anche al totale prosciugamento o congelamento dello stagno in cui vive.\nDescrizione.\nQuesto pesce \u00e8 a prima vista simile allo scazzone o ad un ghiozzo, si pu\u00f2 distinguere dal primo per l'assenza della linea laterale e delle scaglie e dai secondi per le pinne ventrali separate tra loro. \nIl corpo \u00e8 mediamente slanciato e presenta una testa piuttosto grande ed occhi e bocca di dimensioni medie. Ha due pinne dorsali, entrambe senza raggi spinosi. La pinna caudale \u00e8 arrotondata.\nIl colore \u00e8 brunastro o bruno verdastro con bande verticali pi\u00f9 scure contornate di punti biancastri. Il maschio durante la frega sviluppa una piccola \"gobba\" sulla nuca ed assume una tinta scura o nera con brillanti punti verdi sul corpo e le pinne impari.\nMisura fino a 25 cm ma abitualmente molto meno.\nAlimentazione.\n\u00c8 un predatore di invertebrati e piccoli pesci.\nRiproduzione.\nAvviene alla fine della primavera o all'inizio dell'estate, le uova sono appiccicose e sono deposte in un nido che viene sorvegliato dal maschio. Gli avannotti sono pelagici.\nEffetti ecologici della sua introduzione.\nSi tratta di un vorace predatore di avannotti e di girini che fa rapidamente scomparire i pesci e gli anfibi dai corpi d'acqua in cui vive."}
{"id": "2828028", "revid": "436907", "url": "https://it.wikipedia.org/wiki?curid=2828028", "title": "Spheres", "text": ""}
{"id": "2828029", "revid": "287204", "url": "https://it.wikipedia.org/wiki?curid=2828029", "title": "Palazzo Formichini", "text": "Palazzo Formichini, gi\u00e0 Palazzo Buonaparte-Speziali o Palazzo Buonaparte-Franchini, \u00e8 un palazzo storico di San Miniato, situato in via IV Novembre.\nStoria.\nPalazzo Formichini fu eretto nel XVI secolo su progetto dell'architetto fiorentino Giuliano di Baccio d'Agnolo, per conto di Vittorio di Battista Buonaparte, membro dei Buonaparte di San Miniato. Nei secoli successivi fu ristrutturato radicalmente al suo interno, lasciando tuttavia inalterata la facciata di stile rinascimentale. \nNel XVII secolo la propriet\u00e0 del palazzo pass\u00f2 alla famiglia Morali, e nel XIX secolo ai Formighini (o Formichini), ai quali si deve il nome attuale del palazzo. \nDagli anni '50 del XX secolo Palazzo Formichini ospita la sede principale della Cassa di Risparmio di San Miniato e una preziosa collezione di opere d'arte, in particolare opere pittoriche, di propriet\u00e0 della banca. "}
{"id": "2828030", "revid": "1573940", "url": "https://it.wikipedia.org/wiki?curid=2828030", "title": "Benjamin Harris Brewster", "text": "Biografia.\nFu il 38\u00ba procuratore generale degli Stati Uniti sotto il presidente degli Stati Uniti d'America Chester Arthur (21\u00ba presidente).\nSuo padre era Francis Enoch Brewster e sua sorella Anne Hampton Brewster (1818 - 1892). Studi\u00f2 all'universit\u00e0 di Princeton. Nel 1857 spos\u00f2 la sua prima moglie, Elizabeth von Myerbach de Reinfeldts, mentre la seconda fu Mary Walker (1839 - 1886)"}
{"id": "2828031", "revid": "204012", "url": "https://it.wikipedia.org/wiki?curid=2828031", "title": "Benjamin H. Brewster", "text": ""}
{"id": "2828032", "revid": "183666", "url": "https://it.wikipedia.org/wiki?curid=2828032", "title": "Pipa di Borso del Grappa", "text": ""}
{"id": "2828034", "revid": "287204", "url": "https://it.wikipedia.org/wiki?curid=2828034", "title": "Odontobutidae", "text": "Gli Odontobutidae sono una famiglia di pesci ossei dell'ordine Perciformes, precedentemente inclusa nella famiglia Eleotridae.\nDistribuzione e habitat.\nQuesti pesci sono limitati all'Estremo Oriente in Siberia, Cina, Corea, Giappone, Thailandia, Laos e Vietnam. Sono tutti pesci d'acqua dolce e di solito popolano acque calme e stagnanti.\nDescrizione.\nAssomigliano ai Gobiidae o agli Eleotridae ma hanno pinne ventrali separate. Di solito sono pi\u00f9 tozzi dei Gobiidae. Non hanno linea laterale. Piccole dimensioni, di solito sotto i 10\u00a0cm.\nRiproduzione.\nLe uova vengono deposte in un nido e difese dal maschio.\nTassonomia.\nComprende i seguenti generi:"}
{"id": "2828035", "revid": "281901", "url": "https://it.wikipedia.org/wiki?curid=2828035", "title": "Perccottus", "text": ""}
{"id": "2828037", "revid": "599013", "url": "https://it.wikipedia.org/wiki?curid=2828037", "title": "Alessandro Barsi", "text": "\u00c8 stato il capitano della nazionale per diversi anni ed uno dei primi professionisti italiani di questa disciplina.\nBiografia.\nCresce hockeysticamente nella squadra della sua citt\u00e0 l'HC Forte dei Marmi, con cui conquista la promozione in Serie A nel 1975.\nNella stagione successiva, la prima in massima divisione per il suo club, si dimostra uomo guida della difesa.\nRimane a Forte dei Marmi fino al 1982 quando decide di fare il grande salto, accasandosi all'Amatori Lodi fresco vincitore dello scudetto.\nCon l'Amatori Lodi perde una finale di Coppa dei Campioni contro il glorioso F.C. Barcellona.\nTornato a Forte dei Marmi si trasferisce al Monza, per poi giocare a Vercelli (dove vince lo scudetto), CGC Viareggio e alla Reggiana.\nNel 1990 a distanza di otto anni torna all'HC Forte dei Marmi sponsorizzato Emporio Armani e qui inizia la carriera di allenatore, con il doppio incarico allenatore-giocatore. Poi \u00e8 di nuovo al CGC Viareggio dove conclude la carriera da giocatore.\nLa carriera di allenatore invece, dopo l'esperienza da allenatore-giocatore a Forte dei Marmi e al CGC Viareggio, riprende nella stagione 1998-1999 nell'Hockey Primavera Prato, avventura che dura due stagioni.\nTornato ancora sulla panchina del Forte nella stagione 2005-2006, vi resta fino alla stagione 2008-2009.\n\u00c8 oggi l'allenatore del settore giovanile del Forte dei Marmi."}
{"id": "2828041", "revid": "336430", "url": "https://it.wikipedia.org/wiki?curid=2828041", "title": "Palazzo Buonaparte-Franchini", "text": ""}
{"id": "2828042", "revid": "336430", "url": "https://it.wikipedia.org/wiki?curid=2828042", "title": "Palazzo Buonaparte-Speziali", "text": ""}
{"id": "2828045", "revid": "933835", "url": "https://it.wikipedia.org/wiki?curid=2828045", "title": "Martiri di Gorcum", "text": "I Martiri di Gorcum (o Gorcumiensi) furono diciannove martiri cattolici, tra cui undici frati francescani minori osservanti, un frate agostiniano e un monaco premostratense, un canonico regolare di sant' Agostino, un frate domenicano e quattro sacerdoti secolari, che durante la guerra degli ottant'anni furono catturati dai Gheusi del mare calvinisti a Gorcum, sottoposti a numerose torture e mutilazioni, condotti poi a Brielle e infine impiccati nel fienile di un monastero diroccato. Sono venerati come santi dalla Chiesa cattolica.\nStoria.\nNel quadro della guerra degli ottant'anni, che condurr\u00e0 alla nascita dei Paesi Bassi, nella primavera del 1572 si era scatenata l'offensiva dei Gheusi del mare, \"Gueux de mer\" (mendicanti del mare), pirati olandesi che, sotto la guida di Guillaume II de la Marck, barone di Lumey, affiancavano Guglielmo I d'Orange nella lotta contro il re di Spagna Filippo II.\nI Gheusi, non potendo pi\u00f9 usare i porti inglesi come basi operative contro gli spagnoli, in quanto la regina d'Inghilterra Elisabetta I lo aveva loro vietato, avevano assalito e conquistato le citt\u00e0 di Brielle e Flessinga; poco dopo avevano conquistato Dordrecht, posta a poca distanza da Gorcum. A questa notizia, i cattolici, che rappresentavano i due terzi degli abitanti della cittadina, che pur disponeva di una cittadella fortificata, ma era scarsamente presidiata dagli spagnoli, iniziarono a preoccuparsi. Fra di essi i pi\u00f9 esposti alle possibili persecuzioni dei calvinisti erano i frati minori osservanti del piccolo convento, i sacerdoti e tutti gli altri religiosi presenti a Gorcum. Furono mandati messaggeri per chiedere soccorso alle guarnigioni spagnole vicine. Ma prima che queste potessero arrivare, il 25 giugno una flottiglia di tredici battelli dei Gheusi che avevano risalito la Mosa si present\u00f2 davanti a Gorcum, con circa 150 armati.\nIl nipote del priore Pieck, Rutger Estius, fratello di Guillaume che poi ne scriver\u00e0 la storia, lo scongiur\u00f2 di scappare e mettersi in salvo assieme agli altri frati. Ma Pieck, per non dare un cattivo esempio di vilt\u00e0 a tutti i cattolici della citt\u00e0 e per non abbandonarli, prefer\u00ec restare e rifugiarsi nella cittadella assieme ai confratelli, presto raggiunto da tutti gli altri religiosi e sacerdoti della citt\u00e0 e da molti cattolici. I Gheusi sbarrarono il fiume a monte e a valle della citt\u00e0 e il 26 giugno entrarono in citt\u00e0, capeggiati da Marin Brant, che convoc\u00f2 in piazza tutti gli abitanti, facendo loro giurare fedelt\u00e0 alla causa calvinista e a Guglielmo d'Orange; poi si rec\u00f2 davanti alla cittadella chiedendo al governatore spagnolo Gaspard Turk la resa della guarnigione spagnola, composta da appena una ventina d'uomini. Avuta risposta negativa, alla sera inizi\u00f2 a cannoneggiarli, costringendoli ad abbandonare due cinte difensive per ridursi nell'ultimo ridotto, la torre blu. Il governatore, in condizioni di netta inferiorit\u00e0, chiese di poter trattare la resa, Marin accett\u00f2 e promise la libert\u00e0 a tutti coloro che si fossero arresi, in cambio del diritto di saccheggiare tutto ci\u00f2 che si trovava nella torre. Ma, appena i Gheusi entrarono nella torre, presero prigionieri tutti i religiosi e iniziarono a insultarli, chiedendo loro dove avessero nascosto i loro tesori, e di fronte ai loro dinieghi li malmenarono violentemente, dando anche fuoco a padre Pieck che era svenuto.\nPer dieci giorni i religiosi rimasero prigionieri nella torre e furono sottoposti a sevizie continue; poi il capo dei Gheusi, il barone di Lumey Guillaume de la Marck, chiese che venissero trasferiti nella vicina citt\u00e0 di Brielle dove lui si trovava. La sera del 5 luglio furono fatti salire su una grande barca, che fece diverse soste per esporre i prigionieri alla curiosit\u00e0 e agli insulti della folla dei vari paesi. Giunsero a Brielle il mattino del 7 luglio. Li accolse il Lumey, che li fece camminare fino alla citt\u00e0 disposti su due file simulando una processione religiosa, costringendoli a cantare inni e litanie ed esponendoli al ludibrio della folla che li bersagliava con pietre, sabbia e secchi di acqua sporca. Infine li condusse in prigione, dove gi\u00e0 si trovavano i curati di Maasdam e di Heinenoord e due monaci premostratensi, provenienti dall'abbazia di Middelburg in Zelanda.\nPer tutta la serata il barone di Lumey li interrog\u00f2, tentando di far loro rinnegare i dogmi della fede cattolica e l'obbedienza al Papa; riprese l'interrogatorio il giorno dopo, senza alcun risultato, e infine li condann\u00f2 a essere impiccati. Intanto era giunto un messaggero che gli recapit\u00f2 tre messaggi. Uno era di Marin Brant, il secondo del Consiglio della citt\u00e0 di Gorcum, il terzo del principe Guglielmo d'Orange. Quello di Marin Brant era un lasciapassare per i religiosi, in cui per\u00f2 Brant, firmandosi come \"signore\", indisponeva il Lumey. Quello del Consiglio ricordava le circostanze della capitolazione, attestava la buona reputazione di tutti i religiosi prigionieri e chiedeva la loro liberazione; inoltre la sorella del curato Wichel prometteva una cospicua somma di denaro per la sua liberazione. La lettera di Guglielmo d'Orange, che chiedeva la loro liberazione, fece invece indispettire il Lumey, perch\u00e9, dopo essersi affrancato dal giogo del re di Spagna, non intendeva sottomettersi agli ordini di un principe suo pari. Inoltre doveva mantenere la promessa di vendicare la morte dei conti di Horn e di Egmont, giustiziati dagli spagnoli, giustiziando tutti i preti e i religiosi papisti che fosse riuscito a catturare.\nGiunsero a Brielle anche due fratelli di padre Pieck, che scongiurarono il Lumey di salvargli la vita, senza che abiurasse al cattolicesimo; alla fine Lumey accett\u00f2 di liberarlo, ma da solo. Quando a Pieck giunse questa proposta, egli, ancora una volta, non volle accettare per non abbandonare i suoi compagni. I fratelli di Pieck insistettero ancora con il Lumey e con gli altri capi dei Gheusi, ottenendo una definitiva concessione, e cio\u00e8 che sarebbero stati liberati tutti se, pur non rinunciando ai dogmi della fede cattolica, avessero rinunciato a riconoscere l'autorit\u00e0 del Papa. Per consentire ai fratelli di Pieck di parlare pi\u00f9 liberamente con lui, fu messa loro a disposizione una casa e cos\u00ec essi poterono invitare il fratello a cenare con loro. Per tutta il tempo della cena lo scongiurarono in tutti i modi di accettare le condizioni dei Gheusi e di salvare la sua vita e quella di tutti gli altri, ma padre Pieck fu irremovibile nella sua determinazione a non tradire il Papa; i fratelli allora compresero che non intendeva rinunciare a rendere testimonianza della propria fede cattolica, anche a costo della vita.\nA mezzanotte il Lumey, svegliandosi dopo le abbondanti libagioni serali, preso da una violenta collera dopo aver riletto i messaggi di Guglielmo I d'Orange e di Martin, ordin\u00f2 che tutti i preti e i religiosi papisti venissero impiccati subito. Mand\u00f2 quindi alla prigione per prelevarli un suo luogotenente e un prete apostata di Liegi, tale Jean Omal; di fronte alle loro rimostranze che non si poteva eseguire una sentenza di morte in piena notte, si infuri\u00f2 ancora di pi\u00f9, urlando che lui era il padrone assoluto e poteva decidere tutto ci\u00f2 che voleva, senza dover obbedire a Guglielmo d'Orange o a chicchessia. All'una di notte i martiri furono condotti fuori dalla citt\u00e0, nel monastero agostinano di santa Elisabetta, che i monaci avevano abbandonato e che i Gheusi avevano saccheggiato e semidistrutto. L\u00e0, nel granaio dove si trovavano due grandi travi, iniziarono a impiccarli uno dopo l'altro, iniziando da padre Pieck, che fino all'ultimo respiro incoraggi\u00f2 i confratelli. Dopo la sua morte i pi\u00f9 anziani andavano incoraggiando i pi\u00f9 giovani; in quest'opera si distinse particolarmente il vicario Girolamo da Weert, che fu zittito a colpi di picca in faccia; quando poi i soldati scoprirono che aveva sul petto e sul braccio destro il tatuaggio di una croce che si era fatto fare durante un pellegrinaggio a Gerusalemme, iniziarono a scorticarlo per cancellare le croci. Goffredo da Melveren, uno dei pi\u00f9 anziani dei martiri, mor\u00ec pregando il Signore di perdonare i suoi carnefici, ripetendo le parole di Cristo sulla croce, \"Signore perdona loro perch\u00e9 non sanno quello che fanno\".\nFra gli ultimi rimase Goffredo Van Duynen, che i soldati volevano risparmiare conoscendolo personalmente e sapendo che era un sant'uomo, ma lui li esort\u00f2 a procedere.\nAll'ultimo momento solo due dei ventuno accettarono di abiurare: un cappuccino di nome Guglielmo, che poi si arruol\u00f2 con i Gheusi e due anni dopo fu impiccato per furto, e il novizio francescano Enrico, che come testimone diretto poi stender\u00e0 un preciso resoconto di tutti i fatti accaduti.\nMolti martiri ebbero una lunghissima agonia, perch\u00e9 erano stati impiccati malamente; l'ultimo a morire, verso l'alba, fu il domenicano Nicasio.\nDalle due alle quattro del mattino i soldati si accanirono sui corpi dei condannati, mutilandoli e insultandoli. Arrivarono persino a vendere il loro grasso a dei mercanti di unguenti, e parti dei loro organi furono vendute al mercato di Gorcum. Infine un cattolico di Gorcum, supplicando i magistrati di Brielle e sborsando una cospicua somma di denaro, ottenne di poter seppellire le spoglie dei martiri in due fosse scavate nelle vicinanze del luogo del loro martirio.\nFonti.\nLe tristi vicende dei martiri di Gorcum furono raccontate da Guillaume Estius, nipote di uno di essi, il guardiano del convento dei francescani (appartenenti alla riforma dell'Osservanza) Nicola Pieck, nel volume \"Historia martyrum Gorcomiensium\", pubblicato a Douai nel 1603. Anche, la \"Historiae martyrum Batavicorum\", scritta nel 1595 da Peter Opmeer, \u00e8 una fonte importante sui martiri.\nCulto.\nIl luogo della loro sepoltura divenne ben presto meta di pellegrinaggio per i cattolici della regione e sul luogo della loro sepoltura, a partire dal XVIII secolo, iniziarono a crescere dei bellissimi fiori bianche e profumati, di una specie sconosciuta a tutti i pi\u00f9 esperti botanici chiamati a esaminarli.\nIl loro cronista Estius riferisce di trentadue processi verbali di guarigioni o di altri miracoli ottenuti per loro intercessione.\nNel 1615, durante una tregua fra Spagna e Province Unite, la tomba dei martiri fu aperta e le loro reliquie furono traslate a Bruxelles, dove l'arcivescovo di Malines Matthias Hovius, attestando la loro autenticit\u00e0, le fece riporre in reliquiari dorati conservati nella chiesa del convento dei francescani; i resti furono poi trasferiti nella chiesa di Saint-Nicolas di Bruxelles, quando il convento fu demolito. Alcuni frammenti furono distribuiti alle chiese di Lovanio, Ath, Malines, Cambrai, Tienen, Anversa, Sint-Truiden, Binche, Tournai, Lille, Douai, Valenciennes, Mons, Nivelles, Namur, Colonia e altre citt\u00e0.\nNel 1628 fu iniziato il processo di beatificazione con audizioni a Gorcum, a Haarlem, a Utrecht e a Leida, dove furono sentiti ventidue testimoni. Nel 1634 ad Amsterdam e a Haarlem ne furono ascoltati altri sette, e a Namur fra il 1658 e il 1661 altri diciannove. Infine, il 14 novembre 1675 papa Clemente X, con una solenne funzione nella basilica di San Pietro, li proclam\u00f2 beati.\nLa loro canonizzazione fu proclamata da papa Pio IX il 29 giugno 1865.\nNel 1853 essi furono elevati a protettori della ricostituita provincia olandese dell'Ordine Francescano.\nNel XIX secolo la celebrazione della memoria liturgica di san Nicola Pieck o Pichi venne introdotta nel calendario della diocesi di Sansepolcro.\nNel 1932 a Brielle fu costruito un santuario a loro dedicato e sul luogo della loro sepoltura, chiamato \"campo dei Martiri\", , fu posto un altare in pietra.\nNel 1972 il loro martirio fu commemorato solennemente dal cardinale Alfrink, in presenza del Primo ministro d'Olanda Marga Klomp\u00e9 e della regina Giuliana."}
{"id": "2828053", "revid": "80598", "url": "https://it.wikipedia.org/wiki?curid=2828053", "title": "R.T.Club", "text": "La R.T.Club fu una casa discografica italiana attiva negli anni '60 e '70.\nStoria della R.T.Club.\nLa R.T.Club venne fondata dal discografico Mario Trevisan nel 1964, dopo il suo abbandono della Fonit a seguito dell'unione con la Cetra e la nascita della Combo Record.\nLa sede dell'etichetta era in via san Martino 5/7 a Milano.\nLa R.T.Club partecip\u00f2, tra le tante manifestazioni musicali, a Un disco per l'estate 1965 con \"Bevi con me\", cantata da Flo Sandon's, a Un disco per l'estate 1967 con \"Il tipo giusto\", cantata da Luisella Ronconi, al Festival delle Rose 1967 con \"Il freddo\", sempre presentato dalla Ronconi, ed a Un disco per l'estate 1969 con \"Bella ragazza\", cantata da Franco Battiato.\nOltre agli artisti citati, hanno inciso per l'etichetta anche i gruppi beat Le Anime e The Scotch.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "2828054", "revid": "80598", "url": "https://it.wikipedia.org/wiki?curid=2828054", "title": "RT Club", "text": ""}
{"id": "2828057", "revid": "838137", "url": "https://it.wikipedia.org/wiki?curid=2828057", "title": "Gizem G\u00fcre\u015fen", "text": "Gioca nel ruolo di libero nel .\nCarriera.\nGizem G\u00fcre\u015fen inizia nel settore giovanile del , dove gioca fino al 2004. Nella stagione 2004-05 inizia la carriera professionistica, esordendo in Voleybol 1. Ligi col T\u00fcrk Telekom; in questo periodo, precisamente nell'estate del 2005, riceve le prime convocazioni nella nazionale turca. Nel campionato 2007-08 si trasferisce al , mentre nel campionato successivo approda al .\nNella stagione 2009-10 ritorna a giocare nel e con la nazionale vince la medaglia di bronzo all'European League. Nel 2011 si aggiudica la Champions League 2010-11, dove viene premiata anche come miglior libero, mentre con la nazionale vince il bronzo al campionato europeo 2011 ed al World Grand Prix 2012. Nella stagione 2012-13 vince la Coppa di Turchia, per la seconda volta la Champions League e il campionato; nel 2013, con la nazionale, vince la medaglia d'argento ai XVII Giochi del Mediterraneo. Nella stagione successiva vince la Supercoppa turca, successo bissato anche nell'edizione successiva, la Coppa del Mondo per club e, per la seconda volta, la coppa nazionale e il campionato; con la nazionale vince la medaglia d'oro ai I Giochi europei.\nNella stagione 2015-16 si trasferisce nel , vincendo la Supercoppa turca; nella stagione seguente gioca per la prima volta all'estero, difendendo i colori del nella Lega Nazionale A svizzera, aggiudicandosi la Supercoppa svizzera, la coppa nazionale e lo scudetto.\nNel campionato 2017-18 torna in patria, difendendo i colori del , in Sultanlar Ligi; a met\u00e0 annata tuttavia torna a giocare col ."}
{"id": "2828059", "revid": "1543377", "url": "https://it.wikipedia.org/wiki?curid=2828059", "title": "Diocesi di Middelburg", "text": "La diocesi di Middelburg (in latino: \"Dioecesis Middelburgensis\") \u00e8 una diocesi soppressa e sede vescovile titolare della Chiesa cattolica.\nTerritorio.\nLa diocesi comprendeva parte dell'odierna provincia olandese della Zelanda.\nSede vescovile era la citt\u00e0 di Middelburg, dove si trovava la cattedrale di San Pietro (\"Sint Pieterskerk\" o \"Noordmonsterkerk\"), demolita nel 1834.\nStoria.\nGi\u00e0 nel corso della prima met\u00e0 del XVI secolo, dopo che le Diciassette Province, di cui gli odierni Paesi Bassi facevano parte, furono sottomesse al dominio dell'imperatore Carlo V, fu progettata una riorganizzazione ecclesiastica dei Paesi Bassi; ma i progetti del 1525 e del 1551-52 non andarono in porto.\nSolo con l'avvento del re Filippo II (1556), si pot\u00e9 avviare la ridefinizione della geografia ecclesiastica dei possedimenti spagnoli. Una commissione apposita redasse un lungo rapporto, corredato da cartine geografiche, sull'opportunit\u00e0 di avviare un programma di fondazione di nuove diocesi che, nell'ambito della controriforma, favorisse un'intensificazione della vigilanza pastorale, nell'ottica di porre un freno alla corruzione e alla decadenza morale nel clero, ed insieme potesse limitare il progredire delle idee teologiche dei riformatori tedeschi e svizzeri.\nIl 12 maggio 1559, con la bolla \"Super universas\", papa Paolo IV eresse quattordici nuove diocesi, tra cui quella di Middelburg, che, assieme alle quattro preesistenti, formavano tre nuove province ecclesiastiche, ossia Cambrai, Malines e Utrecht. La nuova diocesi di Middelburg divenne suffraganea di quest'ultima arcidiocesi, da cui era stata ricavata. La bolla prevedeva che i vescovi fossero nominati dal re, nomina che doveva essere seguita dall'istituzione canonica fatta dalla Santa Sede.\nLa bolla \"Super universas\" tuttavia non definiva i confini delle diocesi, non stabiliva il numero delle parrocchie e non prevedeva i mezzi di sussistenza delle mense episcopali. Una commissione incaricata di studiare questi aspetti lavor\u00f2 due anni, e solo agli inizi del 1561 fu pubblicata la bolla che dette finalmente una fisionomia territoriale alla diocesi di Middelburg. Lo stesso anno, il 10 marzo, fu nominato il primo vescovo, Nicolaas van der Borcht, gi\u00e0 canonico della cattedrale di Utrecht.\nIn seguito alla Guerra degli ottant'anni il culto cattolico fu proibito; quando il vescovo Karel-Filips De Rodoan fu trasferito alla diocesi di Bruges (26 maggio 1603) la diocesi fu soppressa.\nDal 2018 \u00e8 annoverata tra le sedi vescovili titolari della Chiesa cattolica."}
{"id": "2828060", "revid": "92723", "url": "https://it.wikipedia.org/wiki?curid=2828060", "title": "Diocesi di Leeuwarden", "text": "La diocesi di Leeuwarden (in latino: \"Dioecesis Leowardensis\") fu una sede della Chiesa cattolica nei Paesi Bassi suffraganea dell'arcidiocesi di Utrecht.\nTerritorio.\nLa diocesi comprendeva l'odierna provincia olandese della Frisia.\nSede vescovile era la citt\u00e0 di Leeuwarden, dove si trovava la cattedrale di San Vito, demolita alla fine del XVI secolo. Dell'edificio oggi resta solo la torre, la Oldehove.\nStoria.\nGi\u00e0 nel corso della prima met\u00e0 del XVI secolo, dopo che le Diciassette Province, di cui gli odierni Paesi Bassi facevano parte, furono sottomesse al dominio dell'imperatore Carlo V, fu progettata una riorganizzazione ecclesiastica dei Paesi Bassi; ma i progetti del 1525 e del 1551-52 non andarono in porto.\nSolo con l'avvento del re Filippo II (1556), si pot\u00e9 avviare la ridefinizione della geografia ecclesiastica dei possedimenti spagnoli. Una commissione apposita redasse un lungo rapporto, corredato da cartine geografiche, sull'opportunit\u00e0 di avviare un programma di fondazione di nuove diocesi che, nell'ambito della controriforma, favorisse un'intensificazione della vigilanza pastorale, nell'ottica di porre un freno alla corruzione e alla decadenza morale nel clero, ed insieme potesse limitare il progredire delle idee teologiche dei riformatori tedeschi e svizzeri.\nIl 12 maggio 1559, con la bolla \"Super universas\", papa Paolo IV eresse quattordici nuove diocesi, tra cui quella di Leeuwarden, che, assieme alle quattro preesistenti, formavano tre nuove province ecclesiastiche, ossia Cambrai, Malines e Utrecht. La nuova diocesi di Leeuwarden divenne suffraganea di quest'ultima arcidiocesi, da cui era stata ricavata.\nLa bolla \"Super universas\" tuttavia non definiva i confini delle diocesi, non stabiliva il numero delle parrocchie e non prevedeva i mezzi di sussistenza delle mense episcopali. Una commissione incaricata di studiare questi aspetti lavor\u00f2 per due anni, e solo nell'agosto del 1561 fu pubblicata la bolla che dette finalmente una fisionomia territoriale alla diocesi di Leeuwarden.\nLo stesso mese, fu nominato il primo vescovo, Remigius Driutius, professore di diritto civile e di diritto canonico all'universit\u00e0 di Lovanio, il quale per\u00f2 non prese mai possesso della sede e nel 1569 fu trasferito alla sede di Bruges. Gli succedette Cunerus Petri (Koen Pieters), che pubblic\u00f2 il 26 febbraio 1570 i decreti del concilio di Trento nella sua diocesi e il 15 aprile tenne un sinodo diocesano.\nIn seguito alla Guerra degli ottant'anni il culto cattolico fu proibito; alla morte del vescovo Cuneris Petri (15 febbraio 1580) la diocesi fu soppressa.\nDal 26 novembre 2005 il titolo sopravvive nel nome della diocesi di Groninga-Leeuwarden."}
{"id": "2828061", "revid": "180559", "url": "https://it.wikipedia.org/wiki?curid=2828061", "title": "Giovanni Lorenzo d'Anania", "text": "Biografia.\nNon sono noti con certezza molti dati biografici di Gian Lorenzo d'Anania. Non sono note con certezza le date di nascita e di morte. Nacque a Taverna, una citt\u00e0 in provincia di Catanzaro nella Sila Piccola, e studi\u00f2 scienze naturali, lingue e teologia probabilmente a Napoli. Visse comunque sicuramente per alcuni anni a Napoli, dove fu insegnante dell'arcivescovo Mario Carafa. Alla morte del Carafa (11 settembre 1575) ritorn\u00f2 a Taverna dove rimase fino alla morte (fra il 1607 e il 1609).\nNel periodo in cui risiedeva a Napoli venne pubblicata la sua opera pi\u00f9 nota, \"L'Universale fabbrica del Mondo, ovvero Cosmografia\" (1573), un'opera di geografia costituita da un Proemio e quattro trattati in quattro tomi, fondamentale per fare il punto sulle conoscenze geografiche nella seconda met\u00e0 del XVI secolo. Nell'opera, di cui venne approntata una nuova edizione a Venezia nel 1576, alla geografia fisica, l'Anania faceva seguire informazioni di natura storica e antropologica, comprese informazioni sulla fede religiosa. Il pi\u00f9 ampio dei quattro Trattati \u00e8 il primo, dedicato alle regioni europee (nell'ordine: Irlanda, Inghilterra, Scozia, Portogallo, Spagna, Francia e Svizzera, Valle del Reno e Olanda, Germania, Danimarca, Italia, Slavonia, Bosnia e Rascia, Albania, Bulgaria, Romania, Grecia, Polonia, Estonia, Lettonia, Lituania, Norvegia, Svezia, Finlandia, Russia Ucraina, Terre Artiche); i restanti tre trattati descrivono l'Asia, l'Africa e le Indie Occidentali. Una edizione critica dell'opera, a cura di Ulderico Nistic\u00f2, \u00e8 stata pubblicata di recente (2005-09) dalla Rubbettino.\nDi altro genere \u00e8 il trattato teologico \"De natura daemonum\", pubblicato per la prima volta a Venezia nel 1570, in cui Anania sostiene la reale esistenza dei demoni, esseri malvagi i quali rendevano efficaci le opere degli astrologi e dei negromanti, ed erano responsabili, nell'uomo, di alcune malattie la cui guarigione era possibile con l'intercessione dei santi. Il \"De natura daemonum\" venne ristampato numerose volte, anche da Aldo Manuzio. Nel 1654 il nipote di Gian Lorenzo, Marcello Anania, ne allest\u00ec una edizione, intitolata \"De substantiis separatis\", contenente l'opera inedita \"De natura Angelorum\"."}
{"id": "2828190", "revid": "767487", "url": "https://it.wikipedia.org/wiki?curid=2828190", "title": "High Art", "text": "High Art \u00e8 un film del 1998 scritto e diretto da Lisa Cholodenko.\n\u00c8 stato presentato nella Quinzaine des R\u00e9alisateurs del 51\u00ba Festival di Cannes.\nSyd (Radha Mitchell) e Lucy (Ally Sheedy) si incontrano a causa di una perdita d'acqua nel soffitto. Accomunate dalla passione per la fotografia, le due si innamorerano in breve tempo.\nTrama.\nSyd convive con James, e lavora come assistente redattrice in una rivista di fotografia artistica intitolata Frame. A causa di una perdita nel soffitto del suo bagno, decide di bussare all'appartamento sovrastante, dove abitano Greta, un'attrice tedesca, e Lucy, una fotografa che anni prima \u00e8 sparita dalla circolazione senza dare spiegazioni, le quali, entrambe, hanno problemi di droga.\nLe apre Lucy, che dopo aver ascoltato il motivo della visita, la accompagna in bagno, dove Syd cerca la perdita.\nColpita dalle fotografie che tappezzano le pareti di casa, Syd parla al suo capo di Lucy, ma non sapendo esattamente il suo cognome, non viene riconosciuta da quest'ultimo, che per\u00f2 accetta di dare un'occhiata al lavoro di quest'artista.\nCon la scusa di riparare definitivamente la perdita, Syd torna da Lucy, e dopo averle fatto i complimenti per le immagini appese in tutta la casa, le chiede se ha un catalogo delle sue foto, senza per\u00f2 specificare il motivo di tale richiesta.\nRiesce ad avere in prestito la raccolta che Lucy pubblic\u00f2 molti anni prima, la porta al suo capo, che \u00e8 in compagnia di due pezzi grossi, uno dei quali si presenta e le chiede cos'ha in mano. Non appena legge il nome sul libro che Syd gli porge, esprime il suo apprezzamento verso l'autrice. Viene cos\u00ec organizzato un incontro, durante il quale a Lucy viene proposto un articolo e la copertina del giornale.\nPer\u00f2 dopo aver accettato, non riesce a trovare l'ispirazione, anche a causa dei problemi con Greta. Syd \u00e8 preoccupata per la scadenza imminente, e gliene parla apertamente. Lucy decide di lasciare la citt\u00e0 per il week-end e le propone di andare con lei.\nLucy scatta a Syd alcune fotografie, poi cominciano a discutere del suo problema con la droga, infine si ritrovano a baciarsi.\nDurante la notte tra le due si accende la passione, e Syd le dice che crede di essersi innamorata di lei. La mattina seguente Lucy scatta diverse foto mentre Syd dorme coperta soltanto dal lenzuolo, e termina con un autoscatto di entrambe abbracciate a letto.\nAl ritorno Lucy sviluppa il rullino e porta le foto a Syd, dicendole di volerle utilizzare per l'articolo, per\u00f2 lei non \u00e8 d'accordo perch\u00e9 compare in tutte, opta cos\u00ec per dei vecchi scatti.\nSyd porta ai suoi superiori le foto che ha scelto, ma queste non piacciono e loro, delusi, decidono di richiamare il fotografo a cui avevano tolto il servizio per darlo invece a Lucy. Dopo averci riflettuto, Syd mostra a Dominique le immagini che aveva scelto Lucy: l'editrice ne rimane tanto colpita da pubblicarle, mettendo in copertina quella dell'abbraccio.\nNel frattempo, le due protagoniste sono costrette ad affrontare i rispettivi partner, per metterli al corrente della loro decisione di stare insieme. La cosa \u00e8 pi\u00f9 difficile per Lucy, in quanto James ha lasciato l'appartamento e non risponde alle chiamate di Syd, mentre lei deve affrontare Greta, che le chiede di passare insieme la notte, perch\u00e9 la ama, ed anche se sa che questo non cambier\u00e0 nulla, vuole sentirla vicina un'ultima volta."}
{"id": "2828208", "revid": "196390", "url": "https://it.wikipedia.org/wiki?curid=2828208", "title": "Fiamme Azzurre", "text": ""}
{"id": "2828225", "revid": "1851848", "url": "https://it.wikipedia.org/wiki?curid=2828225", "title": "Zhou Yang", "text": ""}
{"id": "2828231", "revid": "219110", "url": "https://it.wikipedia.org/wiki?curid=2828231", "title": "Multimetro", "text": "Un multimetro (pronuncia mult\u00ecmetro, conosciuto anche come multitester o semplicemente tester) \u00e8 uno strumento di misura di grandezze elettriche che integra diverse funzioni, definite \"campi di misura\", in un'unica unit\u00e0. Si presenta come una scatola dotata di una finestra di lettura (quadrante analogico a indice mobile oppure display digitale), uno o pi\u00f9 comandi posti sul pannello frontale e almeno due boccole elettriche a cui collegare le sonde di misura (cavetti di diverso colore, terminanti con puntali ad impugnatura isolata).\nMisure.\nNella versione pi\u00f9 semplice un multimetro consente almeno la misurazione delle seguenti grandezze:\nPer quanto riguarda le misure di tensione e corrente in alternata, i multimetri economici non misurano il vero valore efficace, ma lo ricostruiscono matematicamente dal valore di picco della semionda, sotto l'ipotesi di essere in presenza di una sinusoide perfetta (cosa non sempre vera).\nAltre funzioni che si possono trovare in un multimetro sono:\nTipologia.\nI multimetri si dividono in:\nSono costruiti in due versioni:\nI vari tipi di multimetri in commercio, il cui prezzo pu\u00f2 variare da una decina di euro dei modelli base di scarsa qualit\u00e0 a parecchie migliaia di euro dei modelli pi\u00f9 sofisticati, hanno caratteristiche diverse. Generalmente ad un prezzo superiore corrisponde un prodotto migliore non solo in termini di precisione, numero di campi di misura e numero di portate, ma anche dal punto di vista della sicurezza.\nLa bont\u00e0 di un multimetro si pu\u00f2 valutare anche dalla sua impedenza o resistenza in ingresso, ovvero quanto il multimetro va a \"caricare\" il circuito in esame. Questa impedenza, misurata in ohm/volt, \u00e8 funzione dell'intervallo su cui \u00e8 impostato il multimetro: per esempio, se dichiarato per /V avr\u00e0 resistenza in ingresso per di . Un multimetro per uso elettronico o radioelettrico deve avere come minimo resistenza in ingresso di /V data la piccola entit\u00e0 dei segnali in gioco e la generalmente alta impedenza dei circuiti in esame: un'impedenza pi\u00f9 bassa carica maggiormente il circuito in esame rendendo meno affidabile la lettura.\nLa sicurezza dell'utilizzatore \u00e8 fondamentale: la presenza di doppio isolamento e di protezione degli ingressi aiuta a evitare problemi o lesioni all'utilizzatore e danni allo strumento in caso di utilizzo errato.\nDifferenza tra analogico e digitale.\nEsistono in commercio sia multimetri analogici sia multimetri digitali, ciascuno con proprie caratteristiche peculiari che lo fanno preferire in alcuni ambiti. Nel tempo sono anche stati prodotti modelli di multimetro dotati sia di display digitale sia di quadrante analogico (o di una piccola barretta mobile che lo simula sul display) per combinare i pregi di entrambi gli apparecchi.\nI multimetri digitali vengono scelti in base alle specifiche che riguardano risoluzione, cifre e punti: la risoluzione indica la qualit\u00e0 della misura che uno strumento pu\u00f2 effettuare, vale a dire come risponde lo strumento alla variazione del segnale di ingresso. Si classificano i multimetri digitali in base al numero di punti o di cifre che possono visualizzare: un comune strumento a 3 1/2 cifre pu\u00f2 visualizzare tre cifre complete ed una \u2018mezza\u2019 cifra, dove con \"mezza\" cifra si intende che pu\u00f2 assumere solo il valore di 0 oppure 1. Un siffatto display pu\u00f2 quindi visualizzare numeri compresi tra 0000 e 1999. La regolazione del fondo scala sposta il punto decimale all'interno del display, permettendo quindi misure tra 0,000 e 1,999; 00,00 e 19,99; 000,0 e 199,9; 0000 e 1999. In questo esempio sono stati volutamente scritti tutti gli zeri per meglio rendere l'idea delle cifre decimali utilizzabili nelle varie scale di misura. Un modello a 4 1/2 cifre invece, con lo stesso criterio, offrir\u00e0 la possibilit\u00e0 di effettuare misure comprese tra 00000 e 19999.\nLa precisione negli strumenti digitali \u00e8 riferita alla \"misura\" (come minimo 0,5% per essere accettabile), mentre negli analogici \u00e8 riferita al \"fondoscala\" (e compresa di norma tra 1% e 3%). Lo strumento digitale, sebbene pi\u00f9 diffuso, non ha reso completamente obsoleto l'analogico; la misura indicata sul display degli strumenti digitali non \u00e8 per\u00f2 affetta da errori di parallasse, e dagli errori del dettaglio della scala graduata.\nLo strumento analogico viene preferito quando il segnale presenta piccole e rapide variazioni nel tempo, in quanto la lancetta dello strumento grazie alla sua inerzia meccanica riesce a mediare l'andamento del segnale mentre la logica del display elettronico, in particolare su molti multimetri economici, spesso non riesce a mostrare un valore ragionevolmente stabile ed introduce perci\u00f2 errori sistematici di misurazione; inoltre l'analogico ha il pregio di non richiedere batterie se interessa misurare solamente tensioni o correnti.\nPer unire i due vantaggi, nei modelli digitali portatili pi\u00f9 sofisticati, viene aggiunta sul display la visualizzazione del livello del segnale simulata con un cursore analogico. In alcuni modelli spesso \u00e8 presente una funzione di \"hold\", cio\u00e8 di blocco del valore letto, per esempio sul valore massimo o minimo misurato. Altri pi\u00f9 avanzati integrano il calcolo della differenza su un valore di riferimento, il valore minimo, medio e massimo con la possibilit\u00e0 di registrare alcuni valori (log).\nI modelli \"autoranging\" sono in grado di scegliere autonomamente la scala di misurazione adeguata al tipo di misura che si vuole effettuare: in questo caso si sceglie solo la grandezza da misurare (\u03a9, V, A) e lo strumento autonomamente decide il fondoscala da utilizzare\nCategorie.\nLo standard CEN EN 61010 definisce quattro categorie di multimetri, identificate con numerazione romana, in cui una numerazione pi\u00f9 elevata indica uno strumento adatto a misure su circuiti aventi tensioni e potenze maggiori:\nUna suddivisione di questo tipo per\u00f2 si presta ad alcuni equivoci in quanto un multimetro conforme, per esempio, alla CAT II e adatto per misure fino a non \u00e8 migliore di un multimetro conforme alla CAT III ma adatto a misure solo fino a . Tanto pi\u00f9 alta \u00e8 la categoria, tanto pi\u00f9 il multimetro \u00e8 sicuro. I puntali devono essere pienamente compatibili con la categoria del multimetro in uso, oppure di categoria superiore.\nFunzionamento.\nIl multimetro analogico \u00e8 basato su un galvanometro e pertanto assorbe energia dal circuito in esame per fornire il risultato della misura. Se \u00e8 necessario assorbire poca energia dal circuito conviene utilizzare un multimetro digitale che ha una pi\u00f9 elevata impedenza di ingresso. Alcuni multimetri digitali hanno comunque una modalit\u00e0 a bassa impedenza per ridurre l'errore di misurazione indotto da campi elettromagnetici esterni su componenti non energizzati: la funzione della misura della tensione in bassa impedenza \u00e8 utile per scovare le cosiddette \"tensioni fantasma\", ovvero una apparente tensione presente su cavi non collegati ad un circuito elettrico.\nIl galvanometro \u00e8 composto da un magnete permanente in cui \u00e8 posta una bobina libera di ruotare perpendicolarmente alle linee del campo magnetico. Facendo circolare una corrente nella bobina nasce una coppia motrice che tende a farla ruotare; una molla a spirale calibrata si oppone alla rotazione finch\u00e9 la sua coppia resistente eguaglia la coppia motrice; di conseguenza, lo spostamento dell'indice \u00e8 proporzionale all'intensit\u00e0 di corrente che circola nelle spire. Il fondo scala dello strumento \u00e8 determinato dalla sua resistenza interna. Collegando resistenze diverse al galvanometro, in parallelo se si usa lo strumento come amperometro o in serie se si usa lo strumento come voltmetro, si pu\u00f2 selezionare il fondo scala dello strumento, tramite comando a tasti o un commutatore rotante, oppure spostando gli spinotti dei puntali sulle varie prese presenti.\nIl multimetro analogico \u00e8 sempre dotato di una batteria per poter eseguire misure di resistenze. Il multimetro digitale sfrutta a questo scopo la sua stessa batteria di alimentazione.\nErrori sistematici.\nUtilizzando il multimetro bisogna ricordare che esso assorbe energia dal circuito sotto esame, ovvero, durante la misura, nel punto del circuito in analisi viene aggiunto il valore resistivo (impedenza di ingresso) del multimetro. Il valore standard dei multimetri da banco digitali \u00e8 di .\nAccorgimenti.\nPer poter usare in modo corretto o migliorare la precisione di lettura si adottano:"}
{"id": "2828232", "revid": "1573940", "url": "https://it.wikipedia.org/wiki?curid=2828232", "title": "Qa'emiyeh", "text": "Qa'emiyeh (farsi \u0642\u0627\u0626\u0645\u06cc\u0647) \u00e8 una citt\u00e0 dello shahrest\u0101n di Kazerun, circoscrizione Chanar Shahijan, nella provincia di Fars. Aveva, nel 2006, una popolazione di 23.734 abitanti. "}
{"id": "2828233", "revid": "30368459", "url": "https://it.wikipedia.org/wiki?curid=2828233", "title": "Zelenodolsk (Tatarstan)", "text": ""}
{"id": "2828235", "revid": "30368478", "url": "https://it.wikipedia.org/wiki?curid=2828235", "title": "Zelenodolsk", "text": ""}
{"id": "2828236", "revid": "110157", "url": "https://it.wikipedia.org/wiki?curid=2828236", "title": "Zelenodol'sk (Tatarstan)", "text": "Zelenodol'sk (, in tataro Zelenodol, \u0417\u0435\u043b\u0435\u043d\u043e\u0434\u043e\u043e\u043b, ma anche \u042f\u0448\u0435\u043b \u04ae\u0437\u04d9\u043d, Ya\u015fel Uz\u00e4n) \u00e8 una citt\u00e0 della Russia che si trova nella Repubblica autonoma del Tatarstan. Fondata nel 1865 sulle rive del Volga dove sorgeva Porat, villaggio dei Mari, ottenne lo status di citt\u00e0 nel 1932 ed \u00e8 capoluogo del Zelenodol'skij rajon. \n\u00c8 sede di famosi cantieri navali fondati nel 1895, nei quali durante la guerra fredda venivano progettate navi da guerra.\nLa cittadina, che si trova a 38 chilometri da Kazan', nel 1973 aveva 100.100 abitanti, nel 1989 94.079, nel 2002 100.139 e 99.100 nel 2008.\nCollegamenti esterni.\nSito ufficiale http://zelendol.ru "}
{"id": "2828238", "revid": "1305772", "url": "https://it.wikipedia.org/wiki?curid=2828238", "title": "Zelenodol'sk", "text": "Zelenodol'sk "}
{"id": "2828241", "revid": "203463", "url": "https://it.wikipedia.org/wiki?curid=2828241", "title": "FIDE Album", "text": ""}
{"id": "2828242", "revid": "24823", "url": "https://it.wikipedia.org/wiki?curid=2828242", "title": "Hashmarks", "text": ""}
{"id": "2828243", "revid": "647919", "url": "https://it.wikipedia.org/wiki?curid=2828243", "title": "Fonorilevatore", "text": ""}
{"id": "2828245", "revid": "30368696", "url": "https://it.wikipedia.org/wiki?curid=2828245", "title": "Kronshtadt", "text": ""}
{"id": "2828251", "revid": "228587", "url": "https://it.wikipedia.org/wiki?curid=2828251", "title": "Cupressus macrocarpa", "text": "Il cipresso di Monterey (\"Cupressus macrocarpa\" ) \u00e8 un albero della famiglia Cupressaceae originario della California e molto utilizzato come pianta ornamentale.\nDescrizione.\nLe sue dimensioni possono raggiungere i 4 metri di larghezza e i 15 metri di altezza\nStrofinando o potando le foglie la pianta emana un intenso e caratteristico profumo di limone.\nDistribuzione e habitat.\nIl suo areale \u00e8 ristretto alle aree costiere della contea di Monterey, in California (USA).\nConservazione.\nLa \"IUCN Red List\" classifica \"Cupressus macrocarpa\" come specie vulnerabile.\nColtivazione.\nSe coltivata in piena terra all'aperto, non necessita di annaffiature.\nPer la coltivazione in vaso, nel periodo estivo le annaffiature andrebbero fatte una volta a settimana. Gli eccessi di acqua possono far marcire la pianta.\nIl terreno ideale deve essere sciolto e ben drenato, composto da 3 parti di torba e 1 di terriccio, sostanze organiche animali o vegetali, ed elementi inerti come pomice,o agriperlite.\nIn primavera e in autunno si possono fare degli interventi di difesa con insetticidi e fungicidi, per prevenire attacchi di afidi che sono facilitati da piogge frequenti e un alto tasso di umidit\u00e0.\nLe potature se necessarie andrebbero fatte a fine inverno.\nLa pianta pu\u00f2 essere esposta in pieno sole o all'ombra, l'importante che abbia una buona luce durante tutto il giorno, e che sia riparata da vento forte.\nSe la pianta \u00e8 giovane \u00e8 consigliabile coprirla con un sacco trasparente o riporla in una serra se le temperature scendono sotto lo zero."}
{"id": "2828252", "revid": "155634", "url": "https://it.wikipedia.org/wiki?curid=2828252", "title": "National Football League 1972", "text": "La stagione NFL 1972 fu la 53\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl VII, si disput\u00f2 il 14 gennaio 1973 al Coliseum di Los Angeles, in California e si concluse con la vittoria dei Miami Dolphins sui Washington Redskins per 14 a 7. La stagione inizi\u00f2 il 17 settembre 1972 e si concluse con il Pro Bowl 1973 che si tenne il 21 gennaio al Texas Stadium di Irving.\nIn questa stagione venne introdotto il nuovo sistema di calcolo delle percentuali di vittorie nella stagione regolare che prevede di conteggiare i pareggi come \"mezze vittorie\", mentre in precedenza gli incontri finiti in parit\u00e0 venivano esclusi dal conteggio.\nLa stagione vide i Miami Dolphins diventare la prima squadra a concludere una stagione perfetta, vincendo tutte le partite disputate tra stagione regolare e play-off.\nStagione regolare.\nLa stagione regolare si svolse in 14 giornate, inizi\u00f2 il 17 settembre e termin\u00f2 il 17 dicembre 1972.\nPlay-off.\nI play-off iniziarono con i \"Divisional Playoff\" il 23 e 24 dicembre 1972, i \"Conference Championship Game\" si giocarono il 31 dicembre. Il Super Bowl VII si gioc\u00f2 il 14 gennaio 1973 al Los Angeles Coliseum.\nIncontri.\nNota: Gli accoppiamenti nei Divisional playoff venivano stabiliti mediante criteri di rotazione."}
{"id": "2828256", "revid": "834", "url": "https://it.wikipedia.org/wiki?curid=2828256", "title": "Scala Rockwell", "text": ""}
{"id": "2828257", "revid": "24823", "url": "https://it.wikipedia.org/wiki?curid=2828257", "title": "Schaefer Stadium", "text": ""}
{"id": "2828261", "revid": "24823", "url": "https://it.wikipedia.org/wiki?curid=2828261", "title": "Boston Patriots", "text": ""}
{"id": "2828262", "revid": "212348", "url": "https://it.wikipedia.org/wiki?curid=2828262", "title": "Manto (cavallo)", "text": ""}
{"id": "2828263", "revid": "6923", "url": "https://it.wikipedia.org/wiki?curid=2828263", "title": "Taranto Galese", "text": ""}
{"id": "2828264", "revid": "31886", "url": "https://it.wikipedia.org/wiki?curid=2828264", "title": "Campi di concentramento per slavi", "text": "Per Campi di concentramento per slavi si intendono i campi di concentramento aperti durante la seconda guerra mondiale in diverse localit\u00e0 italiane o occupate dal Regno d'Italia nel corso del conflitto. I campi furono spesso adibiti al lavoro coatto o come campi di smistamento. Nei campi vennero rinchiusi sia abitanti slavi dell'occupato Regno di Jugoslavia, sia gli appartenenti alle minoranze slave del Regno d'Italia, come quelle presenti nella Venezia Euganea (Friuli), nella Venezia Giulia e nella citt\u00e0 di Zara (i cosiddetti \"allogeni\" o \"alloglotti\") oltre ad alcuni antifascisti italiani. Molti degli internati, fra cui anche donne, bambini ed anziani morirono per inedia, malattie o torture all'interno dei campi.\nCampi di concentramento.\nNelle tabelle con la terminologia allogeni venivano indicate dal governo italiano le minoranze slovena e croata delle zone divenute italiane dopo la prima guerra mondiale\nCampi di concentramento per slavi in Italia od in zone di confine.\nI campi di concentramento sottoelencati in generale non tenevano in prigionia esclusivamente slavi ma si pu\u00f2 notare in quasi tutti una presenza accertata di slavi e/o allogeni mentre per il campo di Lanciano si hanno indicazioni generiche che non escludono n\u00e9 confermano presenza di slavi. Ovviamente si hanno pi\u00f9 carenti informazioni sui \"Campi di concentramento in territori attualmente non italiani\" e quindi dal relativo tabellone rispetto a quelli \"in Italia e zone di confine\". Tornando al tabellone sottostante [non contando quelli con internati di non chiara etnia come Lanciano] si ha presenza di Slavi ed \"allogeni\" in circa 50 campi.\nI campi di concentramento di Gonars e Rab.\nDi particolare rilievo fra i campi riservati agli slavi, furono il Campo di concentramento di Arbe e quello di Gonars."}
{"id": "2828266", "revid": "295921", "url": "https://it.wikipedia.org/wiki?curid=2828266", "title": "La guerra civile europea, 1917-1945. Nazionalsocialismo e bolscevismo", "text": "La guerra civile europea, 1917-1945 - Nazionalsocialismo e bolscevismo (titolo originale \"Der europ\u00e4ische B\u00fcrgerkrieg 1917\u20131945. Nationalsozialismus und Bolschewismus\") \u00e8 un saggio storico del 1987 di Ernst Nolte.\nNel 1997 l'autore cur\u00f2 una nuova edizione aggiungendo due paragrafi, uno dedicato al periodo storico 1947-1990, definito il periodo della \"guerra civile mondiale\"; l'altro dedicato ad una rilettura critica della \"Historikerstreit\" (\"la Controversia degli storici\") a dieci anni di distanza dalla pubblicazione del controverso articolo \"Il passato che non vuole passare\" (\"Vergangenheit, die nicht vergehen will\").\nContenuto.\nIl testo dello storico tedesco prende in esame due eventi cruciali della storia del XX secolo, il nazionalsocialismo tedesco ed il bolscevismo russo, per sottolinearne gli elementi di affinit\u00e0 e le dipendenze reciproche. La struttura del saggio presenta quattro parti principali:"}
{"id": "2828268", "revid": "107993803", "url": "https://it.wikipedia.org/wiki?curid=2828268", "title": "Bridgeville (Pennsylvania)", "text": "Bridgeville \u00e8 un comune (\"borough\") degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 5.148 abitanti. Si ritrova lungo Chartiers Creek, a sud-ovest da Pittsburgh. Venne riconosciuta il 27 luglio 1901.\nSociet\u00e0.\nEvoluzione demografica.\nLa composizione vede una prevalenza dell'etnia caucasica (94,05%) seguita da quella afroamericana (4,42%)."}
{"id": "2828280", "revid": "1035751", "url": "https://it.wikipedia.org/wiki?curid=2828280", "title": "Crocifissione (Vincenzo Foppa)", "text": "La Crocifissione \u00e8 un dipinto tempera su tavola (68x38 cm) di Vincenzo Foppa, datato 1456 e conservato nell'Accademia Carrara di Bergamo.\nDescrizione e stile.\nL'opera \u00e8 considerata la pi\u00f9 antica manifestazione di un gusto di tipo rinascimentale in un autore lombardo. La scena sacra della Crocifissione, ambientata in un cupo paesaggio, \u00e8 incorniciata da un arco classicheggiante con colonne, capitelli e medaglioni \"all'antica\", che rimandano a un gusto di tipo padovano e mantegnesco. Lo sfondo, con il sentiero serpeggiante, la citt\u00e0 e il castello, rimandano invece a un gusto di matrice tardogotica : ci\u00f2 \u00e8 evidente, ad esempio, nel fiabesco disporsi degli alberelli sul sentiero di campagna o nel capriccioso assemblaggio delle torri. Interessante la recente ipotesi di identificazione geografica: \"[...] nel fondo paesaggistico, dietro le tre croci, a sinistra il castello di Sabbionara di Avio, residenza dei signori di Castelbarco, sulla destra una citt\u00e0 turrita che \u00e8 identificabile con Trento [...], le montagne affiancano in stretta valle un fiume (Adige) che divide simmetricamente le sponde paesaggistiche della bellissima pala d'altare [...]\".\nIl gruppo dei tre crocifissi infine \u00e8 caratterizzato da una disposizione tridimensionale, fondamentalmente corretta ma disegnata su base empirica, senza costruzione geometrica.\nL'attenzione alla luce e alla rifrazione ottica sui vari materiali \u00e8 una caratteristica che divenne propria, nel corso del XV secolo, proprio dell'arte lombarda. Nel dipinto infatti si accendono improvvise fosforescenze, che toccano architetture e rocce: appaiono cos\u00ec luminescenti il terriccio ai piedi del Golgota, il monte, e i corpi dipinti con una straordinaria libert\u00e0 pittorica."}
{"id": "2828281", "revid": "155634", "url": "https://it.wikipedia.org/wiki?curid=2828281", "title": "National Football League 1971", "text": "La stagione NFL 1971 fu la 52\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl VI, si disput\u00f2 il 16 gennaio 1972 al Tulane Stadium di New Orleans, in Louisiana e si concluse con la vittoria dei Dallas Cowboys sui Miami Dolphins per 24 a 3. La stagione inizi\u00f2 il 19 settembre 1971 e si concluse con il Pro Bowl 1972 che si tenne il 23 gennaio al Los Angeles Memorial Coliseum.\nIn questa stagione i Boston Patriots cambiarono la loro denominazione in New England Patriots dopo lo spostamento della loro sede allo Schaefer Stadium di Foxborough, in Massachusetts.\nStagione regolare.\nLa stagione regolare si svolse in 14 giornate, inizi\u00f2 il 19 settembre e termin\u00f2 il 19 dicembre 1971.\nPlay-off.\nI play-off iniziarono con i \"Divisional Playoff\" il 25 e 26 dicembre 1971, i \"Conference Championship Game\" si giocarono il 2 gennaio 1972. Il Super Bowl VI si gioc\u00f2 il 16 gennaio al Tulane Stadium di New Orleans.\nIncontri.\nNota: Gli accoppiamenti nei Divisional playoff venivano stabiliti mediante criteri di rotazione."}
{"id": "2828286", "revid": "122148948", "url": "https://it.wikipedia.org/wiki?curid=2828286", "title": "Parco cittadino", "text": "Un parco cittadino, chiamato anche parco urbano, parco pubblico o altre denominazioni analoghe, \u00e8 un'area verde situata all'interno di una citt\u00e0 o nelle sue immediate vicinanze, avente lo scopo di fornire alla cittadinanza ed altri visitatori uno spazio ricreativo a contatto con la natura.\nAssieme ad altre aree verdi quali giardini e viali alberati contribuiscono in modo significativo a diminuire l'inquinamento atmosferico e acustico delle zone altamente urbanizzate. Sono luoghi ideali dove praticare attivit\u00e0 sportive per mantenere la forma fisica, quali il jogging, l'uso della bicicletta o semplici passeggiate. \nAlcuni grandi parchi urbani del mondo:\nCon 4580 ettari, il Parco regionale dell'Appia antica di Roma \u00e8 il parco urbano pi\u00f9 grande d'Europa."}
{"id": "2828289", "revid": "14691", "url": "https://it.wikipedia.org/wiki?curid=2828289", "title": "Parco urbano", "text": ""}
{"id": "2828290", "revid": "1573940", "url": "https://it.wikipedia.org/wiki?curid=2828290", "title": "Pararge aegeria", "text": "Pararge aegeria () \u00e8 un lepidottero diurno appartenente alla famiglia Nymphalidae, diffuso in Europa.\nPeriodo di volo.\nLepidottero bivoltino; sfarfallamenti della I generazione tra marzo e giugno, della II generazione tra agosto e settembre; l'esemplare sverna come larva o come pupa."}
{"id": "2828293", "revid": "1573940", "url": "https://it.wikipedia.org/wiki?curid=2828293", "title": "Palazzo Boveri", "text": "Il Palazzo Boveri, gi\u00e0 Palazzo Fieschi, \u00e8 un edificio dalle forme barocche situato in via Nazionale 21 a Borgo Val di Taro, in provincia di Parma.\nStoria.\nIl signorile palazzo fu innalzato nel XVII secolo.\nNel 1714 l'edificio fu decorato con affreschi e sfarzosi stucchi barocchi, in previsione del passaggio di Elisabetta Farnese; il 16 settembre la duchessa spos\u00f2 per procura il re di Spagna Filippo V di Borbone nel duomo di Parma e il 22 part\u00ec per raggiungere il marito; il corteo, dopo aver fatto tappa al castello di Carona, raggiunse Borgo Val di Taro il giorno seguente e la regina decise di pernottare per due notti nel palazzo, prima di riprendere il faticoso viaggio alla volta della penisola iberica, che raggiunse via terra intorno alla met\u00e0 di dicembre.\nSuccessivamente il palazzo pervenne alla nobile famiglia dei Misuracchi.\nDurante la seconda guerra mondiale, il 3 agosto del 1944 il lato dell'edificio affacciato sulla laterale via San Domenico fu colpito da un bombardamento alleato, che caus\u00f2 anche diverse vittime.\nIl palazzo fu completamente ristrutturato a partire dal 2001.\nDescrizione.\nL'edificio si sviluppa su una pianta rettangolare ad angolo fra via Nazionale e via San Domenico.\nLa facciata intonacata \u00e8 caratterizzata dagli sfarzosi stucchi in cocciopesto che la decorano. Il portale d'ingresso ad arco a tutto sesto, decentrato, \u00e8 delimitato da una cornice modanata, coronata dallo stemma della famiglia Boveri; pi\u00f9 semplici cornici lineari inquadrano le finestre e le tre vetrine dei negozi al livello terreno. Al piano nobile le aperture sono contornate da imponenti cornici barocche, ricche di volute e rilievi; sotto i davanzali si stagliano all'interno di ovali alcune raffigurazioni dei prodotti caratteristici del territorio agli inizi del XVII secolo; sopra gli architravi sono collocati gli stemmi delle famiglie nobili borgotaresi che parteciparono alle spese di decorazione del palazzo. Superiormente le aperture presentano analoghe cornici abbondantemente ornate. Tre grandi stemmi risaltano tra le finestre dei livelli pi\u00f9 alti; sono raffigurati a sinistra lo stemma del duca Alessandro Farnese, al centro lo stemma dei Farnese e a destra lo stemma del Comune di Borgo Val di Taro.\nAnaloghe decorazioni proseguono anche attorno alle aperture del pi\u00f9 corto prospetto laterale, seppur parzialmente danneggiate in sommit\u00e0.\nAll'interno l'atrio conduce al cortile centrale, caratterizzato dall'elegante loggiato coperto da volte a vela incrociate.\nSalendo la scala si raggiunge il pianerottolo del piano nobile, decorato con un altorilievo in marmo bianco di Carrara realizzato da Giuliano Mozzani agli inizi del XVIII secolo; esso raffigura nella parte inferiore l'\"Annunciazione\" e in quella superiore l'\"Assunzione in cielo\". Allo stesso livello si aprono altri ambienti con soffitti decorati con affreschi; vi si conserva ancora un camino seicentesco con cappa ornata con uno stemma.\nIl negozio all'estremit\u00e0 destra del piano terreno \u00e8 infine decorato sulle pareti con quattro ovali raffiguranti le \"Quattro Stagioni\", dipinti da Alessandro Gherardini agli inizi del XVIII secolo."}
{"id": "2828295", "revid": "287204", "url": "https://it.wikipedia.org/wiki?curid=2828295", "title": "Taunton (Massachusetts)", "text": "Taunton \u00e8 un comune (\"city\") degli Stati Uniti d'America e capoluogo della contea di Bristol nello Stato del Massachusetts. La popolazione era di 55,874 abitanti al censimento del 2010. Gli abitanti di Taunton vengono chiamati \"Tauntonian\". Si trova circa a sud di Boston, ad est di Providence, Rhode Island, a nord di Fall River, a nord di New Bedford, e ad ovest di Plymouth. Taunton si trova sull'omonimo fiume che si snoda attraverso la citt\u00e0 sulla sua strada verso la Mount Hope Bay, a sud.\nFondata nel 1637 dai membri della Colonia di Plymouth, Taunton \u00e8 una delle citt\u00e0 pi\u00f9 antiche degli Stati Uniti, deve il suo nome all'omonima citt\u00e0 inglese nel Somerset. I nativi americani chiamavano la regione con i nomi di \"Cohannet\", \"Tetiquet\" e \"Titicut\" prima dell'arrivo degli europei. Taunton \u00e8 anche nota \"Silver City\" (citt\u00e0 dell'argento), poich\u00e9 \u00e8 stato un centro storico dell'industria dell'argento a partire dal XIX secolo quando societ\u00e0 come Reed &amp; Barton, F. B. Rogers, Poole Silver, e altre producevano merci d'argento di ottima qualit\u00e0 nella citt\u00e0.\nDal dicembre 1914, la citt\u00e0 di Taunton ha fornito un grande display annuale di luce ogni dicembre su Taunton Green, dandogli il soprannome aggiuntivo di \"Christmas City\" (citt\u00e0 del Natale).\nGeografia fisica.\nSecondo lo United States Census Bureau, la citt\u00e0 ha una superficie totale di 125,39 km\u00b2, dei quali 120,96\u00a0km\u00b2 di territorio e 4,43\u00a0km\u00b2 di acque interne (3,53% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 55,874 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'87,24% di bianchi, il 4,96% di afroamericani, lo 0,25% di nativi americani, l'1% di asiatici, lo 0,04% di oceanici, il 3,13% di altre razze, e il 3,37% di due o pi\u00f9 etnie. Ispanici o latinos di qualunque razza erano il 5,47% della popolazione."}
{"id": "2828298", "revid": "767487", "url": "https://it.wikipedia.org/wiki?curid=2828298", "title": "San Girolamo penitente (Vincenzo Foppa)", "text": "San Girolamo penitente \u00e8 un dipinto tempera su tavola (46x31 cm) di Vincenzo Foppa, firmato, databile al 1460 circa e conservato nell'Accademia Carrara di Bergamo.\nDescrizione e stile.\nL'opera era probabilmente lo scomparto sinistro di un dittico. La firma dell'artista si trova in basso a sinistra, su un cartiglio. L'iconografia del santo \u00e8 consueta: ritratto in penitenza davanti al crocifisso nel deserto, \u00e8 affiancato dal fedele leone e dal cappello cardinalizio gettato in terra, simbolo del suo rifiuto degli onori; in mano tiene il libro della \"Vulgata\", la sua traduzione della \"Bibbia\".\nIl dipinto presenta alcuni elementi riconducibili al Rinascimento, in particolare il panneggio tagliente che sembra scolpito, di derivazione padovana e mantegnesca, con una particolare attenzione alla resa della luce naturale, anche a costo di mettere in ombra particolari importanti come il volto del santo, anticipando il naturalismo lombardo."}
{"id": "2828299", "revid": "767487", "url": "https://it.wikipedia.org/wiki?curid=2828299", "title": "Aymen Abdennour", "text": "Carriera.\nClub.\nInizi all'ES Sahel.\nDopo un anno nelle giovanili della squadra, Aymen passa in prima squadra, dove in campionato gioca 30 partite facendo 6 gol. L'esordio nella CAF Champions League avviene il 14 marzo 2009, contro l'ASO Chlef, match vinto 2-1. In questa competizione segna anche un gol, nella partita vinta per 2-1 contro il TP Mazembe.\nIl prestito al Werder Brema.\nNell'estate del 2009 viene ceduto per prestito alla squadra tedesca del Werder Brema. L'esordio con la squadra tedesca avviene il 16 gennaio 2010, contro l'Eintracht Frankfurt, match perso 1-0. L'esordio nell'Europa League avviene il 18 febbraio 2010 contro il FC Twente, match perso 1-0.\nRitorno all'ES Sahel.\nNon essendo riscattato ritorna all'ES Sahel, dove gioca in campionato 20 partite, mettendo a segno 4 gol, contro il CS Hammam-Lif (vinta 2-0), l'AS Marsa (vinta 3-0), ES Zarzis (vinta 1-0) e Esperance (vinta 5-1).\nTolosa.\nNell'estate del 2011 passa alla squadra francese del Toulouse, con un contratto che lo lega fino al 2017. L'esordio con i bianco-viola avviene contro l'Ajaccio, match vinto 0-2. Il suo primo gol stagionale avviene contro il Sochaux, match vinto 2-0. Ci\u00f2 si ripete la giornata seguente, nel match vinto 1-0 contro l'Olympique de Marseille. Nell'anno successivo, l'esordio avviene nella prima giornata di campionato, contro il Montpellier, match pareggiato 1-1. Il suo primo gol stagionale avviene nella 12\u00aa giornata di campionato, match perso 2-4. L'esordio in Coupe de France avviene contro il Boulogne, match vinto 1-0. Invece l'esordio in Coupe de la Ligue avviene contro il Caen, match vinto 1-0. Nell'anno successivo ha esordito contro il Valenciennes, match perso 3-0 allo Stade du Hainaut (Valenciennes). A cavallo tra 2013 e 2014 \u00e8 costretto a tre mesi di stop per infortunio al ginocchio e stiramento alla gamba.\nMonaco.\nA gennaio del 2014 passa per prestito con diritto di riscatto alla squadra del principatino. Dopo un'ottima stagione, dove la squadra del principato arriva 2\u00aa in campionato, il lo riscatta per 13 milioni di euro. Nella stagione successiva il difensore tunisino ha esordito nella prima giornata di campionato, contro il Lorient (perso 2-1), dove ha preso un'ammonizione per fallo in area di rigore all'attaccante avversario Aboubakar, che lo ha realizzato. Nella partita persa 2-0 contro il Rennes ha fatto un autogol. Il 9 dicembre segna la prima rete con la maglia del Monaco del momentaneo 1-0 contro lo (\u00e8 anche la prima rete in Champions League). Il 6 marzo 2015 rinnova il contratto con il Monaco fino al 2019. Termina la stagione con 26 presenze e 1 gol tra campionato, coppe nazionali e Champions.\nValencia.\nIl 28 agosto 2015 viene ceduto per 30 milioni di euro al Valencia con cui firma un contratto di durata quinquennale. Con la maglia dei \"pipistrelli\" mette a segno 53 presenze in 2 stagioni, prima di essere ceduto.\nOlympique Marsiglia.\nIl 29 agosto 2017 si trasferisce all'Olympique Marsiglia in prestito annuale, con opzione per il secondo anno. Frenato da alcuni infortuni, colleziona per\u00f2 8 sole presenze in campionato, per poi finire nel 2018-2019 ai margini della squadra. Escluso dalla lista per l\u2019Europa League, non tenuto in considerazione da mister Garcia e oggetto di vani tentativi di cessione, viene talvolta impiegato nella formazione riserve dell\u2019OM, nel campionato National 2, l\u2019equivalente della quarta serie italiana.\nKayserispor.\nL'11 luglio 2019 viene ingaggiato dal club turco del .\nNazionale.\nDebutta con le \"aquile\" il 20 agosto 2008 in amichevole contro l'Angola. Viene successivamente convocato della Nazionale tunisina il 28 maggio 2009, per l'amichevole vinta 4-0 contro il Sudan, uscendo al 45\u00ba minuto. Segna il suo primo gol in Nazionale nel match per la qualificazione per la Coppa d'Africa 2012 contro il Ciad, finito con la vittoria della Tunisia per 5-0. Viene convocato anche per partecipare alla Coppa d'Africa 2012 e 2013.\nStatistiche.\nPresenze e reti nei club.\n\"Statistiche aggiornate al 26 settembre 2018\""}
{"id": "2828300", "revid": "1833487", "url": "https://it.wikipedia.org/wiki?curid=2828300", "title": "Ana (sito archeologico)", "text": " \nIl sito archeologico di Ana si trova nel territorio di Cinctorres, (Castell\u00f3 de Rugat, Comunidad Valenciana, in Spagna).\nVi sono stati ritrovati fossili di Dinosauro risalenti a circa 115 milioni di anni fa e datati al Cretacico inferiore.\nIl nome \"Ana\" deriva dal nome di una figlia del proprietario del terreno.\nScoperta.\nIl sito fu scoperto nel 1998 dal geologo spagnolo Ram\u00f3n Ort\u00ed, seguendo le indicazioni di alcuni abitanti della zona che avevano trovato alcune ossa di grandi dimensioni in un terreno di propriet\u00e0 di Jos\u00e9 Casanova; il sito fu denominato \"Ana\" dal nome di una figlia del proprietario.\nCampagne di scavo.\nDopo un primo scavo di assaggio nel 1999, la prima vera campagna di scavo fu condotta all'inizio del 2002 e appur\u00f2 il potenziale interesse del sito. Una seconda campagna nel maggio dello stesso anno port\u00f2 alla luce 74 reperti fossili di dinosauro, mentre in novembre ne furono ritrovati altri 97.\nNel 2004 la terza campagna di scavi recuper\u00f2 dapprima 119 resti fossili e pochi mesi dopo altri 81.\nRitrovamenti.\nI resti fossili ritrovati appartengono principalmente all'Iguanodonte, un dinosauro erbivoro di cui sono stati ritrovati resti di denti, parte della mandibola, una scapola, vertebre e una tibia. Le dimensioni dei reperti indicano che si trattava di esemplari di taglia media superiore a quella degli iguanodonti del centro Europa.\nSono stati inoltre trovati denti e vertebre di specie carnivore del gruppo dei Teropodi, come lo Spinosauro."}
{"id": "2828302", "revid": "287204", "url": "https://it.wikipedia.org/wiki?curid=2828302", "title": "Oreca", "text": "L'Oreca \u00e8 una scuderia automobilistica francese fondata nel 1973 e diretta da \"Hugues de Chaunac\". La sede sociale si trova a Tolone, mentre dispone di due sedi operative, una situata nei pressi del Circuito di Magny-Cours e un'altra a Signes vicino al Circuito Paul Ricard. La squadra non si occupa solamente di competizioni automobilistiche, infatti la sua attivit\u00e0 comprende anche consulenza ingegneristica su vetture, preparazione di motori, organizzazione di eventi sportivi, corsi di guida sportiva e vendita di attrezzature e di accessori per auto da corsa; impiegando un totale di circa 180 dipendenti.\nFin dall'inizio, la squadra ha scoperto giovani talenti, permettendo a numerosi piloti di lanciarsi in diverse discipline dell'automobilismo, come ad esempio Jacques Laffite, Jean Alesi, Thierry Boutsen, Alain Prost, Patrick Tambay e Didier Pironi nel mondo della Formula 1, ma anche Yvan Muller, Hubert Auriol, Alain Fert\u00e9, \u00c9ric H\u00e9lary e altri ancora. \nStoria.\nLa squadra, in questi anni di attivit\u00e0, \u00e8 stata impegnata in diverse specialit\u00e0 dell'automobilismo (rally, rally-raid, formule, endurance, GT...) spesso in collaborazione con importanti costruttori come BMW, Mazda, Chrysler, Audi, Citro\u00ebn. &lt;br&gt;\nTra i suoi successi pi\u00f9 importanti spiccano: la vittoria assoluta al 24 Ore di Le Mans 1991 con la Mazda 787B gestita dalla squadra francese, poi nuovi successi schierando le Chrysler Viper GTS-R ufficiali di classe GT2 con cui ha ottenuto la vittoria assoluta della 24 Ore di Daytona 2000, tre titoli mondiali FIA GT, due titoli costruttori nell'American Le Mans Series. Di rilievo anche: la vittoria nel Campionato francese di Superturismo 1995 schierando le BMW 320i, il tris di vittorie dal 1998 al 2000 in classe GTS alla 24 Ore di Le Mans con le Chrysler Viper.\nNel 2000, in occasione della 24 Ore di Le Mans, l'Oreca ha schierato per conto della Chrysler prima le Reynard e poi nel 2001 le Dallara LMP1 entrambe spinte dal motore V8 Mopar e ribattezzate Chrysler LMP, ottenendo un 4\u00ba posto nelle'edizione del 2001, dopo il ritiro della casa americana, nel 2002 i prototipi italiani dell'Oreca sono stati spinti dal motore V10 Judd, terminando al 5\u00b0 e al 6\u00b0 sposto l'edizione del 2002. \nPi\u00f9 recentemente la squadra ha gareggiato con una Audi R8 alla 24 Ore di Le Mans 2005 con l'appoggio dell'Audi France. Nel 2006 e 2007, l'Oreca ha schierato la Saleen S7R, nel campionato Le Mans Series, nel Campionato FIA GT e alla 24 Ore di Le Mans, ottenendo alcune vittorie in campionato.\nDopo aver rilevato le attivit\u00e0 della Courage Comp\u00e9tition sul finire del 2007, Hugues de Chaunac ha compiuto un altro passo importante, diventando a tutti gli effetti costruttore di vetture da competizione. Dal 2008, l'Oreca schiera i suoi prototipi nel campionato Le Mans Series.&lt;br&gt; Nel 2009 la squadra cambia motorista di riferimento, passando dai V10 Judd ad una versione rivista e denominata V10 AIM. La squadra ha concluso al 5\u00ba posto assoluto la 24 Ore di Le Mans 2009, dietro alle vetture delle squadre ufficiali Peugeot, Audi e Aston-Martin, il miglior piazzamento tra le squadre private. Pochi mesi pi\u00f9 tardi, Oreca ottiene la sua prima vittoria come costruttore vincendo la 1000 km di Silverstone.\nNel dicembre 2009, il team francese ha annunciato il raggiungimento di un accordo a lungo termine con la Peugeot Sport, tramite il quale nel 2010 potr\u00e0 schierare una Peugeot 908 HDi FAP nel campionato LMS e alla 24 Ore di Le Mans, inoltre a partire dal 2011, l'Oreca 02 LMP realizzata dal team di Hugues de Chaunac sar\u00e0 spinta da un motore Peugeot.\nNel 2010 conquista con St\u00e9phane Sarrazin il campionato Le Mans Series nella classe LMP1, mentre alla 24 ore di Le Mans si ritira a un'ora dalla fine mentre lottava per il podio. Viene sospeso il progetto della prevista \"Oreca 02\", mentre viene concepita l\"'Oreca 03\" per un impiego in classe LMP2.\nNel 2011, la squadra francese vince la 12 Ore di Sebring con una Peugeot 908 HDi FAP guidata da Olivier Panis, Nicolas Lapierre e Lo\u00efc Duval, dopo un lungo testa a testa mantenendo un ritmo costante sopravanzano la Honda HPD ARX-01e della Highcroft Racing e la Peugeot 908 ufficiale Peugeot Sport.\nAlla 24 Ore di Le Mans la Peugeot 908 HDi FAP schierata dall'Oreca arriva quinta assoluta e prima fra i privati. La Oreca 03 invece, dopo essere stata anche in testa in LMP2, \u00e8 costretta al ritiro a causa di un incidente durante la notte. Alla Petit Le Mans di Road Atlanta la Peugeot 908 Oreca conclude la corsa al secondo posto assoluto.\nNell'ottobre del 2011 \u00e8 stata resa pubblica la sottoscrizione di un accordo con la Toyota, dando vita ad un sodalizio riguardante la gestione sportiva in pista delle vetture che la casa costruttrice giapponese era intenzionata a schierare nel risorto Campionato del Mondo Endurance FIA al debutto nel 2012. Il team francese, con il supporto della Toyota Motorsport GmbH, ha gareggiato con la nuova Toyota TS030 Hybrid in 6 prove del mondiale cogliendo 3 vittorie.\nParallelamente al programma con Toyota, Oreca si \u00e8 dedicata alla realizzazione di vetture per la Classe LMP2 destinati a i team privati. Prima con la Oreca 03 spider (2011 e iscritta anche come Alpine A450b) e poi con la nuova Oreca 05 (2015) a carrozzeria chiusa (schierata anche come Alpine A460. Ha inoltre realizzato la Rebellion R-One per la Classe LMP1-Light."}
{"id": "2828304", "revid": "799504", "url": "https://it.wikipedia.org/wiki?curid=2828304", "title": "Madonna del Libro (Vincenzo Foppa)", "text": "La Madonna del Libro \u00e8 un dipinto tempera su tavola (37,5x29,6 cm) di Vincenzo Foppa, databile al 1460-1468 circa e conservato nella Pinacoteca del Castello Sforzesco a Milano.\nDescrizione e stile.\nL'opera era probabilmente destinata alla devozione privata. La Madonna e il Bambino benedicente si affacciano con illusionismo oltre una cornice dorata, lungo la quale corre un'iscrizione che riproduce l'incipit di un'orazione attribuita a Sisto IV in onore dell'Immacolata Concezione, un tema allora assai dibattuto.\nLe figure sono caratterizzate da una solidit\u00e0 scultorea, che rimanda alle opere padovane, ma anche ai modi fiamminghi per via della morbida sfumatura del chiaroscuro. Il manto della Vergine presenta un panneggio sbalzato che rimanda alla scuola ferrarese, cos\u00ec come l'elemento decorativo del filo di corallo rosso appeso contro un cielo cristallino.\nIl nome del dipinto deriva dal libro che Maria tiene in mano davanti al Bambino e che sembra venire da essa letto: si tratta di un richiamo alle Sacre Scritture, le cui tristi profezie sul martirio del figlio sembrano far riflettere la Vergine e le danno quell'espressione pensosa e malinconica. La mano di Maria che sporge oltre la cornice mostra qualche incertezza nello scorcio, che la fa apparire pi\u00f9 piccola anzich\u00e9 pi\u00f9 grande."}
{"id": "2828305", "revid": "1784205", "url": "https://it.wikipedia.org/wiki?curid=2828305", "title": "3000 Pro Series 2005", "text": "La stagione 2005 della 3000 Pro Series fu la prima della serie poi nota come International Formula Master. Fu disputata su otto appuntamenti e vide la partecipazione di 27 piloti e 10 team. S'imposero a pari merito Massimiliano Busnelli e da Norbert Siedler: i due vennero considerati campioni alla pari in quanto i loro risultati combaciavano perfettamente, anche se Siedler aveva un miglior risultato globale nelle qualifiche."}
{"id": "2828309", "revid": "225404", "url": "https://it.wikipedia.org/wiki?curid=2828309", "title": "Deisis", "text": ""}
{"id": "2828311", "revid": "400694", "url": "https://it.wikipedia.org/wiki?curid=2828311", "title": "Lumera", "text": ""}
{"id": "2828327", "revid": "131358", "url": "https://it.wikipedia.org/wiki?curid=2828327", "title": "Milton Keynes Dons", "text": ""}
{"id": "2828328", "revid": "125937782", "url": "https://it.wikipedia.org/wiki?curid=2828328", "title": "Carlo Magno", "text": "L'appellativo \"Magno\" gli fu attribuito dal suo biografo Eginardo, che intitol\u00f2 la sua opera \"Vita et gesta Caroli Magni\". Figlio di Pipino il Breve e Bertrada di Laon, Carlo divenne re nel 768, alla morte di suo padre. Regn\u00f2 inizialmente insieme con il fratello Carlomanno, la cui improvvisa morte (avvenuta in circostanze misteriose nel 771) lasci\u00f2 Carlo unico sovrano del regno franco. Grazie a una serie di fortunate campagne militari (compresa la conquista del Regno longobardo) allarg\u00f2 il Regno franco fino a comprendere una vasta parte dell'Europa occidentale.\nIl giorno di Natale dell'800 papa Leone III lo incoron\u00f2 Imperatore dei Romani (titolo al suo tempo chiamato \"Imperator Augustus\"), fondando l'Impero carolingio che \u00e8 considerato la prima fase nella storia del Sacro Romano Impero. Con Carlo Magno si assistette quindi al superamento nella storia dell'Europa occidentale dell'ambiguit\u00e0 giuridico-formale dei Regni romano-germanici in favore di un nuovo modello di impero. Col suo governo diede impulso alla Rinascita carolingia, un periodo di risveglio culturale nell'Occidente.\nIl successo di Carlo Magno nel fondare il suo impero si spiega tenendo conto di alcuni processi storici e sociali in corso da diverso tempo: nei decenni precedenti l'ascesa di Carlo, le migrazioni dei popoli germanici orientali e degli slavi si erano fermate quasi del tutto; a occidente si era arrestata la forza espansionistica degli arabi, grazie alle battaglie combattute da Carlo Martello; inoltre a causa di rivalit\u00e0 personali e contrasti religiosi la Spagna musulmana era divisa da lotte intestine. L'impero resistette fin quando fu in vita il figlio di Carlo, Ludovico il Pio: fu poi diviso fra i suoi tre eredi, ma la portata delle sue riforme e la sua valenza sacrale influenzarono radicalmente tutta la vita e la politica del continente europeo nei secoli successivi, fino a venir definito \"re, padre dell'Europa\" (\"Rex Pater Europae\").\nContesto storico.\nIl successo di Carlo Magno nel fondare il suo impero si spiega tenendo conto di alcuni processi storici e sociali in corso da diverso tempo: nei decenni precedenti l'ascesa di Carlo, gli \u00c0vari si erano stanziati nel bacino del Volga e non costituivano pi\u00f9 una minaccia, le migrazioni dei popoli germanici orientali e degli slavi si erano fermate quasi del tutto; a occidente si era esaurita la forza espansionistica degli arabi grazie alle battaglie combattute da Carlo Martello; inoltre, a causa di rivalit\u00e0 personali e contrasti religiosi, la Spagna musulmana era divisa da lotte intestine.\nSecondo una tesi famosa (ridimensionata da studi pi\u00f9 recenti) dello storico belga Henri Pirenne c'era stato uno spostamento del baricentro del mondo occidentale verso nord dopo la perdita di importanza dei traffici nel Mediterraneo causata dalla conquista musulmana dell'Africa del Nord e del Vicino Oriente e l'irrompere dei magiari nell'Europa orientale.\nInoltre si deve tener conto della fondamentale opera di evangelizzazione nei territori della Germania orientale e meridionale da parte dei monaci benedettini provenienti dall'Inghilterra e guidati da san Bonifacio tra il 720 e il 750 circa, che aveva dato una prima struttura e organizzazione a territori dominati da trib\u00f9 ancora barbare e pagane.\nGiovinezza.\nNascita.\nPrimogenito di Pipino il Breve (714-768), primo dei re Carolingi, e di Bertrada di Laon, la nascita di Carlo \u00e8 fissata tradizionalmente al 2 aprile 742, ma al momento \u00e8 praticamente impossibile stabilirne l'esattezza, visto che le fonti ne propongono almeno tre: 742, 743 e 744. Eginardo, suo biografo ufficiale, nel \"Vita et gesta Caroli Magni\" afferma che Carlo mor\u00ec nel 72\u00ba anno di vita, gli \u201cAnnali Regi\u201d ne datano la morte al 71\u00ba anno, mentre l'iscrizione (ormai andata perduta) posta sopra la tomba lo definisce semplicemente di 70 anni.\nUn altro manoscritto coevo colloca la nascita di Carlo al 2 aprile, data comunemente indicata per la nascita. Il calcolo di Eginardo crea per\u00f2 un problema: se Carlo \u00e8 morto nell'814 a settantadue anni, allora \u00e8 nato nel 742, cio\u00e8 prima del matrimonio tra Pipino e Bertrada, che le fonti informano celebrato nel 744. Il concubinato era tollerato tra i Franchi, e quindi anche la nascita di figli prima del matrimonio, ma dal punto di vista della morale cristiana contemporanea (e di quella della storiografia del XIX e XX secolo) il fatto era imbarazzante.\nSolo negli ultimi anni dello scorso secolo i medievisti Karl Ferdinand Werner e Matthias Becher hanno rinvenuto una copia tarda di un'opera annalistica altomedievale in cui si trova, in corrispondenza dell'anno 747, la notazione \u201c\"eo ipse anno natus Karolus rex\"\u201d. All'epoca il computo del tempo non seguiva regole precise; in particolare, le opere annalistiche dell'VIII secolo ci informano che in quel periodo l'anno iniziava col giorno di Pasqua che, nel 748, cadeva il 21 aprile. Poich\u00e9 \u00e8 accertato da varie fonti che Carlo nacque il 2 aprile, quel giorno, per i contemporanei, si trovava ancora nel 747, mentre col computo attuale si colloca nel 748.\nAltro indizio a favore del 748 si trova in un testo relativo alla traslazione del corpo di san Germano di Parigi nella futura abbazia di Saint-Germain-des-Pr\u00e9s, avvenuta il 25 luglio 755; Carlo era presente alla cerimonia e sub\u00ec un piccolo incidente avendo 7 anni, come egli stesso dichiara. Ma se sulla data di nascita si possono avanzare congetture, le fonti non forniscono invece alcun indizio che possa aiutare a identificare il luogo della nascita di Carlo.\nSpartizione e primi anni di regno.\nPipino il Breve mor\u00ec il 24 settembre 768, non prima di aver designato eredi e successori, con l'approvazione della nobilt\u00e0 che contava e dei vescovi, entrambi i figli ancora in vita, Carlo e Carlomanno. A quell'epoca il primo aveva tra i 20 e i 26 anni (a seconda di quale data si accetti per la sua nascita), e fino ad allora la letteratura e i documenti ufficiali non riferiscono notizie di particolare rilievo, se non che nel 761 e nel 762 partecip\u00f2 col padre e il fratello a delle spedizioni militari in Aquitania e pi\u00f9 tardi cominci\u00f2 ad amministrare la giustizia nell'abbazia di Saint-Calais.\nPipino aveva diviso il regno tra i due figli come nel 742 suo padre Carlo Martello aveva fatto con lui e suo fratello; assegn\u00f2 dunque a Carlo l'Austrasia, gran parte della Neustria e la met\u00e0 nord-occidentale dell'Aquitania (ossia una specie di mezzaluna comprendente il nord e l'occidente della Francia, pi\u00f9 la bassa valle del Reno) e tutti i territori nel frattempo conquistati nella parte orientale fino alla Turingia, e a Carlomanno la Borgogna, la Provenza, la Gotia, l'Alsazia, l'Alamagna e la parte sud-orientale dell'Aquitania (cio\u00e8 la parte interna del regno comprendente il centro-sud della Francia e l'alta valle del Reno). L'Aquitania dunque, non ancora del tutto sottomessa, era riservata al governo comune.\nQuesta suddivisione, al di l\u00e0 dell'estensione geografica, demografica ed economica abbastanza comparabile, imponeva per\u00f2 ai due sovrani una gestione politica totalmente diversa, a tutto svantaggio di Carlomanno; se Carlo infatti aveva confini tranquilli che gli avrebbero consentito di dedicarsi a una politica espansionistica verso le terre germaniche, al fratello tocc\u00f2 in eredit\u00e0 un regno che lo avrebbe impegnato continuamente in una politica difensiva: verso i Pirenei nei confronti degli arabi di al-Andalus, e verso le Alpi coi Longobardi d'Italia. Questo fatto probabilmente contribu\u00ec non poco a rendere i rapporti tra i due fratelli piuttosto tesi. L'incoronazione avvenne per entrambi il 9 ottobre 768, ma in luoghi separati e distanti tra loro.\nUno dei primi problemi da risolvere era la questione dell'Aquitania, che per\u00f2 Carlo dovette affrontare da solo, in quanto il fratello, forse mal consigliato, gli neg\u00f2 l'aiuto necessario. Non esiste una versione di questi fatti secondo il punto di vista di Carlomanno, quindi non \u00e8 possibile confermare le vere motivazioni del negato intervento. Grazie a un accordo col principe basco Lupo, Carlo si fece consegnare Unaldo, figlio del duca d'Aquitania e sua moglie, che si erano rifugiati presso di lui. La resistenza aquitana si trov\u00f2 dunque priva di un capo importante e cedette a Carlo, che per\u00f2 solo nel 781 inser\u00ec definitivamente la regione nel regno.\nLa madre di Carlo, Bertrada, fu una convinta assertrice della politica di distensione tra Franchi e Longobardi. Nell'estate del 770 la regina organizz\u00f2 una missione in Italia, riuscendo a tessere un'intesa fra i suoi due figli e il re longobardo Desiderio, che gi\u00e0 aveva dato una figlia in moglie a Tassilone, duca di Baviera. Il primogenito di Desiderio, Adelchi, divenne il promesso sposo della principessa Gisella, mentre Carlo, che era gi\u00e0 stato sposato con Imiltrude, spos\u00f2 la figlia di Desiderio, Desiderata (resa celebre dall\"'Adelchi\" manzoniano con il nome di Ermengarda, bench\u00e9 nessuno dei due nomi sia tramandato con certezza). \u00c8 di tutta evidenza la portata politica di questa unione, che per\u00f2 teneva fuori Carlomanno e, soprattutto, il papa.\nQuest'ultimo si infuri\u00f2 per il pericolo che un'alleanza franco-longobarda poteva costituire per gli interessi romani, e Carlomanno si affrett\u00f2 a schierarsi dalla sua parte. Carlo non si fece intimidire dalle rimostranze del pontefice, che anzi dovette accettare una situazione di fatto e adattarsi alla nuova linea politica franca, convinto anche dal dono di alcune citt\u00e0 dell'Italia centrale che Bertrada e il re longobardo gli fecero per rassicurarlo. Anche il papa, dunque, cambi\u00f2 linea politica, riconciliandosi con re Desiderio e allentando momentaneamente i rapporti coi due re franchi.\nBen presto Carlo, per cause non ben chiare (forse un precario stato di salute che avrebbe impedito alla moglie di avere figli), ripudi\u00f2 e rimand\u00f2 al padre la consorte, rompendo di fatto i buoni rapporti con i Longobardi: fu un atto che sia da parte longobarda sia da parte della Chiesa venne considerato come una dichiarazione di guerra. Ma fu anche un atto che liber\u00f2 Carlo dal peso di una situazione politica complicata (l'alleanza Chiesa-Franchi-Longobardi) che si poneva in contrasto con gli interessi di tutte le parti in causa.\nIl 4 dicembre 771, all'et\u00e0 di soli 20 anni, moriva improvvisamente Carlomanno a causa di una malattia inguaribile che suscit\u00f2 chiacchiere e sospetti; Carlo si affrett\u00f2 a farsi dichiarare re di tutti i Franchi, anticipando in tal modo eventuali problemi dovuti ai diritti di successione che potevano essere avanzati dai figli del fratello (e in particolare dal maggiore tra questi, Pipino) i quali, insieme alla madre e ad alcuni nobili fedeli, si rifugiarono in Italia.\nPrime campagne militari.\nLa prima fase del regno di Carlo Magno fu volta alle continue campagne militari, intraprese per affermare la sua autorit\u00e0 innanzitutto all'interno del regno, tra i suoi familiari e le voci dissidenti. Una volta stabilizzato il fronte interno, Carlo inizi\u00f2 una serie di campagne al di fuori dei confini del regno, per assoggettare i popoli vicini e per aiutare la Chiesa di Roma, consolidando con essa un rapporto ancora pi\u00f9 stretto di quello che a suo tempo aveva intrecciato suo padre Pipino. Dal rapporto col papa e la Chiesa, intesa ormai come diretta erede dell'Impero romano d'Occidente, Carlo ottenne la ratifica del potere che trascendeva ormai l'Imperatore di Costantinopoli, lontano e incapace di far valere i propri diritti, soprattutto in un momento di debolezza e di dubbia legittimit\u00e0 del regno dell'imperatrice Irene.\nCampagna in Italia contro i Longobardi.\nQuasi contemporaneamente a Carlomanno, moriva anche papa Stefano III. Al soglio pontificio venne eletto papa Adriano I, che invoc\u00f2 l'aiuto di Carlo contro la tradizionale e mai sopita minaccia longobarda. Desiderio, preoccupato per il pericolo di una nuova alleanza tra Franchi e Papato, invi\u00f2 un'ambasceria presso il nuovo pontefice, che per\u00f2 fall\u00ec miseramente perch\u00e9 Adriano I lo accus\u00f2 pubblicamente di tradimento per non aver rispettato i patti di consegnare alla Chiesa i territori a suo tempo promessi.\nDesiderio pass\u00f2 quindi all'offensiva, invadendo la Pentapoli. Carlo, che in quel momento stava organizzando la campagna contro i Sassoni, cerc\u00f2 di riappacificare la situazione suggerendo al papa di donare un cospicuo quantitativo d'oro a Desiderio per riottenerne in cambio i territori contesi, ma il negoziato fall\u00ec e Carlo, di fronte all'insistenza del Papato, si trov\u00f2 obbligato a muovere guerra ai Longobardi, e nel 773 entr\u00f2 in Italia.\nIl grosso dell'esercito, comandato dal sovrano stesso, super\u00f2 il colle del Moncenisio e, ricongiuntosi con il resto delle truppe che aveva seguito un altro percorso, mise in fuga le armate di Desiderio presso le Chiuse di San Michele, non prima di aver tentato un nuovo approccio diplomatico. Le numerose defezioni e l'ostilit\u00e0 di molti nobili contro la politica del loro re, costrinsero Desiderio ad evitare lo scontro campale e a rinchiudersi nella sua capitale Pavia, che i Franchi raggiunsero nel settembre 773 senza aver incontrato alcuna resistenza, e che cinsero d'assedio. Carlo non aveva alcuna intenzione di prendere la citt\u00e0 con la forza, e infatti lasci\u00f2 che capitolasse per fame ed esaurimento delle risorse, dopo nove mesi di assedio; periodo che il re franco occup\u00f2 per mettere a punto le linee della sua politica nei confronti dei Longobardi, del Papato e dei Bizantini che ancora occupavano stabilmente il meridione d'Italia.\nCarlo volle tra l'altro sfruttare il periodo di forzata inattivit\u00e0 dovuta all'assedio per recarsi a Roma per festeggiare la Pasqua e incontrare Adriano I. Giunto in citt\u00e0 il Sabato santo del 774, fu accolto dal clero e dalle autorit\u00e0 cittadine con tutti gli onori e, secondo il biografo pontificio, personalmente dal papa sul sagrato della Basilica di San Pietro in Vaticano, che lo accolse con familiarit\u00e0 ed amicizia e con gli onori spettanti al patrizio dei Romani. Davanti alla tomba di Pietro suggellarono con un solenne giuramento la loro \u201camicizia\u201d personale (ma soprattutto politica) e il pontefice ottenne, d'altra parte, la riconferma della donazione, fatta a suo tempo da Pipino il Breve a Stefano III, dei territori longobardi attribuiti in precedenza alla Chiesa.\nMa si trattava di territori ancora da conquistare, e per alcuni di essi (Venezia, l'Istria e i ducati di Benevento e Spoleto) in seguito la \u201crestituzione\u201d alla Chiesa non fu neanche mai presa seriamente in considerazione: l'accordo, in realt\u00e0, non fu mai veramente onorato e anzi Carlo, dopo aver conquistato il Regno longobardo, evit\u00f2 per diversi anni di incontrare personalmente il papa, il quale non grad\u00ec certo questo atteggiamento ed ebbe pi\u00f9 volte a lamentarsi dell'indifferenza del re franco in merito alle sue richieste. Considerate le numerose analogie con il documento di donazione di Carlo, secondo gli storici potrebbe collocarsi in questo periodo la compilazione del documento noto come \u201cDonazione di Costantino\u201d, il falso storico, ritenuto autentico per secoli, sulla base del quale la Chiesa ha fondato i suoi presunti diritti temporali.\nCarlo rientr\u00f2 all'accampamento di Pavia, che nel giugno 774 capitol\u00f2. Gi\u00e0 diverse citt\u00e0 erano state conquistate dai Franchi e consegnate al papa, e insieme alla capitale croll\u00f2 dunque l'intero Regno longobardo, peraltro gi\u00e0 indebolito da contrasti interni alla nobilt\u00e0 e dai frequenti cambi della dinastia regnante. Re Desiderio si arrese senza opporre ulteriore resistenza e gli stessi Longobardi si sottomisero ai Franchi e al loro sovrano, che il 10 luglio 774, a Pavia, assunse il titolo di \"Gratia Dei Rex Francorum et Langobardorum et Patricius Romanorum\" cingendo la Corona Ferrea. Desiderio fu rinchiuso in un monastero, mentre il figlio Adelchi ripar\u00f2 presso la corte dell'imperatore bizantino Costantino V.\nSalvo alcuni interventi di carattere prevalentemente amministrativo, Carlo mantenne in Italia le istituzioni e le leggi longobarde e conferm\u00f2 i possedimenti e i diritti ai duchi che avevano servito il precedente re; il ducato di Benevento rimase indipendente ma tributario al re franco, e solo nel ducato del Friuli, all'inizio del 776, Carlo dovette intervenire per sedare una pericolosa sollevazione guidata dal duca Rotgaudo che aveva tentato di coinvolgere i duchi di Treviso e di Vicenza rimasti in carica; li affront\u00f2 in battaglia e riconquist\u00f2 le citt\u00e0 ribelli, pacificando l'Italia del Nord. Ma nel resto della Penisola il rafforzamento del suo potere sull'antico Regno longobardo avvenne con relativa tranquillit\u00e0.\nCampagne contro i Sassoni.\nLa successiva importante campagna che Carlo intraprese si rivolse contro i Sassoni, una popolazione di origine germanica stanziata nella zona a nord-est dell'Austrasia, oltre il Reno, nei bassi bacini del Weser e dell'Elba. Popolazione dalle radicatissime tradizioni pagane e politicamente disunita e frammentata in varie trib\u00f9 bellicose. Gi\u00e0 gli stessi Imperatori romani avevano inutilmente cercato di assoggettarla come \u201cfederata\u201d. Pipino il Breve era riuscito a contenerne gli sconfinamenti a scopo di saccheggio e a imporre ai Sassoni un tributo annuo di alcune centinaia di cavalli, ma nel 772 questi rifiutarono il pagamento e ci\u00f2 consent\u00ec a Carlo di giustificare l'invasione della Sassonia.\nPensata forse inizialmente come una spedizione punitiva contro le minacce che da tempo le diverse trib\u00f9 sassoni costituivano per i confini del regno franco, e per portare la vera fede e l'ordine in un paese pagano, l'intervento si trasform\u00f2 invece in un conflitto lungo e difficile, che prosegu\u00ec con fiammate di ribellioni anche molto tempo dopo l'imposizione alle popolazioni sassoni di nuovi tributi e la conversione forzata al Cristianesimo. Le operazioni furono infatti condotte a varie riprese e con sempre maggiore difficolt\u00e0 contro un nemico frazionato in numerose piccole entit\u00e0 autonome che sfruttavano tecniche di guerriglia: nel 774, al termine della campagna d'Italia, poi nel 776 e soprattutto nel 780, dopo il disastro spagnolo, con la sconfitta di Vitichindo, che fu la vera e propria anima della resistenza, essendo riuscito a riunificare le varie trib\u00f9. L'intera regione venne smembrata in contee e ducati.\nDal 782 la conquista procedette in modi sempre pi\u00f9 repressivi, devastando le terre sassoni in modo metodico e affamando le trib\u00f9 ribelli. Lo stesso Carlo promulg\u00f2 il \u201c\"Capitulare de partibus Saxoniae\"\u201d, che imponeva la pena capitale per chiunque avesse offeso il Cristianesimo e i suoi sacerdoti, misura per la conversione forzata dei Sassoni. Circa 4500 Sassoni vennero giustiziati nel Massacro di Verden, e lo stesso Vitichindo fu battezzato nel 785. I Sassoni mantennero la pace fino al 793, quando esplose una nuova insurrezione nella Germania settentrionale. Carlo la soppresse sul nascere, attuando la deportazione di migliaia di Sassoni e ripopolando la regione con coloni franchi e slavi. Ancora fu necessario intervenire nel 794 e nel 796, con nuove deportazioni massicce in Austrasia e sostituzione delle popolazioni, sostituite con sudditi franchi. L'ultima misura presa da Carlo fu una nuova deportazione, nell'804, dei Sassoni stanziati oltre l'Elba, ma ormai la Sassonia era ben integrata nel dominio franco e i Sassoni incominciarono ad essere regolarmente reclutati nell'esercito imperiale.\nLa guerra contro i Sassoni fu interpretata dai Franchi come una sorta di \u201cguerra santa\u201d, con le continue rivolte concepite (e in parte era vero) come un rifiuto del Cristianesimo. Il nuovo credo del resto era stato imposto con la forza fin dall'inizio, senza che ci fosse, almeno nei primi tempi, da parte franca, un intervento di tipo missionario che, al di l\u00e0 del battesimo forzato di quanti pi\u00f9 barbari fosse stato possibile, avesse tentato di far comprendere il Messaggio evangelico e il significato della religione a cui costoro erano costretti a sottomettersi. Lo stesso territorio sassone, del resto, fu suddiviso e affidato alle cure di vescovi, sacerdoti e abati, e proliferarono chiese, abbazie e monasteri che, comunque, erano costretti a vivere in un continuo stato d'allarme. L'orgoglio nazionalista delle trib\u00f9 sassoni fu infine definitivamente piegato solo nell'804, con l'ultima deportazione di massa (il biografo Eginardo riferisce di non meno di 10.000 Sassoni complessivamente deportati nelle varie campagne).\nTentativo di espansione al sud.\nNel mondo islamico la dinastia abbaside aveva di recente preso il sopravvento su quella omayyade. Nella Penisola iberica un esponente di quest'ultima era riuscito a fondare un emirato a Cordova, ma le tensioni tra i signori musulmani delle marche pi\u00f9 orientali e le ambizioni del \"Wal\u012b\" di Saragozza indussero il governatore musulmano a richiedere l'aiuto del re dei Franchi. Carlo accett\u00f2, probabilmente per proporsi come \"difensore del Cristianesimo\" e appropriarsi di beni, ricchezze e territori, la possibilit\u00e0 di bloccare eventuali tentativi di espansione islamica oltre i Pirenei e, non ultimo, l'ottimismo derivante dai successi militari ottenuti in Aquitania, in Sassonia e in Italia, convinsero Carlo a intraprendere una spedizione in Spagna, con una valutazione un po' superficiale nei confronti dell'alleato, dei rischi della proposta e dei forti dissidi tra cristiani e musulmani.\nNella primavera del 778 Carlo varc\u00f2 dunque i Pirenei e a Saragozza si riun\u00ec con un secondo contingente militare composto da popoli alleati. L'intervento di Carlo nella Penisola iberica fu tutt'altro che trionfale, e non privo di momenti dolorosi e gravi rovesci. Gi\u00e0 l'assedio e la conquista di Saragozza si rivelarono un fallimento, soprattutto per la mancanza di sostegno da parte delle popolazioni cristiane sottomesse che, probabilmente, apprezzavano assai pi\u00f9 la relativa libert\u00e0 concessa dai musulmani anzich\u00e9 la grossolana amicizia carolingia. Giuntagli notizia dell'ennesima insurrezione dei Sassoni, Carlo inizi\u00f2 a ritirarsi. Durante il ripiegamento distrusse e rase al suolo Pamplona, la citt\u00e0 dei Baschi che aveva tentato di resistergli.\nCeleberrimo \u00e8, durante la ritirata, l'episodio della battaglia di Roncisvalle (tradizionalmente collocato al 15 agosto 778), in cui la retroguardia franca sub\u00ec un agguato da parte di trib\u00f9 basche, da tempo assai superficialmente cristianizzate o rimaste legate al paganesimo, gelose della loro autonomia. Nella disastrosa imboscata morirono diversi nobili e alti ufficiali, tra cui \"Hruodlandus\" (Orlando), prefetto del \"limes\" di Bretagna. L'episodio ebbe sicuramente una maggior valenza letteraria che storico-militare, ispirando uno dei passi pi\u00f9 noti della successiva \"Chanson de Roland\" (la cui composizione \u00e8 databile intorno al 1100), uno dei testi epici fondamentali della letteratura medievale europea. Ma il contraccolpo psicologico e politico della sconfitta di Roncisvalle fu di enorme portata, sia perch\u00e9 i Franchi non riuscirono mai a vendicarsi del colpo subito, sia per la chiara impressione di disfatta che ne ricavarono le truppe straniere al seguito dell'esercito franco (che contavano su un ricco bottino al termine della spedizione), sia per il prestigio militare di Carlo, che usc\u00ec fortemente indebolito e che indusse dunque la storiografia contemporanea a non soffermarsi troppo sui particolari della battaglia, fornendo informazioni vaghe e sommarie.\nLa sconfitta di Roncisvalle non fece diminuire l'impegno di Carlo nell'ampliamento dei territori dell'area pirenaica sotto il suo controllo e nella difesa del confine iberico, di fondamentale importanza per impedire che le armate arabe dilagassero in Europa. Pertanto, per pacificare l'Aquitania la trasform\u00f2 nel 781 in un regno autonomo, di cui riorganizz\u00f2 le strutture politico-amministrative, e al cui vertice pose il figlio Ludovico (poi chiamato \u201cil Pio\u201d), di appena tre anni, ma affiancato da fidati consiglieri che rispondevano direttamente a Carlo. Il problema iberico continu\u00f2 comunque a trascinarsi per anni, con vari interventi affidati direttamente a Ludovico (o ai suoi tutori) che riusc\u00ec ad estendere il dominio franco fino a raggiungere, nell'810, il fiume Ebro. Fu creata allora la Marca Hispanica, riconoscibile nell'odierna Catalogna: uno Stato-cuscinetto, dotato di una relativa autonomia, posto a difesa dei confini meridionali del regno franco da eventuali attacchi musulmani.\nRipresa dei rapporti con Roma e problemi di successione.\nDopo 7 anni durante i quali i rapporti tra Carlo e papa Adriano I si erano retti su un equilibrio precario, nel 781, dopo diversi interventi contro i Sassoni e la sfortunata spedizione spagnola, Carlo torn\u00f2 a Roma. Durante quel periodo non solo il papa non aveva ottenuto i territori che gli erano stati promessi, ma anzi la politica franca si era accaparrata alleati sui quali Adriano contava, come il duca Ildebrando di Spoleto, oppure non aveva fatto nulla per difendere i presunti diritti della Chiesa, come nel caso dell'arcivescovo Leone di Ravenna, che si considerava il successore dell'esarca bizantino e quindi non si sottomise al pontefice n\u00e9 riconobbe i diritti della Chiesa romana sulla vicina Pentapoli; poi c'era il duca Arechi II di Benevento, principe di ci\u00f2 che rimaneva del Regno longobardo e alleato dell'impero bizantino, come anche il duca Stefano di Napoli, e ancora il governatore della Sicilia.\nComunque, la vigilia di Pasqua di quell'anno il papa battezz\u00f2 Carlomanno (a cui fu cambiato il nome in Pipino) e Ludovico, il terzo e quarto figlio di Carlo, consacrandoli contemporaneamente re d'Italia il primo (di fatto re dei Longobardi sotto la sovranit\u00e0 del re dei Franchi) e re d'Aquitania il secondo. La circostanza rilevante di una tale iniziativa \u00e8 che i due toglievano il diritto di primogenitura al fratello maggiore Pipino (di cui addirittura Carlomanno prendeva il nome) il quale, figlio di Imiltrude che le fonti successive presentarono come concubina di Carlo, veniva ad assumere, per quel motivo, un ruolo di figlio di rango inferiore. In realt\u00e0 il matrimonio con Imiltrude era perfettamente regolare, e la gelosia di Ildegarda, l'attuale moglie di Carlo, nei confronti del figlio nato da un precedente matrimonio non sembra motivo sufficiente per un atto di tale rilevanza politica e dinastica. Causa pi\u00f9 plausibile sembra poter essere la deformit\u00e0 fisica di Pipino, gi\u00e0 definito \u201cil Gobbo\u201d, che minando la salute e l'integrit\u00e0 fisica del giovane avrebbe in seguito potuto far insorgere problemi sull'idoneit\u00e0 alla successione del regno. Il secondogenito Carlo il Giovane era invece gi\u00e0 stato associato al regno con il padre, senza essere investito, per il momento, di alcun titolo, ed in tale veste segu\u00ec Carlo nelle varie spedizioni contro i Sassoni.\nIn Italia e in Aquitania in effetti non furono creati due nuovi regni indipendenti da quello dei Franchi, ma solo delle entit\u00e0 gestite da un potere intermedio al cui vertice era sempre Carlo, che aveva istituito una sorta di compartecipazione al governo. Non va comunque dimenticato che la giovanissima et\u00e0 dei due nuovi re (Pipino aveva quattro anni) non poteva consentire loro una reggenza autonoma, che fu affidata, amministrativamente e militarmente, a nobili e prelati locali di provata fiducia. Il battesimo e la consacrazione dei due figli di Carlo rinsald\u00f2 comunque i rapporti tra questi e il papa, che politicamente si sentiva pi\u00f9 sicuro potendo contare anche sui regni d'Italia e di Aquitania come forti alleati.\nCerto, rimaneva in piedi l'annosa questione territoriale che papa Adriano I rivendicava alla Chiesa, ma Carlo fece un gesto distensivo donando al papa Rieti e la Sabina, quasi come acconto di quanto precedentemente pattuito, ma con l'esclusione dell'Abbazia di Farfa, alla quale il re dei Franchi gi\u00e0 dal 775 aveva concesso uno statuto autonomo speciale; a questi si aggiunsero presto la diocesi di Tivoli, la Tuscia e il ducato di Perugia, pi\u00f9 alcune citt\u00e0 della bassa Toscana. Pochi anni dopo anche il ducato di Spoleto, gi\u00e0 nell'orbita papale, entr\u00f2 direttamente a far parte dei possedimenti della Chiesa. Di tutti questi territori Carlo rinunci\u00f2 agli introiti finanziari in favore del papa, che presumibilmente, a sua volta, fu indotto a rinunciare ad ulteriori pretese territoriali. Fu confermata anche l'assegnazione a Roma dell'Esarcato d'Italia, con Ravenna, Bologna, Ancona e altre citt\u00e0 intermedie, ma in questa zona, come anche nella Sabina, il controllo del papa incontr\u00f2 grosse difficolt\u00e0 ad imporsi.\nFu forse proprio per tentare di risolvere questi problemi che alla fine del 786 Carlo scese di nuovo in Italia, con un esercito non particolarmente numeroso, e fu nuovamente accolto con grandi onori da papa Adriano I. Il duca Arechi II di Benevento, genero del deposto re longobardo Desiderio, ben conoscendo le mire papali sul suo territorio si mise subito in allarme e sped\u00ec il figlio maggiore a Roma, con ricchi doni, per convincere il re franco a non intraprendere azioni militari contro il suo paese. Ma la maggiore influenza del papa (e le insistenze del seguito, che gi\u00e0 intravedeva una facile vittoria e ricco bottino) ebbe il sopravvento, e Carlo si spinse fino a Capua. Arechi cerc\u00f2 nuovamente di trattare, e questa volta con successo; lontano dalle insistenze di Adriano, Carlo si rendeva conto che il territorio di Benevento era troppo distante dal centro di potere franco (e dunque difficilmente controllabile), che era nelle mire del papa (al quale avrebbe dovuto cedere i territori conquistati) e che il suo esercito non era adeguato per una spedizione militare che aveva tutte le caratteristiche di incertezza di quella del 778 in Spagna. Accett\u00f2 dunque il pagamento di un tributo annuo e la sottomissione di Arechi, che gli giur\u00f2 fedelt\u00e0 insieme a tutto il popolo beneventano, e torn\u00f2 indietro. Al papa concesse Capua e altre citt\u00e0 limitrofe, che per\u00f2 rimasero di fatto sotto il controllo del ducato di Benevento.\nDopo la morte di Arechi, avvenuta il 26 agosto 787, la situazione nel ducato beneventano non fece che degenerare, a causa dei contrastanti interessi del papa, che denunciava complotti inesistenti per spingere Carlo all'intervento militare risolutivo, della duchessa reggente, la vedova Adelperga, che voleva da Carlo la restituzione del figlio Grimoaldo, il legittimo erede tenuto in ostaggio dal re franco, e dai bizantini di Napoli e Sicilia guidati da Adelchi, figlio di re Desiderio e dunque fratello di Adelperga, che tentavano di riconquistare posizioni in Italia centrale. Nel 788 Carlo si decise ad agire e liber\u00f2 Grimoaldo, a condizione che si sottomettesse pubblicamente al regno franco; in tal modo evit\u00f2 uno scontro con Costantinopoli (lasciando a Benevento l'eventuale responsabilit\u00e0 e onere di muoversi in tal senso) e tacit\u00f2 le richieste papali di intervento e di restituzione di citt\u00e0 e territori in quell'area. Per un po' il ducato beneventano rimase nell'area di influenza franca e serv\u00ec da ostacolo alle mire bizantine, ma col tempo riacquist\u00f2 sempre pi\u00f9 la sua autonomia ed oper\u00f2 un concreto riavvicinamento a Costantinopoli, con conseguente decisa reazione militare di Pipino d'Italia.\nLe congiure di Hardrad e di Pipino il Gobbo.\nNel 786, prima di scendere di nuovo in Italia, Carlo aveva dovuto affrontare una rivolta di nobili della Turingia, guidata dal conte Hardrad, che ebbe importanti risvolti politici. Sulla base delle scarsissime informazioni risulta difficile ricostruire precisamente sia le cause che l'effettiva portata della congiura, che probabilmente mirava ad un'insubordinazione generalizzata contro il re, e forse anche alla sua soppressione. Quanto alle cause, sembra debbano essere ricercate in almeno un paio di motivazioni principali: il malcontento dei Turingi (e dei Franchi orientali in generale) per aver dovuto sopportare la gran parte del peso delle spedizioni militari contro la Sassonia, e la regola in base alla quale ogni popolazione doveva conservare e osservare le proprie leggi; per questo secondo caso, in particolare, sembra che Hardrad si sia rifiutato di dare una sua figlia in sposa a un nobile franco, con il quale probabilmente si era impegnato secondo le leggi franche. All'intimazione del re di consegnare la giovane Hardrad avrebbe radunato un certo numero di nobili suoi amici per opporsi agli ordini di Carlo che, per tutta risposta, devast\u00f2 le loro terre.\nI rivoltosi si rifugiarono nell'Abbazia di Fulda il cui abate Baugulfo fece da mediatore per un incontro tra il re e i congiurati. Solo una fonte di qualche anno posteriore accenna al fatto che avrebbero ammesso di aver addirittura attentato alla vita del re con la motivazione che non gli avevano prestato giuramento di fedelt\u00e0. Carlo si rese conto che la sua posizione giuridica di sovrano, derivante da uno stato di capo di una societ\u00e0 di uomini liberi, mancava di un riconoscimento normativo che impegnasse personalmente i sudditi in un atto di fedelt\u00e0, e dunque venne istituito, a termini di legge, il giuramento di fedelt\u00e0 nei confronti del re da parte di tutti gli uomini liberi, che legava individualmente ciascun suddito al sovrano e che, qualora infranto, avrebbe dato al re il diritto di applicare le sanzioni previste in conseguenza.\nQuesto non toglieva ai nobili e ai potenti i loro diritti, che provenivano dalla loro stessa casata e non dal sovrano (e che in qualche caso potevano anche entrare in contrasto con quelli del re), ma aggiungeva un dovere. Anche i congiurati furono costretti al giuramento e questo comport\u00f2, con una retroattivit\u00e0 inconcepibile per la mentalit\u00e0 moderna, che potessero essere accusati di spergiuro e processati. Solo in tre furono condannati a morte, ma altri, bench\u00e9 prosciolti e liberati, furono catturati, accecati e imprigionati o mandati in esilio, con conseguente confisca dei beni in favore della corte.\nForse in qualche modo collegata a quella di Hardrad, in quanto anch'essa ordita da alcuni nobili delle regioni orientali, fu la ribellione di Pipino il Gobbo del 792. Costui era ben consapevole dell'emarginazione a cui era stato condannato gi\u00e0 da molti anni, ma non poteva rassegnarsi ad un futuro di diseredato all'ombra dei fratelli minori. L'insurrezione da lui guidata, forse nel tentativo di ottenere la signoria sul ducato di Baviera che nel frattempo era stato annesso al regno franco, fall\u00ec; i congiurati furono arrestati e quasi tutti condannati a morte. Carlo commut\u00f2 la pena per il figlio ad una reclusione a vita nel monastero di Pr\u00fcm (fondato dal nonno e dalla bisnonna di Carlo), dove Pipino mor\u00ec nell'811.\nEginardo attribuisce all'influenza della regina Fastrada le cause delle due congiure, in quanto egli assecond\u00f2 la crudelt\u00e0 consorte, abbandonando la via della benignit\u00e0 a lui consueta.\nCampagne orientali.\nSottomissione della Baviera.\nDal 748 era Duca di Baviera, una delle regioni pi\u00f9 civili d'Europa, Tassilone, cugino di Carlo per essere figlio di Hiltrude, sorella di Pipino il Breve suo padre. Nello stesso anno 778 della sfortunata spedizione franca in Spagna, Tassilone si associ\u00f2 il figlio Teodone III di Baviera con il medesimo titolo di duca.\nCarlo, momentaneamente impegnato, fece finta di nulla, ma nel 781, di ritorno da Roma, pretese che il cugino si recasse a Worms per rinnovare il giuramento di fedelt\u00e0 gi\u00e0 prestato dallo stesso Tassilone nel 757 davanti allo zio Pipino e ai suoi figli. Giuramento storicamente abbastanza controverso, in quanto gi\u00e0 dalla met\u00e0 del secolo precedente il ducato di Baviera, bench\u00e9 formalmente sottomesso alla dinastia Merovingia, aveva per\u00f2 ottenuto una sorta di status autonomo; Tassilone inoltre aveva sposato Liutperga, una figlia del re longobardo Desiderio, e aveva fatto battezzare i suoi figli direttamente dal papa: circostanze che, in pratica, insieme alla comune origine e parentela, lo innalzavano dunque giuridicamente allo stesso livello regale di Carlo, pur con un diverso titolo. Si aggiunga che Tassilone poteva vantare, nei confronti della Chiesa, gli stessi meriti di Carlo in quanto ai rapporti con il clero e alla costruzione di abbazie, monasteri e chiese.\nMa Carlo non poteva pi\u00f9 tollerare l'autonomia del cugino, anche in funzione delle sue mire di concentrazione del potere, e tuttavia non poteva n\u00e9 risolvere il problema con un intervento militare, n\u00e9 invocare presunte forzature sui diritti dinastici in quanto lo stesso Pipino il Breve aveva assegnato al nipote la successione del ducato; serviva un pretesto giuridico o storico.\nAnche da un punto di vista geopolitico la Baviera costituiva per Carlo una pericolosa \u201cspina nel fianco\u201d in quanto, impedendogli l'accesso alla parte orientale del confine d'Italia, nello stesso tempo consentiva a Tassilone eventuali contatti con l'opposizione longobarda (ancora forte in quella parte d'Italia), che poteva costituire un elemento di instabilit\u00e0 per il governo del re franco.\nVedendosi sempre pi\u00f9 pressato dalle ingerenze di Carlo, il duca di Baviera nel 787 mand\u00f2 ambasciatori presso papa Adriano I per chiedere la sua mediazione, approfittando del fatto che in quel momento Carlo si trovava a Roma. Il papa, non solo rifiut\u00f2 un accordo, ma ribad\u00ec le pretese del re e conged\u00f2 in malo modo gli inviati di Tassilone (minacciandolo anche di scomunica), che nello stesso anno fu costretto a fare atto di sottomissione al re franco, divenendone vassallo. Le fonti letterarie non sono pienamente concordi sulle modalit\u00e0 di resa del duca di Baviera a seguito di precisa richiesta di Carlo scaturita dall'assemblea dei nobili del regno tenuta all'inizio dell'estate dello stesso anno a Worms.\nGli \u2018Annali\u2019 di Murbach riferiscono che Carlo si mosse con un esercito fino ai confini del ducato, dove Tassilone gli and\u00f2 incontro offrendogli il suo paese e la sua persona; secondo gli \u2018Annali minori\u2019 di Lorsch fu lo stesso duca a recarsi dal re per offrirgli se stesso e il suo ducato; gli \u2018\"Annales regni francorum\"' riportano invece che, a seguito del rifiuto di Tassilone di sottomettersi e presentarsi a Carlo, lo stesso re mosse con un esercito e minacci\u00f2 la Baviera da est, da ovest e da sud: il duca, non potendo difendersi su tre diversi fronti, accett\u00f2 la resa e il vassallaggio al re franco: Tassilone era dunque ormai un uomo del re, e la Baviera diventava un beneficio che il re concedeva al duca; dal pieno potere sul suo paese all'usufrutto della sua terra che Carlo gli concedeva: era il presupposto necessario per quel pretesto giuridico di cui Carlo aveva bisogno per l'annessione definitiva della Baviera. Inoltre Carlo pretese la consegna non di semplici ostaggi, ma di Teodone, figlio maggiore e coreggente di Tassilone, prendendo di fatto nelle sue mani il potere del paese.\nMa Tassilone e sua moglie Liutperga non potevano assistere inerti a quella che consideravano un'usurpazione, e cercarono sistemi per sottrarsi alla situazione che si era creata (rompendo, di fatto, il patto di fedelt\u00e0 e di vassallaggio). Carlo, che non aspettava altro, ne venne a conoscenza scoprendo, tra l'altro, un'alleanza stipulata tra il cugino e il principe longobardo Adelchi che era frattanto riparato a Costantinopoli; durante l'assemblea dei grandi del regno convocata nel 788 a Ingelheim, lo fece arrestare mentre i suoi inviati arrestavano la moglie e i figli che erano rimasti in Baviera. Tassilone e i figli maschi furono tonsurati e rinchiusi in monasteri, Liutperga fu esiliata e le due figlie femmine furono anch'esse imprigionate in separate abbazie. La dinastia degli Agilolfingi si estingueva pertanto cos\u00ec, e la Baviera veniva definitivamente annessa al regno carolingio.\nCampagna contro gli \u00c0vari.\nDopo la liquidazione di Tassilone, il regno franco si trovava confinante, a sud-est, con una bellicosa popolazione di origine turanica, gli \u00c0vari. Appartenenti alla grande famiglia delle popolazioni turco-mongoliche, come gli Unni, si erano organizzati attorno a un capo militare, il Khan (o Khagan), e si erano stanziati nella pianura pannonica, pi\u00f9 o meno l'odierna Ungheria. Essi, insieme agli appartenenti a un'etnia affine, i Bulgari, assoggettarono i vari popoli slavi che stanziavano sul territorio. Pur riconvertendosi all'allevamento e alla pastorizia, non rinunciavano ad effettuare ripetute scorrerie ai confini del regno carolingio e dell'Impero bizantino. Sebbene, dopo la caduta di Tassilone con cui si erano alleati, avessero sconfinato in Friuli e in Baviera, la loro minaccia era ormai piuttosto ridotta, ma la loro tesoreria di stato era colma di ricchezze accumulate dai sussidi che gli imperatori bizantini versavano nelle loro casse, e dunque Carlo (che aveva bisogno di una grande vittoria militare nella quale coinvolgere anche la nobilt\u00e0 franca in modo che essa si rinsaldasse attorno a lui) cominci\u00f2 a studiare un'invasione della regione.\nLa prima mossa urgente era ovviamente quella di ricacciare gli \u00c0vari fuori dal Friuli e dalla Baviera, operazione che riusc\u00ec pienamente, con pochi interventi militari, grazie anche agli alleati longobardi da una parte e bavari dall'altra. Ma la minaccia non era ancora debellata e, prima di intervenire in modo sicuro e definitivo, Carlo provvide a stabilizzare la situazione della Baviera: strinse alleanze con i nobili locali che nel frattempo avevano abbandonato la causa di Tassilone, allontan\u00f2 e confisc\u00f2 i beni di quanti erano ancora legati al vecchio regime e si assicur\u00f2 l'appoggio del clero con ricche donazioni e creazione di nuove abbazie e monasteri: nell'arco di un paio d'anni la Baviera era ormai perfettamente integrata nel regno franco.\nLe cronache motivano l'attacco franco agli \u00c0vari per non meglio definiti torti e misfatti che costoro avevano compiuto contro la Chiesa, i Franchi e i cristiani in generale: si trattava dunque ufficialmente di una sorta di crociata che non poteva che essere condotta direttamente dal re, ma le ricchezze degli \u00c0vari costituivano certamente un movente molto forte. Vennero istituiti dei comandi militari alla frontiera come la Marca Orientale (costituente la futura Austria), per meglio coordinare le manovre dell'esercito e nel 791 le truppe franche procedettero all'invasione, percorrendo il Danubio su entrambe le sponde. L'esercito a nord era guidato dal conte Teoderico e accompagnato da una flotta di chiatte e barconi incaricata di trasportare rifornimenti e permettere una rapida comunicazione tra le due sponde. Contemporaneamente un altro esercito si muoveva sul versante sud del fiume, comandato personalmente da Carlo, accompagnato dal figlio Ludovico, re d'Aquitania.\nIl primo scontro, vittorioso, fu sostenuto dall'altro figlio di Carlo Pipino, re d'Italia, che attacc\u00f2 gli \u00c0vari dal confine friulano, ma successivamente il nemico si ritir\u00f2, concedendo pochi scontri e lasciando ai Franchi qualche centinaio di prigionieri e alcune fortificazioni, sistematicamente distrutte. Fino all'autunno i Franchi penetrarono in territorio \u00e0varo, ma dovettero interrompere le operazioni a causa della stagione avanzata che causava problemi di collegamento tra i reparti, rendendo difficili le comunicazioni. Pur non avendo dovuto impegnare grandi scontri, la fama di Carlo come \u201ccastigatore\u201d dei pagani crebbe moltissimo: aveva debellato il popolo che da tanto tempo teneva in scacco, esigendo tributi, gli imperatori bizantini.\n\u00c8 del 793, mentre Carlo cercava contromisure a possibili reazioni degli \u00c0vari, il grandioso progetto di una via fluviale che unisse il Mar Baltico col Mar Nero, attraverso la costruzione di un canale navigabile che avrebbe dovuto collegare il Regnitz, affluente del Meno, a sua volta affluente del Reno, con l'Altm\u00fchl, affluente del Danubio: \u00e8 evidente il vantaggio commerciale e militare che avrebbe potuto rappresentare il collegamento tra l'Europa Centrale e quella Sud-orientale. Lo stesso re presenzi\u00f2 ai lavori, ma l'impresa fu vana, sia per il terreno paludoso che per le continue piogge autunnali che rendevano molle il terreno stesso, e l'impresa fu abbandonata, per essere portata a termine solo in epoca moderna, nel 1846.\nLe devastazioni comunque provocarono il malcontento tra i diversi capi \u00e0vari che incominciarono una politica indipendente dall'autorit\u00e0 del loro Khan. La situazione port\u00f2 a una guerra civile, durante la quale mor\u00ec lo stesso Khan, e che gener\u00f2 divisioni del potere e un generale indebolimento politico e militare. La nuova guida del paese, Tudun, rendendosi conto di non poter pi\u00f9 fronteggiare i Franchi, nel 795 si rec\u00f2 personalmente con un'ambasceria da Carlo, nella sua capitale di Aquisgrana dove, dichiaratosi anche disposto a convertirsi al Cristianesimo, fu battezzato dallo stesso re, salvo poi, appena tornato in patria dove lo aspettava una forte opposizione alle sue scelte, rinnegare la nuova religione e l'alleanza con i Franchi.\nLe guerre contro i Sassoni, le rivolte interne e il mantenimento di un paese cos\u00ec esteso avevano ristretto sensibilmente le finanze franche, e dunque la resa \u00e0vara, le gravi tensioni interne che agitavano quel paese, ormai alla guerra civile, e la conseguente prospettiva di potersi impadronire del suo immenso tesoro, facevano intravedere la possibilit\u00e0 di risolvere tutti i problemi economici. Ne approfitt\u00f2 (forse incaricato da Carlo) nel 796 il duca del Friuli, che con un contingente neanche tanto numeroso invase il paese e sottrasse facilmente una buona parte del tesoro; il rimanente lo prese l'anno successivo, con un'analoga facile incursione, il re d'Italia Pipino, al quale nuovamente, e senza combattere, fece atto di sottomissione il Khan \u00e0varo Tudun. Immediatamente segu\u00ec l'opera di evangelizzazione delle popolazioni \u00e0vare rimaste sul territorio. Il regno \u00e0varo era caduto come un castello di carte\nCarlo, nonostante le ripetute rivolte protrattesi nel tempo, non torn\u00f2 mai personalmente nell'area, delegando a svolgere le operazioni militari le autorit\u00e0 locali, che impiegarono qualche anno a stroncare la rivolta, in seguito a una vera e propria guerra di sterminio.\nAlla fine dell'VIII secolo, dunque, i Franchi controllavano un regno che comprendeva le attuali Francia, Belgio, Paesi Bassi, Svizzera e Austria, tutta la Germania fino all'Elba, l'Italia centro-settentrionale compresa l'Istria, la Boemia, la Slovenia e l'Ungheria fino al Danubio, infine la Spagna pirenaica fino all'Ebro: Carlo governava dunque sulla quasi totalit\u00e0 dei cristiani di rito latino.\nRapporti con la Chiesa e il Papato.\nGeneralmente, i re franchi si presentavano come naturali difensori della Chiesa cattolica, avendo \"restituito\" al pontefice ai tempi di Pipino quei territori dell'Esarcato di Ravenna e della Pentapoli che per concezione comune erano creduti appartenenti al Patrimonio di san Pietro. Carlo sapeva bene che al papa importava soprattutto ritagliare un sicuro territorio di sua pertinenza in Italia centrale, libero da altri poteri temporali, compreso quello bizantino.\nI rapporti tra l'Imperatore e papa Adriano I sono stati ricostruiti dalla letteratura delle missive epistolari che i due si scambiarono per oltre un ventennio. Molte volte Adriano cerc\u00f2 di ottenere l'appoggio di Carlo riguardo alle frequenti beghe territoriali che minavano il suo presunto potere temporale: una lettera datata 790, ad esempio, contiene le lamentele del pontefice nei riguardi dell'arcivescovo ravennate Leone, reo di avere sottratto alcune diocesi dell'Esarcato.\nCarlo si poneva anche come paladino della diffusione del cristianesimo e strenuo difensore della cristianit\u00e0 ortodossa. Ne sono prova le numerosissime istituzioni di abbazie e monasteri e le relative ricche donazioni, le guerre (soprattutto contro i Sassoni e gli \u00c0vari) intraprese con spirito missionario per la conversione di quei popoli pagani, le concessioni anche normative a favore del clero e delle istituzioni cristiane. Carlo non era certo particolarmente competente di temi teologici, ma sicuramente le dispute e i problemi religiosi lo appassionavano, tanto che si circond\u00f2 sempre, o comunque ebbe frequenti rapporti, con i massimi teologi contemporanei, che dall'interno della sua corte diffusero alcune delle loro opere; si schier\u00f2 in prima linea contro le eresie e le deviazioni dall'ortodossia, come la teoria adozionista o l'annoso problema dell'iconoclastia e del culto delle immagini, questione con cui si trov\u00f2 in aspro contrasto con la corte di Costantinopoli dove quel problema era nato. Indisse poi sinodi e concili per discutere delle pi\u00f9 pressanti questioni di fede.\nDi particolare interesse, pi\u00f9 per le implicazioni politiche che non per quelle religiose, fu il sinodo che Carlo convoc\u00f2 e presenzi\u00f2 personalmente a Francoforte per il 1\u00ba giugno 794. Ufficialmente si trattava di ribadire pubblicamente la rinuncia del vescovo Felice di Urgell alla sua eresia adozionista (alla quale aveva peraltro abiurato gi\u00e0 da due anni), ma il vero scopo era quello di ribadire il proprio ruolo come principale difensore della fede. Nel 787, infatti, l'imperatrice d'Oriente Irene aveva convocato e presieduto a Nicea, su invito del papa, un concilio per discutere del problema del culto delle immagini.\nIl clero franco, ritenuto sottomesso al papa, non era neanche stato invitato, e Adriano aveva accettato le risoluzioni conciliari. Carlo invece non poteva accettare la definizione di \u201cconcilio ecumenico\u201d per un'assemblea che aveva escluso la massima potenza occidentale e la voce dei suoi teologi, e decise pertanto di contrattaccare con le stesse armi, affrontando a Francoforte gli stessi argomenti di Nicea e dimostrando all'Oriente che il regno franco non doveva essere considerato inferiore all'impero d'Oriente, anche per le questioni teologiche. Il papa non condivise le posizioni del concilio di Francoforte come invece aveva fatto per quello bizantino, ma molto diplomaticamente \u201cne prese atto\u201d, troncando la questione e anzi ribadendo le sue pretese territoriali in Italia: il regno franco era il pi\u00f9 stretto alleato della Chiesa, e l'alleanza si basava anche sulla condivisione dei principi dottrinari.\nLa questione di papa Leone III.\nAlla morte del pontefice, nel 795, devotamente e sinceramente compianto da Carlo, assunse la tiara papa Leone III, papa di origine modesta e privo di appoggi fra le grandi famiglie romane. Il nuovo papa intrattenne immediatamente rapporti rispettosi e amichevoli con Carlo, dando un incontestabile segnale di continuit\u00e0 con la linea del predecessore; il ruolo del re dei Franchi quale difensore del papa e di Roma venne ribadito, e anzi i legati pontifici inviati dal papa per annunciargli l'elezione (un atto di omaggio spettante, fino ad allora, solo all'imperatore d'Oriente), nel confermargli il titolo di \u201c\"patricius Romanorum\"\u201d, invitarono il re ad inviare a Roma suoi rappresentanti di fronte ai quali il popolo romano avrebbe dovuto giurare fedelt\u00e0 e sottomissione.\nCarlo, che era al corrente delle voci che correvano sulla dubbia moralit\u00e0 e rettitudine del nuovo papa, invi\u00f2 il fidatissimo Angilberto, abate di Saint-Riquier, con una lettera in cui definiva quelli che secondo lui dovevano essere i reciproci ruoli tra il pontefice e il re, e con la raccomandazione di verificare la reale situazione ed eventualmente suggerire cautamente al papa la necessaria prudenza per non alimentare le voci sul suo conto. Nel 798 Carlo fece una mossa che accentu\u00f2 ancora di pi\u00f9 il suo ruolo anche nella Chiesa e la debolezza del pontefice: invi\u00f2 a Roma un'ambasceria incaricata di presentare al papa il piano di riorganizzazione ecclesiastica della Baviera, con innalzamento della diocesi di Salisburgo a sede arcivescovile e nomina del fidato Arno a titolare di quella sede.\nIl papa prese atto, non tent\u00f2 neanche di riappropriarsi di quella che doveva essere una sua prerogativa e accondiscese al piano di Carlo, semplicemente attuandolo. Nel 799 il re franco vinse un'altra battaglia di fede, convocando e presiedendo ad Aquisgrana un concilio (una sorta di duplicato di quello di Francoforte del 794) in cui il dotto teologo Alcuino confut\u00f2, con la tecnica della disputa, le tesi del vescovo Felice di Urgell, il promotore dell'eresia adozionista che si stava di nuovo diffondendo; Alcuino ne usc\u00ec vincitore, Felice ammise la sconfitta, abiur\u00f2 le sue tesi e fece atto di fede, con una lettera che indirizz\u00f2 anche ai suoi fedeli. Immediatamente fu inviata una commissione nella Francia meridionale, terra di diffusione dell'adozionismo, con il compito di ristabilire l'obbedienza alla Chiesa di Roma. In tutto ci\u00f2 il papa, a cui sarebbe spettata in prima persona la convocazione del concilio e la predisposizione dell'ordine del giorno, fu poco pi\u00f9 che spettatore.\nAltra questione teologica che vide prevalere Carlo a scapito del pontefice (sebbene alcuni anni pi\u00f9 tardi) fu quella cosiddetta del \u201c\"filioque\"\u201d. Nella formulazione del testo tradizionale del \u201cCredo\u201d, era usata la formula in base alla quale lo Spirito Santo discende dal Padre attraverso il Figlio e non, paritariamente, dal Padre e dal Figlio (in latino, appunto, \u201c\"filioque\"\u201d) come veniva usata in Occidente. Il papa stesso, in ossequio alle deliberazioni dei concili che cos\u00ec avevano stabilito, riteneva valida la versione dell'ortodossia greca (che, tra l'altro, non prevedeva la recita del Credo durante la Messa), ma volle ugualmente sottoporre la questione al parere di Carlo, il quale, nell'809, convoc\u00f2 ad Aquisgrana un concilio della Chiesa franca che ribad\u00ec la correttezza della formula contenente il \u201c\"filioque\"\u201d, recitata anche durante la celebrazione della Messa. Leone III rifiut\u00f2 di prenderne atto, e per circa due secoli la Chiesa romana utilizz\u00f2 una formulazione diversa da quella delle altre Chiese latine occidentali, finch\u00e9, verso l'anno 1000, non venne finalmente ritenuta corretta e accettata la versione stabilita dall'imperatore franco.\nNel 799 scoppi\u00f2 a Roma un'insurrezione contro papa Leone III, capeggiata dai nipoti e sostenitori del defunto pontefice Adriano I. Il primicerio Pasquale e il sacellario Campolo, che gi\u00e0 ne avevano contestato l'elezione e lo accusavano di essere assolutamente inadatto alla tiara pontificia, in quanto \"uomo dissoluto\", in un attentato riuscirono a catturare Leone e rinchiuderlo in un monastero, da dove fugg\u00ec rocambolescamente per rifugiarsi in San Pietro, da dove fu poi trasferito al sicuro presso il duca di Spoleto. Da qui, non si sa se di sua iniziativa o su invito di Carlo, si fece condurre presso il re, che si trovava a Paderborn, sua residenza estiva in Vestfalia. L'accoglienza solenne tributata al papa era gi\u00e0 un segnale della posizione che Carlo intendeva assumere nella questione romana, sebbene i due principali congiurati, Pascale e Campolo, fossero stati uomini molto vicini al compianto papa Adriano I. Gli oppositori del pontefice, intanto, gli ingiunsero di prestare un giuramento con il quale respingeva le accuse di lussuria e spergiuro; in caso contrario avrebbe dovuto lasciare il seggio pontificale e rinchiudersi in monastero. Il papa non aveva nessuna intenzione di accettare alcuna delle due ipotesi, e per il momento la questione rimase in sospeso, anche perch\u00e9 Carlo provvide ad inviare a Roma una commissione d'inchiesta composta da personaggi di rilievo e alti prelati. In ogni caso, quando, il 29 novembre 799, Leone rientr\u00f2 a Roma, fu accolto trionfalmente dal clero e dalla popolazione.\nL'attentato subito dal pontefice, che era comunque segno di un clima di inquietudine a Roma, non poteva per\u00f2 essere lasciato impunito (Carlo era pur sempre investito del titolo di \u201c\"Patricius Romanorum\"\u201d), e nella riunione annuale tenuta nell'agosto dell'800 a Magonza con i grandi del regno comunic\u00f2 la sua intenzione di scendere in Italia. E poich\u00e9 oltre al problema romano doveva ricondurre all'ordine anche un tentativo autonomista del ducato di Benevento, scese in armi, accompagnato dal figlio Pipino, che si occup\u00f2 del ducato ribelle, mentre Carlo puntava a Roma.\nIl re franco entr\u00f2 in citt\u00e0 il 24 novembre dell'800, accolto con uno sfarzoso cerimoniale e con grandi onori dalle autorit\u00e0 e dal popolo. Ufficialmente la sua venuta a Roma aveva lo scopo di dipanare la questione tra papa Leone e gli eredi di papa Adriano I. Le accuse (e le prove che ci si affrett\u00f2 a distruggere) si rivelarono presto difficili da confutare, e Carlo si trov\u00f2 in estremo imbarazzo, ma non poteva certo lasciare che si diffamasse e si mettesse in discussione il capo della cristianit\u00e0.\nIl 1\u00ba dicembre il re franco, invocando il suo ruolo di protettore della Chiesa di Roma, costituita un'assemblea composta da nobili e vescovi d'Italia e delle Gallie (una via di mezzo tra un tribunale e un concilio) apr\u00ec i lavori dell'assemblea che doveva pronunciarsi sulle accuse rivolte contro il papa. Basandosi su principi (erroneamente) attribuiti a papa Simmaco (inizio del VI secolo) il concilio sentenzi\u00f2 che il papa era la massima autorit\u00e0 in materia di morale cristiana, cos\u00ec come di fede, e che nessuno poteva giudicarlo se non Dio. Leone si dichiar\u00f2 disposto a giurare la propria innocenza sul Vangelo, soluzione a cui l'assemblea, ben conoscendo la posizione di Carlo che si era schierato da tempo dalla parte del pontefice, si guard\u00f2 bene dall'opporsi. Gli \u201cAnnali\u201d di Lorsch riferiscono che dunque il papa fu \u201cpregato\u201d dal re di prestare il giuramento a cui si era impegnato. Occorsero tre settimane per mettere a punto il testo del giuramento, che il 23 dicembre Leone prest\u00f2 solennemente nella basilica di San Pietro, di fronte all'assemblea di nobili e alti prelati, venendo dunque confermato legittimo rappresentante del soglio pontificio. Pascale e Campolo, gi\u00e0 preventivamente arrestati dai messi di Carlo un anno prima, non erano stati in grado di provare le accuse mosse al papa, e vennero condannati a morte, insieme a numerosi loro seguaci (pena in seguito commutata nell'esilio).\nL'incoronazione a imperatore.\nNel 797 il trono dell'Impero bizantino, di fatto unico e legittimo discendente dell'Impero romano, venne usurpato da Irene d'Atene, che si proclam\u00f2 basilissa dei Romei (imperatrice dei Romani). Il fatto che il trono \"romano\" fosse occupato da una donna spinse il papa a considerare il trono \"romano\" vacante. Nel corso della messa di Natale del 25 dicembre 800, nella basilica di San Pietro, Carlo Magno fu da papa Leone III incoronato imperatore, titolo mai pi\u00f9 usato in Occidente dopo la destituzione di Romolo Augusto nel 476. Durante la cerimonia, papa Leone III unse il capo a Carlo, richiamando la tradizione dei re biblici. La nascita di un nuovo Impero d'Occidente non fu ben accolta dall'Impero d'Oriente che tuttavia non aveva i mezzi per intervenire. L'imperatrice Irene dovette assistere impotente a ci\u00f2 che stava avvenendo a Roma; ella si rifiut\u00f2 sempre di accettare il titolo di imperatore a Carlo Magno, considerando l'incoronazione di Carlo Magno ad opera del papa un atto di usurpazione di potere.\nLa \u201c\"Vita Karoli\"\u201d di Eginardo afferma che Carlo fu assai scontento dell'incoronazione e non intendeva assumere il titolo di Imperatore dei Romani per non entrare in contrasto con l'Impero bizantino, il cui sovrano deteneva il legittimo titolo di Imperatore dei Romani e dunque per nessun motivo i Bizantini avrebbero riconosciuto ad un sovrano franco il titolo di Imperatore. Sulla questione autorevoli studiosi, (\"in primis\" Federico Chabod), hanno ricostruito la vicenda dimostrando come la versione di Eginardo rispondesse a precise esigenze di ordine politico, ben successive all'accaduto, e come essa fosse stata costruita ad arte per le esigenze che s'erano venute affermando. L'opera del biografo di Carlo fu infatti redatta fra l'814 e l'830, notevolmente in ritardo rispetto alle contestate modalit\u00e0 dell'incoronazione. Inizialmente le cronache coeve concordavano sul fatto che Carlo fosse tutt'altro che sorpreso e contrario alla cerimonia. Sia gli \u201c\"Annales regni Francorum\"\u201d, sia il \u201c\"Liber Pontificalis\"\u201d riportano la cerimonia, parlando apertamente di festa, massimo consenso popolare ed evidente cordialit\u00e0 fra Carlo e Leone III, con ricchi doni portati dal sovrano franco alla Chiesa romana.\nSolo pi\u00f9 tardi, verso l'811, nel tentativo di attenuare l'irritazione bizantina per il titolo imperiale concesso (che Costantinopoli giudicava usurpazione inaccettabile), i testi franchi (gli \u201c\"Annales Maximiani\"\u201d) introdussero quell'elemento di \"rivisitazione del passato\" che fece parlare della sorpresa e dell'irritazione di Carlo per una cerimonia d'incoronazione cui egli non aveva dato alcun'autorizzazione preventiva al papa che a ci\u00f2 l'aveva indirettamente forzato. L'acclamazione popolare (elemento non presente su tutte le fonti e forse spurio) sottoline\u00f2 comunque l'antico diritto formale del popolo romano di eleggere l'imperatore. La cosa irrit\u00f2 non poco la nobilt\u00e0 franca, che vide il \"popolus Romanus\" prevaricare le proprie prerogative, acclamando Carlo come \"Carlo Augusto, grande e pacifico Imperatore dei Romani\". Non \u00e8 poi da escludere che la riferita irritazione di Carlo fosse dovuta al fatto che avrebbe preferito auto-incoronarsi, perch\u00e9 l'incoronazione da parte del papa rappresentava simbolicamente la subordinazione del potere imperiale a quello spirituale.In ogni caso, dalle fonti non si ricava alcun tipo di accordo preventivo tra il papa ed il re franco, e d'altra parte \u00e8 per\u00f2 impossibile che Carlo fosse stato colto alla sprovvista da un'iniziativa papale di tal genere e che il cerimoniale e le acclamazioni del popolo romano fossero state improvvisate sul momento. Le stesse fonti non fanno alcun accenno alle precedenti intenzioni di Carlo di farsi incoronare imperatore (se non quelle redatte \u201ca posteriori\u201d, che dunque da questo punto di vista non possono essere attendibili), ma del resto non spiegano come mai alla cerimonia Carlo si fosse presentato con abiti imperiali. Appare dunque decisamente improbabile e fantasiosa la versione fornita dal \u201c\"Liber Pontificalis\"\u201d, secondo la quale il papa avrebbe improvvisato la sua iniziativa, il popolo sarebbe stato ispirato da Dio nell'acclamazione unanime e corale, e Carlo sarebbe rimasto sorpreso di quanto accadeva. E non \u00e8 molto credibile neanche la versione fornita, in sostanziale accordo con quella del \u201c\"Liber Pontificalis\"\u201d, da Eginardo, che riferisce del re contrariato dall'improvviso gesto del pontefice.\nTuttora non \u00e8 chiara la paternit\u00e0 dell'iniziativa (e il problema non appare risolvibile), i cui particolari potrebbero per\u00f2 verosimilmente essere stati definiti durante i colloqui riservati a Paderborn e forse anche dietro suggerimento di Alcuino: l'incoronazione poteva infatti essere il prezzo che il papa doveva pagare a Carlo per l'assoluzione dalle accuse che gli erano state rivolte. Secondo un'altra interpretazione (P. Brezzi), la paternit\u00e0 della proposta sarebbe da attribuire ad un'assemblea delle autorit\u00e0 romane, che fu comunque accolta (ma pare senza molto entusiasmo) sia da Carlo che dal papa; in tal caso il pontefice sarebbe stato l'esecutore della volont\u00e0 del popolo romano di cui era il vescovo. Occorre per\u00f2 precisare in proposito che le uniche fonti storiche sui fatti di quei giorni sono di estrazione franca ed ecclesiastica, e per ovvi motivi tendono entrambe a limitare o falsare l'interferenza del popolo romano nell'avvenimento.\n\u00c8 certo tuttavia che con l'atto d'incoronazione la Chiesa di Roma si presentava come l'unica autorit\u00e0 capace di legittimare il potere civile attribuendogli una funzione sacrale, ma \u00e8 altrettanto vero che, di conseguenza, la posizione dell'imperatore diventava di guida anche negli affari interni della Chiesa, con un rafforzamento del ruolo teocratico del suo governo. E comunque bisogna riconoscere che con quel solo gesto Leone, per il resto figura non particolarmente eccelsa, leg\u00f2 indissolubilmente i Franchi a Roma, spezz\u00f2 il legame con l'impero bizantino che non era pi\u00f9 l'unico erede dell'Impero romano, esaud\u00ec forse le aspirazioni del popolo romano e stabil\u00ec il precedente storico dell'assoluta supremazia del papa sui poteri terreni.\nImpero.\nRapporti con Costantinopoli.\nLa basilissa Irene d'Atene.\nI rapporti con l'impero bizantino furono saltuari. Bench\u00e9 quest'ultimo stesse attraversando un periodo di crisi, era pur sempre la pi\u00f9 antica istituzione politica europea, ed \u00e8 importante rilevare come Carlo si presentasse all'imperatore come un suo pari, con il quale doveva ormai trattare nella spartizione del mondo. Come re d'Italia Carlo era di fatto confinante con i possedimenti bizantini nel meridione, e la concessione a papa Adriano I dei territori dell'Italia centrale gli consent\u00ec di frapporre, tra il suo e quello bizantino, una sorta di stato cuscinetto che poteva impedire rapporti troppo stretti.\nL'imperatrice Irene arriv\u00f2 comunque a proporre un matrimonio tra suo figlio, il futuro imperatore Costantino VI, e Rotrude, figlia di Carlo. Il progetto non dispiaceva a nessuno: all'imperatrice Irene, che aveva bisogno di un potente alleato in Occidente per contrastare alcuni seri problemi in Sicilia, dove la sua autorit\u00e0 era stata messa in discussione da una ribellione; a Carlo che avrebbe ottenuto un riconoscimento, in quanto re d'Italia, di successore del Regno longobardo (che i bizantini consideravano comunque parte dell'Impero romano); e al papa, che in questa alleanza poteva intravedere la fine delle tensioni con i bizantini, non solo politiche e territoriali, ma anche riguardo all'annosa disputa teologica delle immagini. Ma del progetto non se ne fece nulla, anche perch\u00e9 i rapporti peggiorarono a causa della svolta data da Irene alla controversia iconoclasta, che fu definita dal Concilio di Nicea II con la reintroduzione del culto delle immagini: Carlo accolse con malumore tale decisione, soprattutto perch\u00e9 una questione teologica di tale importanza fu risolta senza informare i vescovi franchi (che infatti non erano stati invitati al concilio). In opposizione al papa, Carlo respinse le conclusioni del Concilio di Nicea e fece redigere i \u201c\"Libri Carolini\"\u201d, con i quali si immischiava nella disputa teologica delle immagini, e che avrebbero dovuto portare a una revisione del problema in maniera diversa dai punti di vista di Costantinopoli o di Roma: distruggere le icone era sbagliato, ma lo era anche imporne la venerazione.\nL'incoronazione di Carlo quale imperatore fu comunque un atto che fece irritare Costantinopoli, che accolse la notizia con derisione e disprezzo; la maggiore preoccupazione era l'incognita costituita dal sorgere di una nuova potenza che si poneva allo stesso livello dell'impero d'Oriente. Dopo l'incoronazione, infatti, l'imperatrice Irene si affrett\u00f2 ad inviare un'ambasceria per saggiare le intenzioni di Carlo, che a sua volta restitu\u00ec molto presto la visita di suoi rappresentanti a Costantinopoli. Carlo tent\u00f2 in ogni modo di mitigare le ire bizantine, con l'invio di successive ambascerie gi\u00e0 nell'802, ma non ebbero esiti particolarmente favorevoli, per la freddezza con cui i notabili bizantini le accolsero e anche a causa della deposizione, nello stesso anno, dell'imperatrice Irene a seguito di una congiura di palazzo, che pose sul trono Niceforo, piuttosto cauto ad intraprendere rapporti troppo stretti con l'occidente franco, ma deciso a continuare sulla linea della deposta imperatrice. Si avvi\u00f2 una lunga serie di vane scaramucce, una delle quali, piuttosto seria, riguard\u00f2 Venezia e il litorale dalmata.\nIl basileus Niceforo I.\nA causa di forti tensioni fra le due citt\u00e0, nell'803 Venezia aveva sferrato un attacco contro Grado, causando la morte del patriarca Giovanni. Il successore, Fortunato, fu nominato metropolita da papa Leone III, assumendo dunque il controllo sulle sedi vescovili istriane, autorit\u00e0 per\u00f2 non riconosciuta da Costantinopoli. Consapevole della fragilit\u00e0 della sua posizione, Fortunato cerc\u00f2 la protezione di Carlo, che non esit\u00f2 a fornire il suo appoggio, anche per la posizione strategica di Grado, tra l'impero bizantino e Venezia sua alleata. Nel giro di un paio di anni la situazione politica di Venezia mut\u00f2 radicalmente, schierandosi dalla parte dell'imperatore occidentale e intervenendo militarmente sulle isole dalmate, gi\u00e0 sotto il controllo bizantino: la citt\u00e0 e la Dalmazia passarono dunque, di fatto, sotto il controllo dell'impero franco (che venne rafforzato negli anni immediatamente seguenti), prima che Costantinopoli potesse in qualche modo intervenire.\nQuando l'imperatore Niceforo reag\u00ec, nell'806, inviando una flotta a riprendersi la Dalmazia e a bloccare Venezia, il governo di quest'ultima, che aveva forti interessi commerciali con l'Oriente, fece un nuovo voltafaccia e si schier\u00f2 ancora con Costantinopoli. Consapevole della superiorit\u00e0 bizantina in mare, e della mancanza di una vera flotta, fu Pipino a dover firmare un armistizio con il comandante della flotta di Costantinopoli, ma nell'810 il re d'Italia sferr\u00f2 un nuovo attacco e conquist\u00f2 Venezia, consentendo al patriarca Fortunato, nel frattempo fuggito a Pola, di riprendersi la sede di Grado. La situazione si normalizz\u00f2 con un primo trattato dell'811 (morto da poco Pipino) e poi nell'812 (morto anche Niceforo), con un accordo in base al quale Costantinopoli riconosceva l'autorit\u00e0 imperiale di Carlo che, da parte sua, rinunciava al possesso del litorale veneto, all'Istria e alla Dalmazia.\nRapporti con l'Islam.\nNella sua qualit\u00e0 di Imperatore, Carlo intrattenne rapporti paritari con tutti i sovrani europei ed orientali. Nonostante le sue mire espansionistiche nella marca spagnola, e il conseguente appoggio ai governatori rivoltatisi al giogo dell'emirato di Cordova di al-Andalus, tess\u00e9 una serie di importanti relazioni con il mondo musulmano. Corrispose addirittura con il lontano califfo di Baghdad H\u0101r\u016bn al-Rash\u012bd: le missioni diplomatiche dall'una e dall'altra parte furono agevolate da un intermediario ebreo, Isacco, che, come traduttore per conto dei due inviati, Landfried e Sigismondo, nonch\u00e9 per la sua \"terziet\u00e0\", ben si prestava allo scopo.\nI due sovrani si scambiarono cos\u00ec numerosi doni, il pi\u00f9 famoso e celebrato dei quali era l'elefante, di nome Abul-Abbas, donatogli (forse dietro sua stessa richiesta) dallo stesso califfo abbaside. Carlo lo considerava come un ospite straordinario, da trattare con tutti i riguardi: lo faceva tenere pulito, gli dava personalmente da mangiare e gli parlava. Probabilmente il freddo clima di Aquisgrana in cui il pachiderma era costretto a vivere lo fece deperire fino a condurlo alla morte per congestione. L'Imperatore ne pianse, ordinando tre giorni di lutto in tutto il regno. Gli annalisti riferiscono di un altro dono \u201cmeraviglioso\u201d, di qualche anno pi\u00f9 tardi: un orologio in ottone la cui tecnologia, perfetta per l'epoca (e certamente molto pi\u00f9 avanzata di quella occidentale), dest\u00f2 la pi\u00f9 grande ammirazione nei contemporanei.\nI buoni rapporti con il califfo H\u0101r\u016bn al-Rash\u012bd miravano per\u00f2 anche ad ottenere una sorta di protettorato su Gerusalemme e i \u201cluoghi santi\u201d, ed erano comunque necessari per i Cristiani della Terra santa che vivevano sotto la dominazione musulmana e avevano frequenti contrasti con le trib\u00f9 beduine. In effetti il biografo di Carlo Eginardo riferisce che H\u0101r\u016bn al-Rash\u012bd, che vedeva in lui un possibile antagonista dei suoi nemici Omayyadi di al-Andalus e di Costantinopoli, esaud\u00ec i desideri dell'imperatore e don\u00f2 simbolicamente a Carlo il terreno su cui sorgeva il Santo Sepolcro a Gerusalemme, riconoscendolo protettore della Terra santa e sottoponendo quei luoghi al suo potere, ma sembra improbabile si sia trattato di qualcosa di pi\u00f9 di gesti simbolici. Per Carlo era sufficiente: il ruolo di protettore del Santo Sepolcro accrebbe la sua fama di difensore della cristianit\u00e0 a scapito dell'imperatore d'Oriente Niceforo, nemico del califfo.\nScontri con i Normanni.\nNell'808 fu affidata a Carlo il Giovane una spedizione contro re Goffredo di Danimarca, che aveva tentato di sconfinare in Sassonia ottenendo anche qualche buon risultato. La spedizione si risolse in un insuccesso, sia per le pesanti perdite subite dai Franchi, sia perch\u00e9 Goffredo nel frattempo si era ritirato, fortificando il confine. Dopo due anni si verific\u00f2 una vera e propria invasione di Normanni, che occuparono le coste della Frisia con 200 navi.\nCarlo diede immediatamente ordine di costruire una flotta e di radunare un esercito che volle guidare personalmente, ma prima che potesse intervenire gli invasori, che probabilmente si rendevano conto di non poter sottomettere stabilmente quella regione, si ritirarono nello Jutland. La successiva eliminazione violenta di Goffredo in seguito ad una congiura di palazzo pose comunque momentaneamente termine alle scorrerie normanne in quell'area, finch\u00e9 nell'811 si giunse ad un accordo di pace col nuovo re danese Hemming.\nPolitica interna, istituzioni e governo dell'impero.\nCarlo aveva unificato quasi tutto quello che restava del mondo civilizzato accanto ai grandi imperi arabo e bizantino ed ai possedimenti della Chiesa, con l'esclusione delle isole britanniche, dell'Italia meridionale e di pochi altri territori. Il suo potere era legittimato sia dalla volont\u00e0 divina, grazie alla consacrazione con l'olio santo, sia dal consenso dei Franchi, espresso dall'assemblea dei grandi del regno senza cui, almeno formalmente, non avrebbe potuto introdurre nuove leggi.\nDopo essersi garantito la sicurezza dei confini, procedette alla riorganizzazione dell'Impero, estendendo ai territori da lui annessi il sistema di governo gi\u00e0 in uso nel regno franco, nel tentativo di costruire un'entit\u00e0 politica omogenea. In realt\u00e0 fin dai primi tempi del suo regno Carlo si era posto l'obiettivo di trasformare una societ\u00e0 semibarbara come quella dei Franchi in una comunit\u00e0 regolata dal diritto e dalle regole della fede, sul modello non solo dei re giudaici dell'Antico Testamento, quanto piuttosto su quello degli imperatori romani cristiani (Costantino in testa) e su quello di Agostino, ma il progetto non si concretizz\u00f2 come Carlo avrebbe voluto.\nLa gestione del potere.\nA livello centrale l'istituzione fondamentale dello stato carolingio era l'Imperatore stesso, poich\u00e9 Carlo era sommo amministratore e legislatore che, governando il popolo cristiano per conto di Dio, aveva diritto di vita o di morte su tutti i sudditi sottoposti alla sua inappellabile volont\u00e0, compresi notabili di rango elevato come conti, vescovi, abati e vassalli. In realt\u00e0 i sudditi non erano considerati propriamente tali, in quanto tutti (si tratta ovviamente degli uomini liberi, l'unica popolazione che aveva un suo preciso \u2018'status'\u2019) erano tenuti a prestare un giuramento all'imperatore che li obbligava ad un preciso rapporto di obbedienza e fedelt\u00e0, diverso dalla sudditanza: una sorta di riconoscimento di cittadinanza. Un tale giuramento giustificava pertanto il diritto di vita e di morte da parte del sovrano.\nIn realt\u00e0 il potere assoluto di Carlo non aveva alcun carattere dispotico, ma si configurava piuttosto come il risultato di una mediazione tra cielo e terra, in cui il sovrano utilizzava la personale ed esclusiva interlocuzione con Dio (si considerava \"unto del Signore\", e in effetti il papa, all'atto dell'incoronazione imperiale, lo aveva unto con l'olio sacro) per ammonire e guidare il suo popolo. Si trattava per\u00f2 di un potere che non doveva rendere conto solo a Dio, ma anche agli uomini, e che aveva bisogno di entrambe le legittimazioni; questo giustificava le annuali assemblee generali degli uomini liberi, che si tenevano regolarmente ogni primavera (o talvolta in estate). In quella sede Carlo otteneva l'approvazione delle disposizioni che, su \u201cispirazione divina\u201d, aveva maturato e predisposto nei mesi di ozio invernale: esse dunque venivano validate dall'approvazione collettiva. Col tempo venne ovviamente prendendo corpo la convinzione che essendo l'imperatore direttamente ispirato da Dio, era sempre meno necessaria l'approvazione degli uomini, e dunque l'assemblea tendeva sempre pi\u00f9 ad essere svuotata dei suoi contenuti per diventare un organismo che si limitava a plaudere alle decisioni e alle parole di Carlo, quasi senza alcun intervento.\nIl governo centrale era costituito dal \"palatium\". Sotto questa denominazione si designava non una residenza, ma il complesso dei collaboratori alle sue dipendenze, che seguivano il re in tutti gli spostamenti: organo puramente consultivo, era costituito da rappresentanti laici ed ecclesiastici, uomini di fiducia a contatto quotidiano con il sovrano, che lo aiutavano nell'amministrazione centrale.\nLa suddivisione dello Stato.\nAll'apice della sua estensione, l'Impero era suddiviso in circa 200 province, e in un numero sensibilmente minore di diocesi, ciascuna delle quali poteva comprendere pi\u00f9 province, affidate, per il controllo del territorio, a vescovi e abati, insediati ovunque e culturalmente pi\u00f9 qualificati dei funzionari laici. Ogni provincia era governata da un conte, vero e proprio funzionario pubblico delegato dell'Imperatore, mentre nelle diocesi erano i vescovi e gli abati ad esercitare il potere. Le aree di frontiera del regno franco ai confini dell'Impero, che potevano comprendere al loro interno pi\u00f9 province, erano designate col nome di \u201cmarche\u201d, che gli autori pi\u00f9 eruditi chiamavano con la denominazione classica di \"limes\".\nGerarchicamente subito sotto i conti erano i vassalli (o \u2018'vassi dominici'\u2019), notabili e funzionari addetti a diversi uffici, reclutati generalmente tra i fedeli del re che prestavano servizio a palazzo. In un capitolare dell'802 furono meglio definiti i compiti e i ruoli dei \u2018'missi'\u2019 regi: si trattava di vassalli (inizialmente di basso rango), che venivano inviati nelle varie province e diocesi come \u201corgano esecutivo\u201d del potere centrale, o per particolari missioni ispettive e di controllo (anche nei confronti dei conti). La corruttibilit\u00e0 di questi funzionari gi\u00e0 da tempo aveva suggerito di sostituirli con personaggi di alto rango (nobili, abati e vescovi) che teoricamente avrebbero dovuto essere meno esposti a rischi di corruzione (ma i fatti spesso smentirono la teoria e le intenzioni). La norma dell'802 istituiva i \u2018'missatica'\u2019, circoscrizioni assegnate ai \u2018'missi'\u2019 che costituivano un potere intermedio tra quello centrale e quelli locali.\nIn un impero di dimensioni talmente rilevanti, questo tipo di suddivisione e frammentazione del potere in senso gerarchico era l'unico sistema per poter mantenere un certo controllo sullo Stato. Il potere centrale, che si esplicava nella persona dell'imperatore, consisteva essenzialmente in un ruolo di guida del popolo, di cui doveva assicurare la difesa e la tutela della giustizia tramite i suoi funzionari. Mentre i conti costituivano una sorta di governatori parzialmente autonomi nei territori di loro competenza (che, generalmente, erano i territori gi\u00e0 in qualche modo sottoposti all'influenza delle loro famiglie di provenienza), il vero ruolo di intermediari tra governo centrale e periferia era svolto, preferibilmente, dalle autorit\u00e0 ecclesiastiche di grado arcivescovile e dagli abati delle pi\u00f9 importanti abbazie che erano, di solito, nominati direttamente dall'imperatore.\nConti, arcivescovi e abati erano dunque la vera struttura portante del governo dell'Impero, e dovevano provvedere, oltre alle attivit\u00e0 amministrative e giudiziarie, anche a quelle connesse con il reclutamento in caso di mobilitazione militare e al sostentamento delle regioni sotto la loro giurisdizione e della corte, cui erano tenuti a far pervenire annualmente doni e proventi fiscali. Il punto debole di questa struttura era costituito dai rapporti personali che questi plenipotenziari intrattenevano con l'imperatore, e soprattutto dall'intrecciarsi degli interessi personali (dinastici e fondiari) con quelli dello Stato: un equilibrio fragile che non sarebbe sopravvissuto a lungo alla morte di Carlo.\nAttivit\u00e0 legislativa.\nNegli ultimi anni di regno, libero ormai da campagne militari, Carlo si dedic\u00f2 ad un'intensa attivit\u00e0 legislativa e di politica interna, con l'emanazione di un elevato numero di \u201ccapitolari\u201d (35 in quattro anni) dedicati a norme giuridiche, amministrative e di riorganizzazione dell'esercito e reclutamento militare (un problema sempre spinoso per le forti resistenze che incontrava), ma anche etico-morali ed ecclesiastiche. Tutte queste norme denunciano una sorta di sfaldamento dell'impero ed il coraggio, da parte dell'imperatore, di denunciare, smascherare e combattere abusi e soprusi che forse, in tempi di campagne militari, non sarebbe stato opportuno evidenziare. Di particolare interesse alcune disposizioni riguardanti la costruzione di navi e la creazione di una flotta, proprio nel periodo in cui dalla Scandinavia il popolo dei Normanni cominciava a rendere insicure le coste settentrionali dell'impero.\nMonetazione.\nProseguendo le riforme iniziate gi\u00e0 dal padre, Carlo liquid\u00f2 il sistema monetario basato sul solido d'oro dei romani. Tra il 781 e il 794 estese in tutto il regno un sistema basato sul monometallismo argenteo, che si basava sul conio del denaro d'argento con un tasso fisso. Durante questo periodo la libbra (che valeva 20 solidi) ed il solido furono unit\u00e0 di conto e ponderali allo stesso tempo, mentre solo il \"denaro\" fu moneta reale, coniata.\nCarlo applic\u00f2 il nuovo sistema nella maggior parte dell'Europa continentale, e lo standard fu volontariamente adottato anche in quasi tutta l'Inghilterra. Il tentativo di centralizzare la coniazione di denaro, che Carlo avrebbe voluto esclusivamente riservata alla corte, non ottenne per\u00f2 i risultati sperati, sia per l'estensione dell'impero, sia per la mancanza di una vera e propria zecca centrale, sia per i troppi interessi legati al conio della moneta. Per oltre cento anni il denaro mantenne comunque inalterato peso e lega.\nL'amministrazione della giustizia.\nLa riforma della giustizia si attu\u00f2 tramite il superamento del principio di personalit\u00e0 del diritto: ogni uomo aveva diritto di essere giudicato secondo l'usanza del suo popolo, e interi blocchi delle leggi nazionali preesistenti vennero integrati o sostituiti, in qualche caso, con la promulgazione dei capitolari, norme con valore di legge che avevano validit\u00e0 per tutto l'impero, e che Carlo volle far sottoscrivere da tutti i liberi durante il giuramento collettivo dell'806. Da un punto di vista giuridico il suo programma era infatti finalizzato, come riferisce il biografo Eginardo, ad \u201caggiungere ci\u00f2 che mancava, sistemare ci\u00f2 che si contraddiceva e correggere ci\u00f2 che era falso o confuso\u201c, ma gli sforzi non furono sempre adeguatamente premiati. Il \u201ccapitolare italiano\u201d, datato a Pavia nell'801, segna l'inizio del processo riformatore legislativo, al quale seguirono diverse disposizioni e norme che produssero un forte cambiamento nella base giuridica \u201cnazionale\u201d precedente, senza mai perdere di vista l'intento di fornire un fondamento spirituale al potere imperiale.\nIn un capitolare dell'anno successivo si legge, tra l'altro, che \u201ci giudici devono giudicare in modo corretto in base alla legge scritta e non secondo il loro arbitrio\u201d, frase che da un lato statuisce il passaggio tra l'antica tradizione giuridica orale e la nuova concezione del diritto, e da un altro \u00e8 indizio della forte spinta all'alfabetizzazione che Carlo volle imprimere, almeno nei ceti pi\u00f9 alti, nel clero e negli organismi di maggior peso all'interno dello Stato, coadiuvata dalla riforma della scrittura e da un ritorno alla correttezza del latino, la lingua ufficiale dell'amministrazione statale, della storiografia e del clero. Fu stabilita una riforma della composizione delle giurie, che dovevano essere costituite da professionisti, gli scabini (esperti di diritto), che sostituirono i giudici popolari. Al dibattimento, inoltre, non dovevano partecipare altre persone se non il giudice (il conte), coadiuvato da vassalli, avvocati, notai, scabini e dagli imputati direttamente interessati alla causa. Le procedure giudiziarie vennero standardizzate, modificate e semplificate. La frenesia riformatrice produsse per\u00f2 una serie di documenti che, pur fornendo una cornice giuridica generale, contengono norme eterogenee su vari argomenti affrontati senza un ordine logico, tra sacro e profano, tra politica interna ed estera, con questioni lasciate a volte in sospeso, tra disposizioni di un deciso tono paternalistico-moralistico mischiate ad altre di carattere pi\u00f9 decisamente politico o giudiziario.\nSuccessione.\nCarlo non ignor\u00f2 la tradizione franca che prevedeva la spartizione dell'eredit\u00e0 paterna fra tutti i figli maschi e per questo, come aveva gi\u00e0 fatto suo padre Pipino, stabil\u00ec la suddivisione del regno tra i suoi tre figli Carlo, Pipino e Ludovico. Il 6 febbraio dell'806, durante la permanenza nella residenza invernale di Diedenhofen nella quale aveva radunato sia i figli che i grandi dell'impero, fu emanato un testamento politico, la \u201c\"Divisio regnorum\"\u201d con il quale veniva definita la spartizione dell'impero dopo la morte di Carlo. Si tratta di un documento legislativo estremamente importante, improntato a criteri di massima equit\u00e0 nel lascito agli eredi e nella definizione di un preciso ordine di successione: il potere unico veniva suddiviso in tre distinti poteri di pari dignit\u00e0, secondo le regole del diritto ereditario franco che assegnava ad ogni figlio maschio legittimo la stessa parte di eredit\u00e0.\nIl primogenito Carlo, il figlio maggiore, che gi\u00e0 aveva acquisito una certa esperienza sia militare che di governo,era destinato ad ereditare il \"regnum francorum\", comprendente la Neustria, l'Austrasia, la Frisia, la Sassonia, la Turingia e alcune aree settentrionali della Borgogna e dell'Alemannia: si trattava della parte pi\u00f9 importante dell'impero, e infatti spesso Carlo affid\u00f2 al primogenito spedizioni militari di un certo rilievo e se lo affianc\u00f2 in altre campagne, pur senza mai assegnargli il governo di una regione, come aveva fatto per gli altri figli. A Pipino spettava il Regno d'Italia, la Rezia, la Baviera e l'Alemannia meridionale: la zona pi\u00f9 delicata da un punto di vista politico, a stretto contatto con la Chiesa e con gli Stati bizantini del meridione d'Italia. A Ludovico era assegnata l'Aquitania, la Guascogna, la Settimania, la Provenza, la Marca di Spagna tra i Pirenei e l'Ebro e la Borgogna meridionale: era la zona di frontiera pi\u00f9 delicata da un punto di vista militare, a contatto con i governi islamici di Spagna, ma Ludovico non fu sempre all'altezza della situazione. Nessun accenno fu fatto nella spartizione per l'Istria e la Dalmazia, regioni critiche per i rapporti con Costantinopoli e tuttora contese.\nPoich\u00e9, secondo la \u201c\"Divisio regnorum\"\u201d, uno dei principali compiti dei tre fratelli era la difesa della Chiesa, a Carlo e a Ludovico fu consentito, se necessario, l'ingresso in Italia dai loro regni. Il documento prevedeva il divieto di suddividere ulteriormente i regni, in modo da evitare una futura frammentazione; in caso di morte prematura o di mancanza di eredi di uno dei fratelli si sarebbe proceduto ad un'ulteriore spartizione tra quelli superstiti. Non si prendeva per\u00f2 affatto in considerazione il problema della successione del titolo imperiale, e Carlo del resto non aveva alcuna intenzione di designare un correggente che lo affiancasse. Anche per questo motivo probabilmente si riserv\u00f2 la facolt\u00e0 di migliorare e integrare, in futuro, quel testamento politico che, sottoscritto e giurato dagli interessati e dai grandi dell'impero, fu inviato a Roma per ottenere il beneplacito di papa Leone III, che non esit\u00f2 a controfirmarlo, di fatto vincolando i tre figli di Carlo all'alleanza con la Chiesa.\nUn capitolo della \u201c\"Divisio regnorum\"\u201d si occupava anche della sorte delle figlie di Carlo che, si legge, avrebbero potuto scegliere il fratello sotto la cui tutela porsi, o avrebbero potuto ritirarsi in monastero. Avrebbero per\u00f2 potuto anche sposarsi, qualora il promesso sposo fosse stato \u201cdegno\u201d e di loro gradimento; questa concessione lascia alquanto sorpresi, in quanto, per motivi mai ben chiariti, finch\u00e9 fu in vita Carlo non volle mai concedere le figlie in spose a chicchessia.\nLe disposizioni della \u201c\"Divisio regnorum\"\u201d non furono mai adottate. L'8 luglio dell'810, appena cessato il pericolo dell'invasione normanna in Frisia, a soli 33 anni Pipino mor\u00ec improvvisamente, lasciando un figlio, Bernardo, e cinque femmine, che l'imperatore port\u00f2 subito con s\u00e9, insieme alle sue numerose figlie. L'anno successivo Carlo apport\u00f2 le necessarie modifiche alla \u201c\"Divisio regnorum\"\u201d, ma i problemi sulla successione continuarono per qualche anno ancora.\nLa scomparsa di Pipino tolse a Carlo il principale punto di riferimento in Italia, la cui amministrazione venne momentaneamente posta nelle mani dell'abate Adelardo di Corbie, in qualit\u00e0 di \u2018'missus'\u2019 imperiale, che mantenne strettissimi contatti con la corte. Nella primavera dell'812, appena ebbe raggiunta la maggiore et\u00e0, Carlo nomin\u00f2 Bernardo re d'Italia, affiancandogli come consigliere il fidato conte Wala. L'esperienza militare di Wala fu particolarmente utile all'inesperto Bernardo perch\u00e9 proprio in quel periodo, approfittando dei problemi che tenevano occupati Franchi e Bizantini a Venezia e in Dalmazia, i Mori e i Saraceni di Spagna e Africa avevano incrementato le loro incursioni nelle isole del Mediterraneo occidentale (incursioni che, peraltro, continuavano da anni). Se il papa era riuscito in qualche modo a proteggere le sue coste, non altrettanto erano stati in grado di fare i Bizantini da Ponza in gi\u00f9.\nPreoccupato degli equilibri politici, nell'813 Carlo propose al reggente bizantino in Sicilia di fare fronte comune contro la minaccia, ma costui non se la sent\u00ec di prendere una simile iniziativa senza il benestare imperiale, e chiese la mediazione del papa il quale, da parte sua, non si volle immischiare nella questione. Del fronte comune non se ne fece nulla, i Bizantini persero terreno in Italia meridionale, abbandonando definitivamente la Sicilia a tutto vantaggio dei Franchi, e i Saraceni avanzarono, occupando per oltre un secolo l'isola, oltre alle coste della Provenza e della Settimania. Nell'811 mor\u00ec, nel suo esilio dell'Abbazia di Pr\u00fcm, Pipino il Gobbo, il figlio primogenito non riconosciuto.\nIl 4 dicembre 811 mor\u00ec anche Carlo il Giovane, le cui azioni si erano sempre svolte o all'ombra del padre o su suo ordine (e le scarse notizie biografiche non aiutano a fare miglior luce): le disposizioni della \u201c\"Divisio regnorum\"\u201d persero dunque ogni significato, tanto pi\u00f9 dopo la nomina, qualche mese pi\u00f9 tardi, di Bernardo a successore di Pipino: il regno d'Italia mantenne dunque la sua autonomia. In effetti la \u201c\"Divisio regnorum\"\u201d prevedeva che l'impero fosse ridistribuito tra i figli superstiti, e in questo senso Ludovico il Pio si sarebbe aspettato di ereditarlo nella sua interezza, ma l'assegnazione dell'Italia a Bernardo costitu\u00ec una imprevista forzatura delle norme previste da Carlo, e per alcuni mesi la situazione rimase in stallo finch\u00e9, nel settembre dell'813, fu convocata ad Aquisgrana l'assemblea generale dei grandi dell'impero nella quale Carlo, dopo essersi consultato con i personaggi pi\u00f9 eminenti, affianc\u00f2 Ludovico al governo, nominandolo unico erede del trono imperiale. Lo svolgimento della cerimonia era anche un importante segnale politico sia verso Costantinopoli, al quale giungeva il messaggio di una continuit\u00e0 dell'impero occidentale, sia verso Roma, con lo sganciamento del potere imperiale dall'autorit\u00e0 del papa, la cui parte attiva nell'incoronazione del nuovo imperatore non era pi\u00f9 ritenuta necessaria.\nRinascita carolingia.\nPer \u201cRinascita carolingia\u201d si intende la \"Rinascita culturale\" nonch\u00e9 la fioritura che si ebbe durante il regno di Carlo Magno in ambito politico, culturale, e soprattutto educativo. La situazione in campo intellettuale e religioso al momento dell'ascesa di Pipino il Breve era disastrosa: la scolarit\u00e0 era quasi scomparsa nel regno merovingio e la vita intellettuale pressoch\u00e9 inesistente. La necessit\u00e0 di intervenire era gi\u00e0 chiara a Pipino, e il re franco persegu\u00ec un ampio progetto di riforma in tutti i campi, soprattutto in quello ecclesiastico, ma quando Carlo pensava alla ristrutturazione e al governo del suo regno, rivolgeva particolare attenzioni a quell'Impero romano di cui si faceva prosecutore sia nel nome, sia nella politica.\nCarlo dette impulso ad una vera e propria riforma culturale in pi\u00f9 discipline: in architettura, nelle arti filosofiche, nella letteratura, nella poesia. Personalmente era un illetterato, e non ebbe mai una vera e propria educazione scolastica, bench\u00e9 conoscesse il latino e avesse una certa dimestichezza nella lettura, ma comprendeva a fondo l'importanza della cultura nel governo dell'impero. La Rinascita carolingia ebbe una natura essenzialmente religiosa, ma le riforme promosse da Carlo Magno assunsero una portata culturale. La riforma della Chiesa, in particolare, si proponeva di elevare il livello morale e la preparazione culturale del personale ecclesiastico operante nel regno.\nCarlo era ossessionato dall'idea che un insegnamento sbagliato dei testi sacri, non solo dal punto di vista teologico, ma anche da quello \"grammaticale\", avrebbe portato alla perdizione dell'anima, poich\u00e9 se nell'opera di copiatura o trascrizione di un testo sacro si fosse inserito un errore grammaticale, si sarebbe pregato in modo non consono, dispiacendo cos\u00ec a Dio. Con la collaborazione del cenacolo di intellettuali provenienti da ogni parte dell'impero, denominato Accademia Palatina, Carlo pretese di fissare i testi sacri (Alcuino di York, in particolare, intraprese l'opera di emendazione e correzione della Bibbia) e standardizzare la liturgia, imponendo gli usi liturgici romani, nonch\u00e9 di perseguire uno stile di scrittura che riprendesse la fluidit\u00e0 e l'esattezza lessicale e grammaticale del latino classico. Nell'\"Epistola de litteris colendis\" si prescrisse a preti e monaci di dedicarsi allo studio del latino, mentre con l'\"Admonitio Generalis\" del 789 fu ordinato ai sacerdoti di istruire ragazzi di nascita sia libera sia servile, ed in ogni angolo del regno (e poi dell'Impero) sorsero delle scuole vicino alle chiese ed alle abbazie.\nSotto la direzione di Alcuino di York, intellettuale dell'Accademia Palatina, vennero redatti i testi, preparati i programmi scolastici ed impartite le lezioni per tutti i chierici. Neanche la grafia venne risparmiata, e fu unificata, entrando in uso corrente la minuscola carolina, derivata dalle scritture corsive e semicorsive, e venne inventato un sistema di segni di punteggiatura per indicare le pause (e collegare il testo scritto alla sua lettura ad alta voce). Anche l'elaborazione e l'introduzione nei vari centri monastici ed episcopali del nuovo sistema di scrittura si deve all'influenza di Alcuino. Da quei caratteri derivarono quelli utilizzati dagli stampatori rinascimentali, che sono alla base di quelli odierni.\nVecchiaia e morte.\nGli ultimi anni di vita di Carlo sono stati visti come un periodo di declino, a causa del peggioramento delle condizioni fisiche del sovrano che aveva ormai perso il vigore della giovinezza e, stanco nel fisico e nello spirito, si era votato pi\u00f9 che mai alle pratiche religiose e all'emanazione di capitolari dedicati a questioni dottrinali di particolare rilevanza: una svolta che sembr\u00f2 poi segnare l'esperienza al governo di suo figlio Ludovico, detto appunto \"il Pio\". Carlo percepiva la diffusione della corretta dottrina cristiana come un suo preciso dovere e un'alta responsabilit\u00e0, finalizzata al controllo della rettitudine morale non solo degli ecclesiastici, ma dell'intero popolo franco.\nAll'inizio dell'811 il vecchio imperatore dett\u00f2 il suo dettagliato testamento, che per\u00f2 era riferito solo alla divisione dei suoi beni mobili (un patrimonio comunque immenso), una parte rilevante dei quali, ulteriormente suddivisa in 21 parti, doveva essere devoluta in elemosina a determinate sedi arcivescovili. Si tratta di un documento che ricalcava le caratteristiche della \u201c\"Divisio regnorum\"\u201d, il testamento politico redatto nell'806 in cui Carlo, pur stabilendo precise disposizioni, lasciava per\u00f2 un certo margine per eventuali successive modifiche ed integrazioni. Il testamento prevedeva lasciti non solo per i figli (legittimi o no), ma anche per i nipoti, caso piuttosto infrequente nell'ordinamento giuridico franco. Il documento si conclude con l'elencazione dei nomi di ben trenta testimoni annoverati tra i pi\u00f9 stretti amici e consiglieri dell'imperatore, che avrebbero dovuto garantire il rispetto e la corretta esecuzione di quelle volont\u00e0 imperiali.\nQuasi contemporanea alla stesura del testamento, durante l'annuale assemblea generale dei grandi ad Aquisgrana, \u00e8 l'emissione di alcuni capitolari (seguiti da altri, su analoghi argomenti, emessi verso la fine dell'anno), dal cui contenuto emerge la consapevolezza di una crisi generalizzata dell'impero: crisi religiosa, morale, civile e sociale. In una forma abbastanza inconsueta (una raccolta di osservazioni fornite da personaggi di alto rango nei vari settori affrontati) Carlo sembra voler spendere le ultime energie per rimettere sulla retta via uno Stato che sembrava scricchiolare dall'interno, nonostante le istituzioni e le leggi che lo governavano e che avrebbero dovuto correttamente indirizzarlo: dalla corruzione dilagante tra i nobili, gli ecclesiastici e chi doveva amministrare la giustizia all'evasione fiscale, dalle reali motivazioni di chi sceglieva lo stato ecclesiale alla diserzione e renitenza alla leva (in un periodo, peraltro, pericolosamente minacciato dai Normanni). Si tratt\u00f2 di una specie di inchiesta che Carlo volle promuovere sui maggiori problemi dell'Impero, che per\u00f2 difficilmente port\u00f2 a concreti risultati positivi.\nMentre sembrava che l'impero stesse fallendo per via della debolezza centrale e dell'arroganza dell'aristocrazia franca, Carlo mor\u00ec il 28 gennaio dell'814, nel suo palazzo di Aquisgrana, nell'atrio della cui cattedrale venne immediatamente inumato. Secondo il biografo Eginardo, nell'iscrizione in latino sulla tomba di Carlo costui veniva definito \u201c\"magnus\"\u201d, aggettivo che poi entr\u00f2 a far parte del suo nome.\nDiscendenza.\nCarlo ebbe cinque mogli \u201cufficiali\u201d e almeno 18 figli.\nNumerose furono poi le concubine, fra le quali - grazie ad Eginardo che le cita, sono note:\nDa una concubina ignota ebbe inoltre Rotaide (*784? \u2020 \"post\" 814).\nAnche calcolando approssimativamente il numero di figli dell'Imperatore (il cui elenco precedente non \u00e8 esaustivo), non si otterr\u00e0 un numero estremamente preciso. Si sa che dalle sue cinque mogli ufficiali Carlo ebbe circa 10 maschi e 10 femmine, cui si aggiunge la prole avuta dalle concubine. Non potendo assurgere a posti di potere nella famiglia imperiale, Carlo diede loro in usufrutto dei benefici sottratti a quelle terre organizzate a regime fiscale. Il primogenito, conosciuto come Pipino il Gobbo, ebbe vita pi\u00f9 sfortunata: nato dalla relazione forse prematrimoniale tra l'imperatore e Imiltrude, fu eliminato dal diritto alla successione non tanto perch\u00e9 nato fuori dal matrimonio (circostanza peraltro assai dubbia), ma piuttosto perch\u00e9 la sua deformit\u00e0, minandone la salute e l'integrit\u00e0 fisica, avrebbe in seguito potuto far insorgere problemi sulla sua idoneit\u00e0 a diventare re. Nel 792 venne inoltre scoperta una congiura da lui stesso ordita, in conseguenza della quale gli venne comminata la pena capitale, poi permutata in un ritiro forzato nel monastero di Pr\u00fcm con l'obbligo di farsi tonsurare e di osservare il silenzio.\n\u00c8 difficile comprendere l'atteggiamento di Carlo verso le figlie, assai poco in linea coi dettami morali della Chiesa di cui egli si proclamava protettore. Nessuna di esse contrasse infatti un matrimonio regolare: Rotruda divenne amante di un cortigiano, tale duca Rorgone, da cui ebbe anche un figlio, mentre la prediletta Berta fin\u00ec come amante del menestrello Angilberto ed anche questa coppia ebbe un figlio tenuto segreto. Un tale atteggiamento paterno pu\u00f2 essere stato un tentativo di controllare il numero delle potenziali alleanze, ma occorre ricordare anche che il suo affetto paterno era talmente possessivo che egli non si separava mai dalle figlie, portandole con s\u00e9 anche nei suoi numerosi spostamenti. Forse proprio per l'ostinazione a non concederle in matrimonio, Carlo fu molto benevolo e tollerante verso la condotta moralmente \u201clibera\u201d delle figlie, e d'altra parte lui stesso, che dopo la morte dell'ultima moglie Liutgarda, avvenuta nell'800, si era circondato di concubine, non forniva certo un valido esempio di moralit\u00e0 (e sia i contemporanei che la storiografia successiva preferirono far finta di nulla).\nFu comunque molto attento a non fornire alcun accenno di disapprovazione della condotta delle figlie e questo consent\u00ec di tenerle lontano dai possibili scandali, all'interno e all'esterno della corte. Dopo la sua morte le figlie superstiti, alle quali nell'811 si erano aggiunte le cinque orfane di Pipino d'Italia, vennero allontanate dalla corte da Ludovico il Pio ed entrarono, o furono costrette a entrare, in monastero.\nAspetto fisico e personalit\u00e0 di Carlo Magno.\nL'aspetto di Carlo ci \u00e8 noto grazie ad una buona descrizione di Eginardo (che \u00e8 molto influenzato e in alcuni passi segue alla lettera la biografia svetoniana dell'imperatore Tiberio), che lo conobbe personalmente e fu autore, dopo la sua morte, della biografia intitolata \"Vita et gesta Caroli Magni\". Cos\u00ec descrive Carlo nel suo ventiduesimo capitolo: \nIl ritratto fisico fornito da Eginardo ci \u00e8 confermato dalle raffigurazioni coeve dell'imperatore, come le sue monete e una statuetta equestre bronzea, alta circa 20\u00a0cm, conservata al museo del Louvre, nonch\u00e9 dalla ricognizione effettuata nel 1861 sul suo feretro. Secondo le misurazioni antropometriche, gli scienziati stimarono che l'Imperatore sarebbe stato alto 192\u00a0cm, praticamente un colosso per gli standard dell'epoca. Alcune monete e ritratti lo raffigurano poi con i capelli relativamente corti e con baffi che, secondo i casi, erano pi\u00f9 o meno folti e lunghi.\nEginardo riferisce anche di una certa ostinazione di Carlo a non voler seguire i consigli dei medici di corte per un'alimentazione pi\u00f9 equilibrata, anche a causa della gotta che lo torment\u00f2 negli ultimi anni di vita. Carlo fu infatti sempre geloso della propria \"libert\u00e0 alimentare\", e rifiut\u00f2 sempre di cambiare dieta, fatto che, dato lo stato di salute, probabilmente ne affrett\u00f2 la morte.\nIl carattere dell'imperatore, che traspare dalle biografie ufficiali, dev'essere valutato con cautela, perch\u00e9 le notazioni sulla sua indole sono spesso stereotipate e modellate su schemi precostituiti, ai quali veniva adattata la realt\u00e0. Eginardo, per esempio, autore della biografia pi\u00f9 famosa dell'Imperatore, si bas\u00f2 sulle \"Vitae\" di Svetonio (che per\u00f2 non si soffermava pi\u00f9 di tanto sul carattere dei Cesari) per offrire un ritratto ideale del sovrano e delle sue virt\u00f9, basate su quelle degli imperatori romani, a cui aggiunse quelle di un \u201cvero\u201d imperatore cristiano, con particolare attenzione ai concetti di \u201c\"magnitudo animi\"\u201d e \u201c\"magnanimitas\"\u201d.\nTra le tante affermazioni ve ne sono comunque alcune che, non inquadrabili in un contesto celebrativo, potrebbero forse davvero costituire una testimonianza attendibile del carattere e delle abitudini di Carlo: gran bevitore (ma sempre molto controllato) e mangiatore, si dice che non rifuggisse l'adulterio ed ebbe numerose concubine, in un regime poligamico che era abbastanza consueto tra i Franchi, sebbene fossero formalmente cristianizzati. Ma anche socievole, affidabile, molto attaccato alla famiglia e, inaspettatamente, dotato anche di una buona dose di umorismo, come traspare da diverse fonti, che lo presentano come indulgente allo spirito mordace e allo scherzo, anche rivolto su di lui.\nCome tutti i nobili dell'epoca era particolarmente amante della caccia. Eginardo parla anche di capelli gi\u00e0 bianchi in giovent\u00f9 ma ancora molto folti. \u00c8 citato anche che Carlo Magno soffrisse di attacchi d'ira improvvisi.\nImportanza e eredit\u00e0.\nCanonizzazione.\nL'8 gennaio 1166 Carlo Magno venne canonizzato in Aquisgrana dall'antipapa Pasquale III su ordine dell'imperatore Federico Barbarossa. Ci fu imbarazzo per questa canonizzazione in ambito cristiano a causa della vita privata non irreprensibile dell'imperatore. Il Concilio Lateranense III, nel marzo 1179, dichiar\u00f2 nulli tutti gli atti compiuti dall'antipapa Pasquale III, ivi compresa dunque la canonizzazione di Carlo Magno. Nonostante ci\u00f2, papa Gregorio IX la riconferm\u00f2. Il culto si tiene nella sola diocesi di Aquisgrana e ne viene tollerata la celebrazione nei Grigioni.\nCarlo Magno nell'epica cavalleresca.\nLa figura di Carlo Magno fu subito idealizzata nella cultura medievale, che lo inser\u00ec tra i Nove Prodi. Da lui inoltre trasse nome quello che in letteratura \u00e8 noto come ciclo carolingio, perlopi\u00f9 incentrato sulle lotte contro i Saraceni e composto tra l'altro da varie canzoni di gesta francesi, tra le pi\u00f9 importanti fonti in volgare nel Medioevo; ne fa parte anche il pi\u00f9 antico poema epico-cavalleresco, la \"Chanson de Roland \". \nIl ciclo carolingio, noto anche come Materia di Francia, sar\u00e0 poi ripreso con grande fortuna in Italia fino al Rinascimento; i testi pi\u00f9 importanti, in ordine cronologico, sono:\nIn tutte le opere del ciclo, sia francesi sia italiane, l'attenzione viene tuttavia data soprattutto ai paladini, i cavalieri pi\u00f9 fidati della corte del sovrano franco.\nCarlo \"Padre\" della futura Europa.\nI maggiori unificatori dell'Europa - da Federico Barbarossa a Luigi XIV, da Napoleone Bonaparte a Jean Monnet - ma anche moderni statisti come Helmut Kohl e Gerhard Schr\u00f6der hanno tutti menzionato Carlo Magno indicandolo come padre dell'Europa. Gi\u00e0 in un documento celebrativo di un poeta anonimo, redatto durante gli incontri a Paderborn tra l'Imperatore e Papa Leone III Carlo \u00e8 definito \"Rex Pater Europae\" il padre dell'Europa, e nei secoli successivi si \u00e8 molto discusso sulla consapevolezza, da parte del re franco, di essere stato il promotore di uno spazio politico ed economico che pu\u00f2 essere fatto ricondurre all'attuale concetto di continente europeo unificato.\nVerso la fine del XIX secolo, e durante tutta la prima met\u00e0 del XX, il problema veniva posto in termini prettamente nazionalisti: in particolar modo, storici francesi e tedeschi si disputavano la primogenitura del futuro Sacro Romano Impero. Successivamente si \u00e8 appurato che rivisitazioni di natura nazionalistica non hanno alcun fondamento, tanto pi\u00f9 che Carlo Magno non poteva essere considerato n\u00e9 francese n\u00e9 tedesco poich\u00e9 i due popoli non si erano ancora formati. \u00c8 pur vero che il re franco governava su di un regno dove la frattura etnica tra germani e latini aveva lasciato una forte impronta geografica nell'area, ma all'epoca, quando ci si rifaceva all'appartenenza ad una certa etnia, non si prendeva in considerazione la lingua di ciascun popolo come aspetto fondamentale di demarcazione. I Franchi, ad esempio, specialmente in Neustria ed Aquitania, costituivano un'infima minoranza rispetto ai residenti di origine galloromana e quindi, pur essendo un popolo di origine germanica, parlavano la lingua romanza degli abitanti della zona. Oltre la Senna, in special modo in Neustria, continuavano invece a tramandarsi la lingua dei padri, che poteva essere assimilata ad altre lingue teutoniche parlate da Sassoni e Turingi.\nSemmai, quindi, queste popolazioni avevano una comunanza e si rifacevano ad un'etnia ben precisa, dal ricordo delle invasioni; questi popoli, ancorch\u00e9 all'epoca di Carlo Magno, avevano ben presente la distinzione tra \"Romano\" e \"Germanico\". Verso la fine degli anni trenta del XX secolo l'analisi venne indirizzata su altri metodi, soprattutto grazie all'opera dello storico belga Henri Pirenne, che analizzava gli avvenimenti storici secondo un'altra prospettiva. L'Impero governato dal re dei Franchi doveva essere studiato secondo la sua posizione politico-economico-amministrativa rispetto a quell'Impero romano di cui portava avanti, se non l'eredit\u00e0, almeno il nome.\nLa teoria della continuit\u00e0 con l'epoca antica si suddivide a sua volta in altre due categorie: quella degli \"iper-romanisti\" o fiscalisti, e quella degli analisti del sistema sociale e produttivo. I primi affermano che un embrione amministrativo, dominante nell'economia antico-europea, non si era affatto disgregato dopo le invasioni barbariche, e a sostegno dell'ipotesi gli storici che seguono quest'orientamento sostengono di potersi ritrovare, nella documentazione carolingia, delle disposizioni che per alcuni versi rimandino alla politica fiscale dei romani; l'imposta fondiaria, ad esempio, non scomparve del tutto, ma dovette essere percepita dalle popolazioni come una specie di tassa, senza un uso specifico, che andava a confluire nelle casse regie. Gli analisti del sistema sociale e produttivo sostengono invece che il problema debba essere analizzato da quel punto di vista: la condizione sociale dei contadini (coloni, servi, liberti o schiavi \u201ccasati\u201d) che lavoravano nei fondi fiscali non si discostava troppo dalla posizione giuridica che avevano gli schiavi dell'antica Roma.\nCome l'altra, anche questa teoria \u00e8 stata quasi completamente smantellata, perch\u00e9 dal punto di vista sociale i lavoratori avevano fatto in realt\u00e0 pochi ma considerevoli passi avanti. Sotto il regno di Carlo Magno, infatti, questi lavoratori (servi della gleba) rimanevano, s\u00ec, \u201cincorporati\u201d al possedimento terriero da essi lavorato in precaria, ma potevano, ad esempio, contrarre matrimonio, e il loro signore era tenuto a rispettarne la decisione. Inoltre, possedevano una propria abitazione nella quale venivano spesso accolte diverse famiglie contadine. Oltretutto, la religione incoraggiava alla liberazione degli schiavi, esortando i padroni a compiere quest'atto di clemenza che veniva riconosciuto a livello giuridico con la denominazione di \"manipolazione\". \u00c8 dunque evidente che l'Impero carolingio conservasse sotto alcuni aspetti elementi continuativi con l'et\u00e0 tardo-romana (pi\u00f9 evidenti peraltro ai contemporanei) ma \u00e8 altrettanto pacifico che il processo di trasformazione del continente europeo era gi\u00e0 partito proprio dal progressivo disgregamento della finanza pubblica e dell'amministrazione a seguito della calata dei barbari."}
{"id": "2828339", "revid": "799790", "url": "https://it.wikipedia.org/wiki?curid=2828339", "title": "You Bet Your Life", "text": "You Bet Your Life era un programma a quiz radiofonico e poi televisivo, trasmesso negli Stati Uniti dal 1947 al 1961 e presentato dall'attore comico Groucho Marx.\nCaratteristiche.\nIdeato dal produttore radiofonico John Guedel, \"You Bet Your Life\" (\"Ci puoi scommettere la vita\"), venne formulato prevedendo un numero limitato di domande, privilegiando invece l'introduzione e le interviste del presentatore ai concorrenti, e puntando sulla capacit\u00e0 di improvvisazione di Groucho Marx piuttosto che su un copione prestabilito.\nAcquistato dallo sponsor Elgin-American Watch Case Company a un prezzo inferiore rispetto all'offerta iniziale, la prima puntata dello show and\u00f2 in onda il 27 ottobre 1947, riscuotendo un enorme successo negli Stati Uniti sia presso i \"fan\" dei giochi a quiz sia presso il pubblico amante della commedia sofisticata.\nL'umorismo sarcastico di Groucho Marx contribu\u00ec alla popolarit\u00e0 dello show, i cui spettatori apprezzarono la formula del quiz preceduto da una introduzione in cui Groucho si divertiva a punzecchiare amabilmente i concorrenti (cos\u00ec, quando in trasmissione si present\u00f2 una balia molto avvenente, Groucho comment\u00f2 che a lui non era mai toccata in sorte una balia del genere, e che la sua faceva venire voglia di chiedere l'anestesia).\nIl percorso televisivo.\nIl 5 ottobre 1950 lo show apparve per la prima volta in televisione, sulla rete NBC, senza aver subito cambiamenti rispetto alle precedenti messe in onda radiofoniche. La produzione riconferm\u00f2 lo stesso annunciatore, George Fennemann, e Groucho mantenne la propria postazione su uno sgabello davanti a una scrivania, con i quiz e le domande per le interviste scritti in un notes di fronte a lui.\nNon essendo necessarie scenografie particolarmente sofisticate, \"You Bet Your Life\" pot\u00e9 anche essere filmato e quindi trasmesso sia in radio che in televisione, consolidando il proprio successo e consentendo a Groucho Marx di vincere un Emmy Award quale miglior personaggio televisivo del 1950.\nLa battuta \"\"D\u00ec la parola d'ordine e vinci cento dollari!\" e le domande che Groucho rivolgeva a tutti gli sconfitti nel quiz perch\u00e9 potessero comunque tornare a casa con un minimo premio (\"Chi \u00e8 sepolto nella tomba di Grant?\", \"Di che colore \u00e8 la Casa Bianca?\" e \"Che sport si pratica con una palla da tennis?\"\") divennero frasi popolarissime presso il pubblico americano negli anni cinquanta.\nDopo l'abbandono da parte della Elgin per l'aumento dei costi, subentr\u00f2 quale sponsor la De Soto-Playmouth Dealers of America, che promosse il programma fino alla sua ultima puntata, andata in onda il 21 settembre 1961."}
{"id": "2828340", "revid": "3535", "url": "https://it.wikipedia.org/wiki?curid=2828340", "title": "Sustenpass", "text": ""}
{"id": "2828342", "revid": "109066908", "url": "https://it.wikipedia.org/wiki?curid=2828342", "title": "Aust Cliff", "text": "Aust Cliff (la scogliera di Aust) \u00e8 un sito geologico di 5,3 ettari situato all'estuario del fiume Severn, presso il villaggio di Aust, nel South Gloucestershire, in Inghilterra. Ha ottenuto la classificazione ufficiale di geosito SSSI (Site of Special Scientific Interest) nel 1954 per i ritrovamenti di reperti fossili databili al Retico, l'ultima et\u00e0 del Triassico. Sono state ritrovate ossa di Pterosauro e numerosi resti di insetti.\nGeologia.\nGli strati inferiori della scogliera sono a base di argilla, con bande di noduli di alabastro bianco-rosato. Al di sopra degli strati rossicci si trova una zona verdastra, seguita dalla zona dei ritrovamenti ossei del Triassico alla base degli scisti scuri. Gli scisti sono ricoperti da calcare giallastro."}
{"id": "2828350", "revid": "599013", "url": "https://it.wikipedia.org/wiki?curid=2828350", "title": "Gruppo MutuiOnline", "text": "Gruppo MutuiOnline S.p.A. \u00e8 la holding di un gruppo di societ\u00e0 attivo nel mercato italiano della comparazione, promozione e intermediazione on-line di prodotti di istituzioni finanziarie e di operatori di commercio elettronico e nel mercato italiano dei servizi di esternalizzazione di processi complessi per il settore finanziario e assicurativo.\nDal 6 giugno 2007, la societ\u00e0 Gruppo MutuiOnline S.p.A. \u00e8 quotata alla Borsa Italiana dove \u00e8 presente negli indici FTSE Italia Mid Cap e FTSE Italia STAR con il codice identificativo \"MOL.MI\".\nAttivit\u00e0.\nGruppo MutuiOnline S.p.A. \u00e8 noto per aver introdotto in Italia il servizio di confronto su Internet tra le offerte di mutui e prestiti personali delle banche e finanziarie presenti sul mercato, e la possibilit\u00e0 di richiedere il mutuo o il prestito direttamente dal pc. Oggi il gruppo ha ampliato la propria offerta permettendo di confrontare e richiedere on line anche i conti bancari (sia i conti correnti che i conti deposito), le assicurazioni di responsabilit\u00e0 civile per auto e moto e le tariffe per abbonamenti telefonici e ADSL, gas, ed energia elettrica.\nStoria.\nIl Gruppo nasce da un'idea dei fondatori Marco Pescarmona ed Alessandro Fracassi, i quali nel 1999, sulla base di studi e valutazioni in merito alle potenzialit\u00e0 di crescita del mercato italiano della distribuzione dei prodotti di credito a privati e famiglie, ideano un progetto focalizzato sulla distribuzione di mutui tramite Internet.\nNel 2001 il servizio di comparazione delle offerte delle banche realizzato sul sito mutuionline.it viene esteso anche ai prodotti di credito al consumo, con il sito prestitionline.it e, fra gli anni 2009 e 2010, alle assicurazioni auto e moto e ai conti bancari con cercassicurazioni.it e confrontaconti.it. Nel 2012 il gruppo ha riunito tutti i prodotti fino a quel momento confrontati su siti diversi sotto un unico ombrello, creando segugio.it, sito su cui \u00e8 possibile comparare sia tutti i prodotti confrontati sui singoli siti preesistenti, che le tariffe di telefono, luce, e gas ad uso domestico, la cui sezione \u00e8 stata aggiunta a un anno circa dalla prima messa on line del sito, oltre alle TV a pagamento. Il sito \u00e8 stato arricchito con l'area viaggi, che permette di comparare voli aerei, strutture alberghiere e tariffe di noleggio auto. A marzo 2015 \u00e8 stata completata l'acquisizione della quota di maggioranza di 7Pixel Srl, societ\u00e0 proprietaria dello storico sito di comparazione e promozione di operatori di commercio elettronico Trovaprezzi.it. Nel corso del 2018 \u00e8 stata rafforzata l\u2019offerta di servizi di esternalizzazione con l'acquisizione di una quota di controllo del 50% di Agenzia Italia S.p.A., azienda attiva nel settore dei servizi amministrativi in outsourcing per operatori di leasing e noleggio a lungo termine, e nel 2019 \u00e8 stata acquisita Eagle &amp; Wise S.r.l., azienda attiva nei servizi peritali immobiliari e nei servizi tecnici immobiliari rivolti a operatori del settore finanziario.\nStruttura organizzativa.\nIl Gruppo svolge la propria attivit\u00e0 tramite due separate divisioni operative:\nPrincipali azionisti.\nL'elenco dei principali azionisti di Gruppo MutuiOnline S.p.A., aggiornato sulla base delle comunicazioni ufficiali Consob alla data del 4 settembre 2019 \u00e8:\nConsiglio di amministrazione.\nElenco dei partecipanti al consiglio di amministrazione:\nDati economici e finanziari.\nDal bilancio per l'esercizio chiuso al 31 dicembre 2018, Gruppo MutuiOnline ha un fatturato consolidato di 185.123 migliaia di euro, un patrimonio netto di 82.946 migliaia di euro ed un utile netto di circa 34.354 migliaia di euro, con una crescita del +24,8% rispetto all'anno precedente."}
{"id": "2828353", "revid": "179980", "url": "https://it.wikipedia.org/wiki?curid=2828353", "title": "Al-Ain FC", "text": ""}
{"id": "2828357", "revid": "339392", "url": "https://it.wikipedia.org/wiki?curid=2828357", "title": "Sace S.p.A.", "text": ""}
{"id": "2828359", "revid": "1543377", "url": "https://it.wikipedia.org/wiki?curid=2828359", "title": "La stanza della fotografia", "text": "La stanza della fotografia \u00e8 un film per la televisione italiano andato in onda su Rai 2 nel 2000. La regia \u00e8 di Antonio Bonifacio. Il film tv \u00e8 stato prodotto dalla Dania film di Sergio Martino.\nTrama.\nSilvia e Marco sono una coppia nel pieno di una crisi coniugale. Tra i due sorgono incomprensioni e litigi e fa la sua comparsa Denise, anche lei in crisi con il marito, che in breve diventa amica e confidente di Silvia.Denise, nel tentativo di difendere l'amica dalle aggressioni del marito, lo uccide accidentalmente. Le due donne tentano in tutti i modi di nascondere l'accaduto, ma la situazione finir\u00e0 per travolgerle."}
{"id": "2828368", "revid": "181699", "url": "https://it.wikipedia.org/wiki?curid=2828368", "title": "Comunit\u00e0 delle Regole di Spinale e Manez", "text": "La Comunit\u00e0 delle Regole di Spinale e Manez \u00e8 una propriet\u00e0 collettiva costituita da terreni e beni immobili posti nei comuni catastali di Ragoli e Montagne, nelle Giudicarie Centrali, in Trentino, che in passato costituivano l'antica Comunit\u00e0 di Preore con le sue Vicinie, le cui origini risalgono ai tempi preromani.\nChe cos'\u00e8.\n\u00ab\"La Comunit\u00e0 delle Regole di Spinale e Manez \u00e8 una comunanza agraria esistente ab immemorabili, di propriet\u00e0 delle popolazioni dei Comuni di Ragoli, Montagne e Preore\"\u00bb e dalle stesse amministrata secondo le norme della e dello statuto del 1964. Il patrimonio di questo Ente \u00e8 costituito da terreni e beni immobili posti nei comuni catastali di Ragoli e Montagne che sono cos\u00ec distinti:\nCome funziona.\nLa Comunit\u00e0 \u00e8 propriet\u00e0 dei \"Regolieri\". Sono considerati tali solamente gli abitanti originari di uno degli attuali comuni di Ragoli, Preore e Montagne o coloro che vi risiedono da almeno 30 anni.\nOgni famiglia di Regolieri costituisce un \"Fuoco\" al quale sono assegnati ai sensi dello Statuto i benefici derivanti da tale qualifica: \u00ab\"diritto di legnatico o altre energie ad uso domestico, diritto di legname da fabbrica, di pascolo, erbatico e stramatico, di cavar sabbia e sassi, di caccia e pesca\"\u00bb. Ogni anno a ciascun \"Fuoco\" viene concesso un quantitativo di legna da ardere o, in alternativa, un'equivalente somma destinata all'acquisto di combustibile per il riscaldamento. Ai \"Regolieri\" universitari e agli studenti delle scuole secondarie superiori sono concessi assegni di studio. In aggiunta, in base alla disponibilit\u00e0 di bilancio, si assegnano contributi alle associazioni ricreative o di volontariato che operano sul territorio.\nIl territorio.\nLa Regola di Spinale coincide con la Val Brenta, Vallesinella, il monte Spinale, il Grost\u00e8 e gran parte del Gruppo del Brenta, mentre la Regola di Manez comprende una valletta situata tra la Val d'Algone e la Val Rendena per complessivi ettari 4.650, di cui ettari 3611 ricadenti nell'area parco.\nL'amministrazione.\nL'amministrazione \u00e8 affidata ad un'Assemblea Generale di 25 consiglieri eletti dai Capofuoco dei tre Comuni, che a loro volta eleggono 6 consiglieri che vanno a costituire il Comitato Amministrativo, all'interno del quale viene eletto il Presidente ed il Vicepresidente.\nLa storia.\nLa prima testimonianza scritta dell'esistenza della Comunit\u00e0 delle Regole risale al 1249. Il primo statuto noto \u00e8 quello della Regola di Manez (1377), mentre quello della Regola di Spinale \u00e8 datato 1410. \nDalla fondazione fino al 1789 la Comunit\u00e0 gode di un'autonomia propria, senza incorrere in particolari conflitti o entrare in competizione con le amministrazioni limitrofe. Tuttavia nei decenni successivi (1795-1815/1925-1945) questa prerogativa viene meno e si assistono ad attacchi da parte delle amministrazioni e del regime poi. Nel 1805 le pubbliche regole vengono dichiarate \u201cillecite combriccole di popolo\u201d.\nAnche durante la dominazione degli Asburgo (1815-1918) persiste la volont\u00e0 di considerare i beni della Comunit\u00e0 come possessi dei Comuni. In quel periodo si susseguono numerosi processi giudiziari che vedono coinvolti le amministrazioni locali e numerosi cittadini residenti nelle Vicinie della Comunit\u00e0 per rivendicare gli antichi diritti di possesso. \nLa svolta avviene nel 1960, quando alla Comunit\u00e0 delle Regole di Spinale e Manez vengono riconosciuti identit\u00e0, diritto e criteri di gestione autonoma del proprio patrimonio, nonch\u00e9 lo Statuto (L.P. n. 12 del 28 ottobre 1960).\nLo Statuto.\nNello Statuto si evidenzia che le norme ed i principi di gestione del patrimonio si basano sui criteri e principi di conservazione, manutenzione, miglioramento e gestione secondo le norme fissate nelle Leggi sull'ordinamento dei Comuni, nelle Leggi forestali e relativi regolamenti. Dalla disciplina vigente viene garantita una particolare tutela dei beni di propriet\u00e0 della Comunit\u00e0 delle Regole ricordando come le propriet\u00e0 collettive siano elementi fondamentali per la vita e lo sviluppo delle popolazioni locali, quali strumenti primari per la salvaguardia ambientale e culturale del patrimonio e del paesaggio agro-silvo-pastorale trentino.\nDefinizione del termine \"commons\" e gli studi in merito.\nLa Comunit\u00e0 delle Regole di Spinale e Manez \u00e8 considerata dagli esperti della disciplina giuridica come una \"commons\". Con questo termine si definisce, sin dall'epoca feudale, la propriet\u00e0 collettiva e indivisa di porzioni di terreno lasciate alla popolazione residente in un dato territorio per il proprio sostentamento. Tali propriet\u00e0 nel tempo si sono trasformate in fenomeni di organizzazione sociale di lunga durata e ampio respiro, fino a comprendere progressivamente nella loro nozione tutte le risorse naturali appartenenti a determinate comunit\u00e0. I commons hanno da sempre stimolato l'interesse degli studiosi di diverse scienze sociali (soprattutto nel campo del diritto) e sono oggetto di studio di Elinor Ostrom, premio nobel per l'Economia nel 2009."}
{"id": "2828373", "revid": "92723", "url": "https://it.wikipedia.org/wiki?curid=2828373", "title": "Cremlino di Tobol'sk", "text": "Il Cremlino di Tobol'sk () \u00e8 il Cremlino dell'omonima citt\u00e0 della Siberia Occidentale. Degna di nota la cattedrale Sofijsko-Uspenskij ."}
{"id": "2828380", "revid": "1543377", "url": "https://it.wikipedia.org/wiki?curid=2828380", "title": "Ettore Donini", "text": "Biografia e produzione artistica.\nDapprima avviato alla professione di decoratore, divenne poi restauratore. Si diede anche alla pittura con risultati convincenti. Terminata la guerra, si trasfer\u00ec a Parigi, dove rimase per circa trent'anni. Tornato a Brescia, continu\u00f2 la sua attivit\u00e0 di pittore (si ricordano le due mostre personali di Brescia nel 1979 e di Artogne nel 1980), dedicandosi contemporaneamente al restauro di alcune chiese minori della bassa bresciana.\nMor\u00ec nel 2010 a 92 anni."}
{"id": "2828383", "revid": "599013", "url": "https://it.wikipedia.org/wiki?curid=2828383", "title": "Ushtrasana", "text": "Ushtrasana (\u0909\u0937\u094d\u091f\u094d\u0930\u093e\u0938\u0928, U\u1e63\u1e6dr\u0101sana), ovvero \"posizione del cammello\", \u00e8 una \u0101sana di Hatha Yoga. Deriva dal sanscrito \"ushtra\" (\u0909\u0937\u094d\u091f\u094d\u0930, U\u1e63\u1e6dra) che significa \"cammello\" e \"\u0101sana\" (\u0906\u0938\u0928, \u0100sana) che significa \"posizione\". \u00c8 una posizione della categoria \"in ginocchio\".\nDescrizione.\nSi tratta di un profondo piegamento all'indietro effettuato in ginocchio. Molte persone trovano difficoltosi i piegamenti all'indietro, poich\u00e9 si tratta di movimenti poco usuali.\nScopo della posizione.\n\u00c8 una posizione che stimola la schiena, inarcandola nel verso opposto all'usuale curvatura, i muscoli pettorali, le braccia e le spalle. Tradizionalmente viene vista come un'apertura del \"centro del cuore\". Questa asana aumenta la forza dei muscoli addominali e lombari, migliorando la flessibilit\u00e0 e la resistenza di spina dorsale, anche e spalle.\nPosizione.\nInginocchiarsi con le cosce appena allargate come l'apertura del bacino e perpendicolari al pavimento. Appoggiare inizialmente le mani sui glutei e inarcare lentamente la schiena indietro. A inarcatura completa, portare le mani sulle caviglie, facendo presa con i palmi delle mani sui talloni. Lasciar cadere la testa all'indietro.\nControindicazioni e precauzioni.\nLa pratica dell'Ushtrasana pu\u00f2 causare malessere nei principianti, comunemente sotto forma di capogiri e nausea. Tuttavia, questi sintomi cessano con la pratica.\nAsana successivi.\nA causa dell'intensit\u00e0 di questo asana, esso viene tradizionalmente seguito da un breve periodo di rilassamento in Shavasana. Dopo avere eseguito Ushtrasana, il battito cardiaco si presenta spesso considerevolmente accelerato, mentre il respiro risulta profondo e lento."}
{"id": "2828385", "revid": "174788", "url": "https://it.wikipedia.org/wiki?curid=2828385", "title": "Ustrasana", "text": ""}
{"id": "2828391", "revid": "6923", "url": "https://it.wikipedia.org/wiki?curid=2828391", "title": "Conforama", "text": "Conforama \u00e8 un'azienda francese di arredamento creata nel 1967 a Lione da 8 magazzini indipendenti specializzati nei mobili, poi passata nel 1991 al gruppo PPR (un tempo \"Printemps-Pinault-Redoute\") e di propriet\u00e0 del gruppo sudafricano Steinhoff International Holdings.\nL'insieme dei magazzini contava 15.400 collaboratori (fine 2007). Il fatturato 2007 di Conforama \u00e8 di 3.310 milioni di euro. Conforama \u00e8 il numero uno francese dell'arredamento e il numero due mondiale degli articoli per la casa.\nL'azienda conta 244 punti vendita in Francia. Sono anche presenti 56 magazzini fuori dalla Francia, in Spagna, Italia, Croazia, Svizzera, Lussemburgo e Portogallo.\nFacet \u00e8 la societ\u00e0 finanziaria che gestisce la carta di credito dei magazzini Conforama.\nAlla fine del 2010 la PPR ha deciso di cedere Conforama al gruppo sudafricano Steinhoff International Holdings. L'operazione si \u00e8 completata nel marzo 2011.\nProblema del dimetilfumarato.\nIl 18 settembre 2008 Conforama richiama 38.000 prodotti venduti in Francia tra marzo 2006 e giugno 2008. Queste poltrone e divani, prodotti in Cina, sono stati preservati con sacchetti di antimicotici a base di dimetilfumarato, prodotto che ha indotto reazioni allergiche in alcuni clienti. Le vittime si lamentavano di soffrire di eczemi, di ustioni, di problemi polmonari o di calvizie."}
{"id": "2828399", "revid": "401854", "url": "https://it.wikipedia.org/wiki?curid=2828399", "title": "ECommerce", "text": ""}
{"id": "2828400", "revid": "339392", "url": "https://it.wikipedia.org/wiki?curid=2828400", "title": "Web Marketing", "text": ""}
{"id": "2828404", "revid": "767487", "url": "https://it.wikipedia.org/wiki?curid=2828404", "title": "Robert Adams (medico)", "text": "Fu professore di chirurgia all'Universit\u00e0 di Dublino.\nLeg\u00f2 il suo nome alla Sindrome di Adams-Stokes."}
{"id": "2828406", "revid": "30371710", "url": "https://it.wikipedia.org/wiki?curid=2828406", "title": "Sindrome di Morgagni", "text": ""}
{"id": "2828407", "revid": "30371721", "url": "https://it.wikipedia.org/wiki?curid=2828407", "title": "DVD riscrivibile", "text": ""}
{"id": "2828413", "revid": "358232", "url": "https://it.wikipedia.org/wiki?curid=2828413", "title": "Palazzo del Mediterraneo", "text": "Il Palazzo del Mediterraneo \u00e8 un palazzo moderno di Napoli, sito al civico 59 di via nuova Marina, sede dell'Universit\u00e0 degli Studi di Napoli \"L'Orientale\".\nL'edificio originario era un rustico di propriet\u00e0 della societ\u00e0 edile Fimoper, con la quale l'Orientale stipul\u00f2 nel 1998 un preliminare di acquisto sulla base di un progetto di costruzione che prevedeva 10 piani sopra il livello stradale e due piani interrati come garage. Un contenzioso successivo blocc\u00f2 i progetti, e il palazzo venne destinato a uso uffici dopo essere stato completato dal Consorzio Napoli Marittima.\nFu deciso cos\u00ec di stipulare nel 2003 un contratto di locazione per i primi cinque piani del fabbricato, e i due piani sotterranei. Nel 2005 l'Orientale esercit\u00f2 il suo diritto di prelazione sui restanti piani dell'edificio, acquistandolo per una cifra di circa 20 milioni di euro. Parte del valore richiesto fu ottenuto cedendo alla societ\u00e0 Fimoper, dopo lunghi contenziosi dovuti a presunti vincoli ambientali, il fondo posseduto dall'Orientale ad Agnano fin dagli anni settanta, sul quale secondo i primi progetti poi scartati sarebbe stato edificato il campus universitario. La restante parte della somma venne concessa in prestito dal Banco di Napoli tramite accensione di un mutuo trentennale.\nIl Palazzo del Mediterraneo, cos\u00ec ridenominato da una decisione del Senato Accademico che lo apriva al pubblico nel 2005, \u00e8 stato progettato da Massimo Pica Ciamarra, ospita oggi ai primi tre piani aule didattiche, al quarto e quinto piano i laboratori linguistici del CILA (oggi CLAOR), e dal sesto al decimo piano gli uffici amministrativi e dirigenziali, incluse le segreterie e le presidenze di facolt\u00e0. Al piano terra, con accesso dal fronte strada, \u00e8 situata la segreteria studenti precedentemente ubicata in via Melisurgo."}
{"id": "2828416", "revid": "1873126", "url": "https://it.wikipedia.org/wiki?curid=2828416", "title": "Ugola bifida", "text": "L'ugola bifida \u00e8 una divisione (o schisi) dell'ugola.\nEpidemiologia.\nSi verifica in circa l'1% della popolazione caucasoide e nel 10% dei nativi americani. Non per forza questa caratteristica \u00e8 associata a una malattia genetica, potrebbe trattarsi di una semplice mutazione del gene femminile.\nEziopatogenesi.\n\u00c8 il risultato della fallita fusione completa nei processi mediale nasale e maxillofacciale. Di per s\u00e9 \u00e8 totalmente innocua, per\u00f2 pu\u00f2 essere un indizio di altre patologie al cavo orale, come il palato molle.\nL'ugola bifida \u00e8 un segno clinico comune della rara sindrome di Loeys-Dietz, alla quale \u00e8 associato un aumentato rischio di aneurisma dell'aorta e, occasionalmente, anche di altre arterie."}
{"id": "2828417", "revid": "339392", "url": "https://it.wikipedia.org/wiki?curid=2828417", "title": "Museo naturalistico entomologico", "text": ""}
{"id": "2828418", "revid": "709565", "url": "https://it.wikipedia.org/wiki?curid=2828418", "title": "Episodi di 10 cose che odio di te", "text": "La prima ed unica stagione della sit-com 10 cose che odio di te \u00e8 stata trasmessa negli Stati Uniti dal 7 luglio 2009. In Italia la serie \u00e8 stata trasmessa in prima visione sul canale a pagamento Mya dal 16 gennaio 2010 mentre dal 16 aprile 2010 ha debuttato su MTV.\n\"Popolarit\u00e0 a tutti i costi\".\nTrama.\nBianca e Katherine Stratford sono due sorelle trasferitesi da poco in California assieme al padre, il ginecologo Walter. Bianca \u00e8 molto superficiale e usa tutte le sue forze per diventare popolare, conoscendo e facendosi amica la capo \"cheerleader\" pi\u00f9 odiosa e tiranna della scuola, Chastity. Katherine, detta Kat, invece \u00e8 presa dai problemi del mondo e si fa subito odiare dalla capo \"cheerleader\" e notare dal tenebroso Patrick Verona; fa anche conoscenza con Mandella. Cameron, un ragazzo alquanto sfigato, per fare colpo su Bianca, della quale si \u00e8 innamorato a prima vista, organizza una festa a casa sua. Bianca costringe Kat ad accompagnarla alla festa, dove incontra Chastity e il suo bel ragazzo Joey. Per errore finisce con lui nello sgabuzzino e Chastity \u00e8 pronta a fargliela pagare. Kat, sempre pi\u00f9 decisa ad odiare la perfida Chastity, decide di occuparsi dell'annuario, e ricatta la ragazza dicendole che se non prende Bianca nella squadra di cheerleeder pubblicher\u00e0 le sue foto peggiori. Messa alle strette l'ammette in squadra come mascotte.\n\"Voglio che tu mi voglia\".\nTrama.\nBianca ora fa parte della squadra di cheerleeder e per fare una buona impressione su Chastity propone di organizzare una raccolta fondi: verranno venduti dei fiori. Chastity si occupa della raccolta e invidiosa del fatto che Bianca abbia ricevuto due fiori, di cui uno dal suo ragazzo, nasconde i suoi biglietti e non le fa recapitare niente. Perfino Kat ha ricevuto un fiore da un tipo un po' strano che si intrufola nel bagno delle ragazze ed ha preso una cotta per lei; un giorno trovandolo con un occhio nero pensa sia stato Patrick a picchiarlo mentre invece \u00e8 stata Mandella. Cameron rivela a Bianca che le ha preso un fiore e lei capisce che Chastity l'ha ingannata, ma non avendo il coraggio di dirlo pubblicamente accusa un'altra \"cheerleader\" che viene cacciata dalla squadra.\n\"Non sono un Cactus\".\nTrama.\nIl padre Walter, protettivo come sempre, afferma che Bianca \u00e8 il suo fiorellino e Kat il suo affidabile cactus. Kat viene invitata ad un concerto vietato agli under 21 da Patrick dal momento che hanno lo stesso gruppo preferito mentre Bianca decide di andare ad una festa con Cameron sebbene sia in punizione. Kat decide di farsi fare un documento falso per poter entrare; la sera Patrick provoca Kat in tutti i modi, ma mentre sta per baciarla Bianca, che ha bisogno di un passaggio, la chiama, interrompendoli. A casa il padre scopre della fuga della figlia minore e anche Kat, stufa di essere considerata un cactus, gli confessa tutto riguardo al documento falso e, anche lei, viene messa in punizione.\n\"Basta che se ne sparli\".\nTrama.\nPer attirare l'attenzione su di lei Bianca mette in giro la voce di uscire con un ragazzo molto pi\u00f9 grande di lei; per essere sicura che tutti lo vengano a sapere lo racconta a Chastity chiedendole di non dirlo a nessuno. Kat e Patrick litigano a scuola e la preside li mette entrambi in punizione. Vedendoli insieme Chastity pensa che Bianca si stia vedendo con il professor Ross e lo dice a tutta la scuola. Quando la notizia arriva alle orecchie della preside Bianca \u00e8 costretta a confessare che era solo una bugia.\n\"Vietato arrendersi\".\nTrama.\nBianca pensa che Cameron sia gay e lui non sa come farle cambiare idea; nel frattempo una delle \"cheerleader\" si fa male e Bianca spera di riuscire ad entrare in squadra al posto suo, Chastity le dice che per entrare dovr\u00e0 far prendere una B a Joey nel progetto di scienze. Kat invece decide di convertire la sua auto in una pi\u00f9 ecologica e in officina incontra Patrick che assieme ai suoi amici scommette sulla sua incapacit\u00e0 meccanica. Bianca e Joey passano del tempo insieme e diventano grandi amici suscitando la gelosia di Cameron. Kat con l'aiuto del padre riesce a vincere la scommessa e Bianca entra nella squadra di \"cheerleader\".\n\"Non si pu\u00f2 avere tutto\".\nTrama.\nKat non si trova d'accordo con una professoressa che d\u00e0 a tutti delle A e si decide a parlarne; il risultato per\u00f2 sar\u00e0 solo l'abbassarsi del suo voto ed una litigata con Mandella, alla fine si rende conto del suo egocentrismo e fa pace con l'amica. Bianca invece per guadagnare un po' di soldi decide di realizzare assieme ad un'amica, Dawn, un web show, ma si accorge che ai ragazzi interessa solo una cosa e quando il padre la scopre mentre sta baciando l'amica decide che \u00e8 giunta l'ora di chiudere il sito.\n\"L'incendio\".\nTrama.\nUna sera Patrick si intrufola in camera di Kat dicendole che deve dirle una cosa, ma i due vengono interrotti prima da Bianca e poi dal padre che le fa evacuare la casa a causa di un incendio. Si recano a scuola assieme a tutti gli altri evacuati e qui Walter incontra una donna con la quale fa conoscenza. Bianca si rende conto dell'egoismo di Chastity e le dice in faccia tutto quello che pensa di lei, ma alla fine fanno pace e diventano amiche. Patrick si decide a baciare Kat, ma lei crede che lui la ritenga un tipo facile e se ne va.\n\"Balla, sorellina\".\nTrama.\nBianca viene invitata al ballo d'autunno da Bob, il ragazzo pi\u00f9 bello della scuola, ma, a causa di una decisione del padre, non potr\u00e0 avere un appuntamento prima della sorella; cos\u00ec chiede a Patrick di invitare Kat e lui accetta. Joey, diventato amico di Bianca, si raccomanda con Bob di trattarla bene, ma questi non sembra ben intenzionato ed infatti le d\u00e0 buca. Bianca viene salvata come sempre da Cameron che si propone per accompagnarla, ma quando lei scopre che il ritardo di Bob \u00e8 causa sua si infuria e se ne va con lui. Nel frattempo Patrick viene arrestato perch\u00e9 \u00e8 nel posto sbagliato al momento sbagliato e Kat pensa di essere stata abbandonata.\n\"La festa\".\nTrama.\nWalter deve recarsi fuori citt\u00e0 per un congresso e le figlie hanno per la prima volta la casa tutta per loro; Bianca, senza il consenso di Kat organizza una festa. Kat litiga con Patrick a causa di quello che \u00e8 successo al ballo e anche con Bianca, lasciandole la responsabilit\u00e0 della festa; decide di divertirsi e si ubriaca. Joey provoca una rissa perch\u00e9 Chastity sta flirtando con un ragazzo del college, mentre Cameron per trovare il coraggio di scusarsi con Bianca si ingozza di cocomero alla vodka; quando finalmente si decide a dichiararsi lei gli dice che non prova lo stesso sentimento. Finita la festa si bacia invece con Joey, ma entrambi fanno finta che non sia successo. Tornato il padre scoprono che con una telecamera ha registrato tutto e vengono messe in punizione.\n\"La rivoluzione di Kat\".\nTrama.\nChastity decide di far entrare Bianca nella squadra di \"cheerleader\", Kat invece combatte contro il sistema che ha fatto installare dei metal detector all'ingresso della scuola e li obbliga ad indossare delle nuove uniformi; organizza cos\u00ec una protesta. Joey e Chastity si sono lasciati e lui chiede a Bianca di uscire insieme e i due si baciano di nuovo: sia Chastity che Cameron li scoprono. Durante la protesta nonostante le suppliche del padre Kat si fa sospendere seguendo l'esempio di Patrick e se ne va con lui.\n\"Ripercussioni\".\nTrama.\nDopo l'entusiasmo iniziale Kat teme la reazione del padre alla sua sospensione: per punizione dovr\u00e0 ritinteggiare il soggiorno. Bianca nel frattempo deve aiutare Chastity a scoprire chi \u00e8 lo \"stuzzicadenti biondo\" che ha baciato il suo ex ragazzo, per farlo ha bisogno della telecamera di videosorveglianza. Cameron, l'unico in possesso delle chiavi del circolo audiovisivo dove questa \u00e8 custodita, cancella il video per fare il suo ultimo favore a Bianca, infatti \u00e8 molto arrabbiato dopo aver saputo che ora lei e Joey stanno insieme. Kat, andata a scuola per fare un compito, viene sorpresa dalla preside, ma il padre la difende sebbene sia arrabbiato con lei. Infine Bianca rivela a Chastity di essere lei la ragazza in questione e lei si infuria.\n\"Non fidarti di me\".\nTrama.\nWalter non si fida di Patrick e per conoscerlo meglio propone a Kat di invitarlo a cena, ma lui si rifiuta; Bianca a scuola viene completamente ignorata da Chastity e dalle sue amiche e prevede una terribile vendetta; infatti lei per riammetterla vuole che lasci Joey. A Bianca per\u00f2 lui piace davvero e cos\u00ec sceglie di rimanerci insieme. Infine Kat e Patrick decidono di mettere in atto una messinscena per prendere in giro Walter. A scuola Kat scopre che Mandella \u00e8 lesbica e la sua nuova ragazza \u00e8 gelosa della loro amicizia. Alla fine alcune amiche si schierano dalla parte di Bianca ricordandosi della sua gentilezza nei momenti in cui ne hanno avuto bisogno.\n\"Grandi speranze\".\nTrama.\nSia Bianca che Kat hanno un appuntamento con i rispettivi ragazzi. La prima viene portata da Joey a cena a casa sua per farle assaggiare un piatto speciale preparato da lui, la seconda decide di andare in un ristorante dove servano sia carne che cibo vegetariano: i due infatti non sanno mettersi d'accordo sul men\u00f9. Nel frattempo Chastity si ritrova al cinema con Cameron e gli racconta i problemi della sua vita. La serata non finisce bene infatti quando Bianca confessa a Joey di essere ancora vergine lui cambia atteggiamento, mentre Kat e Patrick scappano dal ristorante senza pagare il conto e a lei questo non sta bene. Alla fine per\u00f2 tutte e due le coppie chiariscono e fanno pace.\n\"Abbasso la carne\".\nTrama.\nBianca e la sua amica Don decidono di organizzare un incontro combinato tra Cameron e la sua anima gemella e per fare questo truccano e rivestono una compagna di scuola, Stacey, che ha davvero una cotta per lui; quando lo scopre per\u00f2 Cameron la prende male e si arrabbia con Bianca; nel frattempo Kat conosce William, detto Blanc, membro del consiglio studentesco, al quale spiega la sua teoria sull'utilit\u00e0 a livello ambientale del cibo vegetariano a scuola. Lui le consiglia le mosse giuste per far approvare la sua mozione e Patrick non vede di buon occhio la loro vicinanza. Blanc per\u00f2 fa il doppio gioco: l'aiuta solo per poter avere pi\u00f9 punti per diventare presidente del consiglio studentesco. Bianca e Cameron si chiariscono e tornano amici e anche Kat e Patrick fanno pace dopo che lei ammette che lui aveva ragione.\n\"Sfida all'ultimo applauso\".\nTrama.\nA scuola sono tutti in fermento a causa di un Talent Show; il vincitore parteciper\u00e0 ad una puntata di un telefilm famoso; Bianca e Chastity canteranno, Joey baller\u00e0 una danza russa mentre Cameron far\u00e0 un numero di magia. Kat, pur di non far vincere la sorella si offre come assistente a Cameron, ma l'effetto della folla la blocca completamente. Bianca e Chastity invece, avendo scelto la stessa canzone, decidono di fare un duetto e la loro esibizione va alla grande. Ma alla fine chi partecipa al telefilm \u00e8 Joey.\n\"Il mistero dei dolcetti scomparsi\".\nTrama.\nPatrick chiede a Kat di dormire a casa sua e durante la notte scende in cucina come un sonnambulo e mangia tutti i dolcetti che Bianca ha preparato per le \"cheerleader\". Joey invece decide di partecipare ad un programma televisivo che parla di modelli. Entrambi i ragazzi hanno un comportamento strano: Kat pensa che il primo abbia dei problemi con i genitori, mentre Bianca che sia stato il secondo a mangiare tutti i suoi dolcetti. Kat decide cos\u00ec di pedinare Patrick, con l'aiuto di Cameron, ma quando il ragazzo lo scopre le confessa che era dallo psicologo e se ne va arrabbiato. Bianca invece organizza una riunione per parlare di problemi alimentari, ma Joey pensa che sia lei a soffrirne. Alla fine per\u00f2 tutti si chiariscono.\n\"Solo un bacio\".\nTrama.\nBianca organizza un'uscita a 4 al cinema con Joey, Cameron e Dawn, mentre Kat si ritrova ad una mostra d'arte contemporanea assieme a Blanc che a fine serata le chiede un appuntamento, lei decide di accettare solo per fare un dispetto a Patrick. Durante la serata Cameron e Dawn sembrano due innamorati e si baciano; anche Kat e Blanc passano una bella serata, ma quando lui inizia a parlare di Patrick dicendo che non la merita lei lo difende e se ne va infuriata; Patrick aggredisce Blanc e gli dice di stare lontano dalla sua ragazza. Anche Walter ha un nuovo amore: la psicologa della scuola.\n\"Cambiamenti\".\nTrama.\nLe cose tra Kat e Patrick vanno bene e anche tra Dawn e Cameron; Bianca organizza una cena a cui sono invitati questi ultimi, Joey e Chastity; Cameron chiede a questa di invitare il suo amico Michael e lei accetta. Joey ha il provino per il programma sui modelli e Bianca \u00e8 impaurita che lui si invaghisca di una modella; anche Walter ha un appuntamento con la consulente scolastica. Patrick e Kat decidono di fare l'amore, ma per un equivoco si mettono a litigare. Quando gli viene comunicato che Joey \u00e8 stato preso Bianca gli confessa le sue paure e lui le dichiara il suo amore; anche Michael riesce a fare la sua dichiarazione a Cameron: \u00e8 gay.\n\"Non esistono ostacoli insormontabili\".\nTrama.\nBianca sente molto la mancanza di Joey e Kat per dimenticare Patrick ha intenzione di andare per 3 mesi in Nepal per seguire un progetto scolastico. Quando le due sorelle scoprono la relazione del padre con Darlene non la vedono di buon occhio, ma decidono lo stesso di invitare la nuova fidanzata a cena dove si ricrederanno sul suo conto, soprattutto Bianca instaura con lei un rapporto speciale. Patrick pur volendolo non riesce a fermare Kat e cos\u00ec lo fa Bianca che ha bisogno di lei per sopportare la situazione del padre e di Joey.\n\"Le elezioni\".\nTrama.\nChastity decide di promuovere Bianca vicecapo delle \"cheerleader\" e pensa che per questo motivo due sue amiche siano in combutta per realizzare una rivoluzione; Kat invece si scontra con Blank per la sua entrata all'universit\u00e0 Brown e decide di candidarsi presidente del consiglio studentesco. Chastity, Bianca e Dawn decidono di inscenare una finta lite in modo da scoprire qualcosa dalle altre, ma la decisione \u00e8 di espellere Chastity dalla squadra e cos\u00ec anche Bianca e Dawn decidono di andarsene; ma il loro sacrificio \u00e8 vano dal momento che Chastity si trasferisce in un'altra scuola pur di essere ancora capo \"cheerleader\". Il discorso di Kat viene sostituito all'ultimo momento da una sostenitrice di Blank e solo Patrick \u00e8 ancora dalla sua parte; perfino Bianca passa dei brutti momenti quando vede che al programma televisivo una modella bacia Joey. Kat e Patrick finalmente riescono a fare l'amore, ma il padre di lei li scopre."}
{"id": "2828431", "revid": "149727", "url": "https://it.wikipedia.org/wiki?curid=2828431", "title": "Marcallo", "text": ""}
{"id": "2828432", "revid": "2110982", "url": "https://it.wikipedia.org/wiki?curid=2828432", "title": "Carro miscelatore", "text": "Un carro miscelatore \u00e8 una macchina agricola usata per pesare con precisione, miscelare e distribuire cibo ai ruminanti, in particolare bovini da latte e da carne.\nL'utilizzo del carro miscelatore fa parte della disciplina della zootecnia, rappresentando una delle tecnologie pi\u00f9 avanzate di alimentazione animale.\nI carri miscelatori possono essere classificati in trainati, stazionari, semoventi e montati su camion (il cassone viene montato direttamente su un camion commerciale).\nLe loro capacit\u00e0 di carico variano notevolmente. I carri miscelatori trainati arrivano a 45 m3 circa, mentre i carri stazionari raggiungono anche gli 80 m3.\nI carri miscelatori semoventi non superano i 32 m3, mentre i semoventi montati su camion possono raggiungere i 40 m3 di capacit\u00e0. Nelle aziende zootecniche italiane sono particolarmente diffusi carri miscelatori con capacit\u00e0 dell'ordine di 10-15 metri cubi.\nDal punto di vista della miscelazione, esistono 3 grandi filosofie di taglio e miscelazione:\nIl carico dei foraggi viene effettuato \nRispetto all'alimentazione di tipo tradizionale, che non prevedeva la miscelazione tra foraggi e concentrati, l'uso del carro miscelatore favorisce una serie di vantaggi di carattere nutrizionale e gestionale:\nTutto questo porta ad uno status di maggior benessere per l'animale con una conseguente migliore risposta produttiva.\nDecenni di esperienza di utilizzo del carro miscelatore abbinato all'alimentazione \"Unifeed - TMR\" dimostrano che \u00e8 possibile ottenere aumenti di capacit\u00e0 produttiva delle bovine da latte pari al 10%-15%, con punte anche superiori al 20%. L'omogeneit\u00e0 e la perfetta miscelazione dei componenti costituenti la razione consentono di far assumere all'animale tutti gli alimenti necessari alla produzione di latte o carne di elevata qualit\u00e0. Questi due fattori incrementano la redditivit\u00e0 dell'allevamento.\nInoltre, il risparmio di tempo nella preparazione e distribuzione del pasto, legato alla semplicit\u00e0 d'uso ed alla sicurezza di funzionamento dei carri miscelatori hanno consentito un considerevole aumento dell'efficienza aziendale degli allevamenti.\nL'impiego del carro miscelatore \u00e8, comunque, legato alla qualit\u00e0 delle materie prime impiegate nella formulazione della razione.\n\u00c8 di fondamentale importanza valutare la composizione degli alimenti (proteina, lipidi, NDF, s.s., umidit\u00e0, etc.) ed in particolar modo gli insilati e i foraggi.\nLa quantit\u00e0 di miscelate da preparare in un'azienda agricola dipende dalla dimensione dell'allevamento, dall'eventuale presenza di gruppi di alimentazione e dalle condizioni ambientali.\nNel caso di allevamenti di modeste dimensioni, produrre due miscelate \u00e8 consigliabile solo nel periodo estivo mentre in allevamenti di maggiori dimensioni \u00e8 conveniente suddividere le bovine in lattazione in gruppi omogenei sulla base del merito produttivo e preparare miscelate specifiche per gli altri gruppi (manze, bovine in asciutta...)"}
{"id": "2828434", "revid": "110157", "url": "https://it.wikipedia.org/wiki?curid=2828434", "title": "Vasco da Gama (Rio de Janeiro)", "text": "Vasco da Gama \u00e8 un quartiere (\"bairro\") della citt\u00e0 di Rio de Janeiro in Brasile.\nGeografia fisica.\nPur essendo amministrativamente parte della subprefettura del Centro insieme a tutta la Regione Amministrativa VII in un'area prossima al centro cittadino, Vasco de Gama \u00e8 considerato geograficamente parte della Zona Nord di Rio de Janeiro.\nDa un punto di vista urbanistico il quartiere \u00e8 da considerarsi parte dell'adiacente S\u00e3o Crist\u00f3v\u00e3o da cui \u00e8 stato diviso.\nPopolazione.\nL'indice di sviluppo umano di S\u00e3o Crist\u00f3v\u00e3o e Vasco da Gama \u00e8 pari a 0,833 secondo i dati del 2000.\nNel territorio di Vasco de Gama sorge la favela Barreira do Vasco.\nStoria.\nFino al 1998 il territorio di Vasco da Gama apparteneva a S\u00e3o Crist\u00f3v\u00e3o, uno dei \"bairros\" storici di Rio de Janeiro. Nel 1997 il giornalista sportivo e membro della camera del municipio della capitale fluminese \u00c1ureo Ameno present\u00f2 una proposta di legge con lo scopo di dedicare il nome di un quartiere alla squadra di calcio del Club de Regatas Vasco da Gama che proprio nel 1998 avrebbe celebrato il centenario della sua fondazione.\nSecondo Ameno, poich\u00e9 le pi\u00f9 importanti squadre di calcio portavano il nome di quartieri della citt\u00e0 (Botafogo, Flamengo, Bangu), anche il Vasco da Gama, uno dei club storici di Rio, avrebbe meritato un simile onore. L'occasione fu proprio il centenario della sua fondazione che corrispondeva anche al cinquecentesimo anniversario della spedizione dell'esploratore portoghese Vasco da Gama che per primo navig\u00f2 dall'Europa all'India circumnavigando l'Africa. Lo stesso nome del club, in realt\u00e0, era stato scelto in onore dell'impresa del celebre navigatore di cui, nel 1898, ricorreva il quarto centenario.\nLa proposta di legge fu approvata l'8 settembre 1998 e fu cos\u00ec creato il nuovo \"bairro\" nel territorio circostante lo stadio S\u00e3o Janu\u00e1rio, sede del club calcistico. Lo stesso anno, nel pieno delle celebrazioni per il centenario, il Vasco vinse la sua prima Coppa Libertadores.\nMonumenti e luoghi d'interesse.\nVasco da Gama \u00e8 un quartiere molto piccolo e la sua principale fonte di interesse \u00e8 la presenza dello stadio S\u00e3o Janu\u00e1rio (ufficialmente Est\u00e1dio Vasco da Gama), inaugurato nel 1927 e sede della polisportiva Club de Regatas Vasco da Gama, e del complesso sportivo che lo circonda che comprende un impianto natatorio (il cosiddetto Parco Acquatico).\nNel suo territorio sorge la struttura storica dell'Osservatorio Nazionale inserito nel piccolo parco Morro de S\u00e3o Janu\u00e1rio prospiciente il Museo dell'Astronomia che per\u00f2 \u00e8 situato nel territorio di S\u00e3o Crist\u00f3v\u00e3o.\nAmministrazione.\nVasco da Gama fu istituito come \"bairro\" a s\u00e9 stante l'8 settembre 1998 come parte della Regione Amministrativa VII - S\u00e3o Crist\u00f3v\u00e3o del municipio di Rio de Janeiro da uno scorporo del quartiere di S\u00e3o Cristov\u00e3o."}
{"id": "2828435", "revid": "1226", "url": "https://it.wikipedia.org/wiki?curid=2828435", "title": "Baia di Ieranto", "text": ""}
{"id": "2828436", "revid": "305330", "url": "https://it.wikipedia.org/wiki?curid=2828436", "title": "Roger Adams", "text": "Biografia.\nStudi\u00f2 a Berlino nel Kaiser Wilhelm Institut e alla Harvard University. \u00c8 noto principalmente per aver sviluppato il catalizzatore di Adams, usato per reazioni di idrogenazione, idrogenolisi, deidrogenazione e ossidazione.\nAllievo di Theodore William Richards, \u00e8 stato professore dal 1919 al 1957 all'Universit\u00e0 dell'Illinois (Urbana-Champaign).\nFu capo della missione scientifica consultiva del governo militare in Giappone nel 1947 e membro onorario di varie accademie di chimica straniere.\nSvolse importanti ricerche di chimica organica: intermedi per coloranti, anestetici, composti arsenicali, succedanei di olii essenziali. \u00c8 noto specialmente per aver preparato un catalizzatore di idrogenazione a base di platino e palladio di largo impiego in chimica organica.\nDiresse la pubblicazione \"Organic reactions\" nel 1941 e fu autore dell'opera \"Organic synthesis\", pubblicata in vari volumi nel 1929."}
{"id": "2828446", "revid": "287204", "url": "https://it.wikipedia.org/wiki?curid=2828446", "title": "Prefettura di Atene", "text": "La prefettura di Atene era una prefettura della Grecia, abolita a partire dal 1\u00ba gennaio 2011 a seguito dell'entrata in vigore della riforma amministrativa detta \"piano Kallikratis\".\nIl capoluogo della prefettura era la citt\u00e0 di Atene.\nSuddivisione amministrativa.\nDal 1997, con l'attuazione della \"riforma Kapodistrias\", la prefettura di Atene era suddivisa in 48 comuni:"}
{"id": "2828447", "revid": "149727", "url": "https://it.wikipedia.org/wiki?curid=2828447", "title": "Marcignago con Brusada, Cassina di Mezzo, Calignago, Molino Vecchio e Divisa", "text": ""}
{"id": "2828449", "revid": "1226", "url": "https://it.wikipedia.org/wiki?curid=2828449", "title": "Baia di Jeranto", "text": ""}
{"id": "2828451", "revid": "1516566", "url": "https://it.wikipedia.org/wiki?curid=2828451", "title": "Mobile (araldica)", "text": ""}
{"id": "2828452", "revid": "149727", "url": "https://it.wikipedia.org/wiki?curid=2828452", "title": "Vellezzo", "text": ""}
{"id": "2828454", "revid": "149727", "url": "https://it.wikipedia.org/wiki?curid=2828454", "title": "Vellezzo con Robecchino", "text": ""}
{"id": "2828458", "revid": "729019", "url": "https://it.wikipedia.org/wiki?curid=2828458", "title": "Battaglia di Ern\u00e9e", "text": "La battaglia di Ern\u00e9e \u00e8 stata una battaglia della prima guerra di Vandea combattuta il 2 novembre 1793 a Ern\u00e9e.\nLa battaglia.\nAll'inizio del mese di novembre, i vandeani, che avevano preso Laval, si misero in marcia in direzione di Foug\u00e8res. Tra le due citt\u00e0, 1.400 soldati repubblicani erano stanziati a Ern\u00e9e, ma di fronte all'avanzata vandeana decisero di ripiegare su Foug\u00e8res abbandonando la piccola citt\u00e0. A questa ritirata \u00e8 contrario il generale aiutante Bri\u00e8re, che \u00e8 al comando di Foug\u00e8res, cos\u00ec diede l'ordine di rioccupare Ern\u00e9e prima dell'arrivo dei vandeani.\nIl 2 novembre, il 19\u00ba reggimento di fanteria leggera ed il 6\u00ba battaglione della C\u00f4te-d'Or, con 4 cannoni da campagna partono verso Ern\u00e9e, secondo il rapporto di un soldato repubblicano, forte in totale di 3.000 uomini. Alcune ore dopo la loro partenza, i repubblicani arrivarono in vista di Ern\u00e9e ma si accorsero che l'avanguardia vandeana aveva gi\u00e0 investito la citt\u00e0 e quindi si lanciarono all'attacco. I vandeani abbandonarono subito la posizione ripiegando nella zona della cappella di Charn\u00e9 (che poi diventer\u00e0 la parrocchia di Ern\u00e9e). I repubblicani continuarono ad inseguirli Ma caddero in una trappola; infatti a Chaffaux, a est di Ern\u00e9e, furono circondati e attaccati sui lati. I repubblicani provarono a resistere per alcune ore ma in netta inferiorit\u00e0 numerica cedettero al panico e si diedero alla fuga.\nIl generale Bri\u00e8re informato di come si stava svolgendo la battaglia a Ern\u00e9e, prov\u00f2 ad andare in rinforzo ma arriv\u00f2 troppo tardi e pot\u00e9 soltanto proteggere la ritirata dei repubblicani superstiti verso Foug\u00e8res.\nSecondo il rapporto repubblicano, furono uccisi 400 soldati repubblicani, principalmente del 19\u00ba reggimento di fanteria che combatteva in prima linea e sub\u00ec quindi un maggior numero di perdite."}
{"id": "2828461", "revid": "228587", "url": "https://it.wikipedia.org/wiki?curid=2828461", "title": "Colore (disambigua)", "text": ""}
{"id": "2828469", "revid": "1543377", "url": "https://it.wikipedia.org/wiki?curid=2828469", "title": "Giovanna Sorbi", "text": "Biografia.\nInizia lo studio del pianoforte e si diploma presso il Conservatorio di Brescia nel 1980. Prosegue lo studio di organo, composizione e musica corale, diplomandosi in direzione di coro al Conservatorio di Bologna nel 1984.\nConclusi gli studi musicali (Diploma di pianoforte e composizione), si \u00e8 poi perfezionata con Adone Zecchi per la direzione di coro e con Michele Marvulli per la musica da camera; ha collaborato alle stagioni liriche ufficiali del \"Circuito Lirico Lombardo\" (Brescia, Bergamo, Pavia, Cremona, Como) nel 1990, 1991 e 1992.\nNel 1990 vince il \"Concorso Internazionale di Treviso\" e partecipa all'allestimento de \u201cLe Nozze di Figaro\u201d di W.A.Mozart collaborando con Peter Maag.\nHa vinto vari concorsi nazionali a cattedre fra i quali la cattedra di \"Teoria e percezione musicale\" al Conservatorio Giuseppe Verdi di Milano, dove insegna dal 1996.\nNel corso della sua attivit\u00e0 artistica ha diretto importanti prime operistiche in tempi moderni, quali l'oratorio di Benedetto Marcello (1686-1739) \"Joaz\", azione sacra in due parti, eseguito l'unica volta a Vienna nell'anno 1726, su libretto di Apostolo Zeno. \nHa registrato per le reti Mediaset il \"Concerto di Capodanno\" edizione 2004 trasmesso da Retequattro nel 2005 e nello stesso anno ha trascritto e adattato l'opera di Giuseppe Verdi \u201cLa Traviata\u201d per organico orchestrale ridotto, dirigendo l'allestimento completo per l'inaugurazione del \"Teatro Sociale di Montichiari\". Come compositrice ha scritto le musiche di scena dello spettacolo \u201cFaust\u201d di Edoardo Sanguineti messo in scena dal \"Teatro Stabile la Loggetta\" di Brescia nella stagione 1984.\nHa fondato nel 1987 il \"Coro Lirico Citt\u00e0 di Brescia\", con il quale ha tenuto una ricca attivit\u00e0 concertistica in Italia e all'estero (oltre duecento le esibizioni) fino al 1999, anno nel quale si \u00e8 dedicata completamente alla direzione d'orchestra. \nCon il marito, il giornalista del Giornale di Brescia Massimo Cortesi, ha dato vita all\u2019\"Associazione Culturale Sinergica\", che dal 2000 organizza il \"Festival di musica sacra\" di Brescia (dieci edizioni e 104 concerti ad ingresso libero nelle chiese di Brescia e provincia, con l\u2019esecuzione di opere come Messa di Requiem di Verdi e Mozart, il Deutsche Requiem di Brahams, La messa dell\u2019incoronazione di Mozart, ecc.) e poi la rassegna \u201cOpera d\u2019estate\u201d, allestimenti operistici a favore della 'Fondazione Nikolajewka di Brescia e, dal 2003, il \"Concerto di Capodanno\" al Teatro Grandedi Brescia, a favore del \"Centro per la sclerosi multipla\" degli \"Spedali Civili di Brescia\" prima e della Fondazione Nikolajewka poi.\nHa organizzato e diretto in allestimento completo Aida, Barbiere di Siviglia, Tosca, Trovatore, La Traviata, Boheme, L\u2019Elisir d\u2019amore, Il paese dei campanelli, La serva padrona in location come il Chiostro di San Salvatore a Brescia, la piazzetta di Cisano del Garda, il Castello di Padernello, Piazza della Loggia e la Cattedrale di Strasburgo.\nHa inaugurato la stagione ufficiale de \u201cIl Vittoriale\u201d di Gardone Riviera nel 2001 dirigendo la Messa di requiem di Giuseppe Verdi e nel 2002 la Nona Sinfonia di Ludwig van Beethoven.\nNell'estate 2003 ha diretto a Brescia, in Piazza della Loggia, Il paese dei campanelli di Lombardo e Ranzato nella versione per grande orchestra (prima esecuzione assoluta in Italia).\nDirige dalla fondazione la \"Brixia Symphony Orchestra\", organismo sinfonico con il quale opera principalmente in Lombardia e in Italia. Nel 2002 ha creato con Massimo Cortesi l\u2019Associazione Culturale Brixia Symphony Orchestra, che ha inglobato l\u2019Associazione Sinergica.\nNell'ottobre 2009 ha partecipato alla \"Notte internazionale della cultura\" di Brescia con l'evento \"LightMozart\" in contemporanea con Parigi e altre capitali europee.\nHa dato vita al Festival Suoni e sapori del Garda che nel 2017 \u00e8 giunto alla nona edizione e ha prodotto una ventina di concerti in dodici Comuni del Lago di Garda in collaborazione con la Comunit\u00e0 del Garda bresciana e la Strada dei vini del Garda.\nD'intesa con gli eredi del grande tenore italiano Giacinto Prandelli, scomparso nel 2010, ha dato vita nel 2011 al Concorso Lirico Internazionale Giacinto Prandelli, la cui finale si \u00e8 tenuta ogni anno in febbraio al Teatro Grande di Brescia ed a cui ogni anno hanno partecipato circa cento giovani cantanti lirici di tutto il mondo.\nNel 2007 il Rotary Club Vittoria Alata di Brescia le ha conferito l'onorificenza \u201cPaul Harris\u201d per il suo impegno a favore del sociale.\nDiscografia.\nMasi\nCivilt\u00e0 Veneta\nBenedetto Marcello \u201cEspressioni delle Venezie\u201d\nCollezione, vol. 3 2001\nSIAE CD PR 402 . P 2001 Telma s.r.l. Milano\nEstratti critici.\nIntervista di Alessio Brunialti su Il Giornale di Vittorio Feltri, 3 gennaio 2009\n\"Per le donne il podio \u00e8 fatica tripla\"."}
{"id": "2828478", "revid": "1543377", "url": "https://it.wikipedia.org/wiki?curid=2828478", "title": "The Fight Song (Marilyn Manson)", "text": "The Fight Song \u00e8 un singolo del gruppo rock statunitense dei Marilyn Manson, pubblicato nel 2001. Si tratta del secondo singolo tratto dal loro quarto album in studio, \"Holy Wood (In the Shadow of the Valley of Death)\".\nIl singolo \u00e8 stato pubblicato in due parti indipendenti, in maniera analoga al precedente \"Disposable Teens\". La prima parte, intitolata \"The Fight Song Pt.1\" \u00e8 uscita il 19 gennaio 2001 nel Regno Unito e il 29 gennaio dello stesso anno negli Stati Uniti. \"The Fight Song Pt.1\" \u00e8 stato pubblicato anche come LP in vinile il 19 febbraio 2001 nel Regno Unito. Entrambe le versioni contengono un remix firmato da Joey Jordison del gruppo nu metal Slipknot. La seconda parte del singolo, intitolata \"The Fight Song Pt.2\", \u00e8 stata pubblicata il 2 febbraio 2001 negli Stati Uniti e il 6 marzo 2001 nel Regno Unito..\nIl titolo \u00e8 un gioco di parole basato sugli inni delle squadre di football americano dei college e delle universit\u00e0 americane, noti come \"fight songs\", dato che la canzone \u00e8 in parte una riflessione post-Columbine denigratoria nei confronti della glorificazione americana della violenza giovanile; il football \u00e8 uno degli sport pi\u00f9 violenti ma anche una delle pi\u00f9 grandi ossessioni dell'America.\nIl videoclip.\nIl videoclip di questa canzone, diretto da W.I.Z. e girato a Los Angeles presso un campo da football americano abbandonato, mostra la band cantare il brano davanti ad una violenta partita di football di scuola superiore tra due squadre fittizie, \"Holy Wood\" (formata da atleti in divisa da football bianca) e \"Death Valley\" (formata da esponenti del movimento gotico e da reietti della societ\u00e0 in divisa da football nera). Il video contiene anche alcuni messaggi subliminali; intorno al minuto 2:12, il video sostituisce brevemente i giocatori di football con persone che combattono contro unit\u00e0 di polizia.\nControversie.\nIl video ha generato piccole controversie a causa della sua rappresentazione violenta del gioco del football americano tra atleti e gotici, che alcuni hanno interpretato come elementi che \"fanno il verso\" alla vicenda della Columbine. Manson, dal canto suo, ha negato con decisione tutto ci\u00f2, affermando \"sto tentando di mostrare che gli sport, cos\u00ec come la musica, possono essere visti come violenti, cos\u00ec ho scelto un tradizionale nero contro bianco, buono contro cattivo come tema per il video\". Chiuse definitivamente il discorso sulla questione l'8 gennaio 2001 ai microfoni di MTV News che lo intervist\u00f2 durante gli \"American Music Awards\". Manson afferm\u00f2: \"La gente le dar\u00e0 il significato che vuole se ci\u00f2 potr\u00e0 aiutarla a vendere giornali o a scrivere un titolo di giornale. Vorranno tramutarla in qualcosa che non \u00e8. La critica \u00e8 il mio mestiere\". Altre controversie nacquero in seguito alle parole del ritornello: \"I'm not a slave to a god that doesn't exist/I'm not a slave to a world that doesn't give a shit\" (\"Non sono schiavo di un dio che non esiste/Non sono schiavo di un mondo che se ne fotte\").\nTracce.\nQuesto disco include anche una piccola galleria fotografica, una biografia di Manson, il testo di \"The Fight Song\", le date del tour \"Guns, God and Government\", un wallpaper e quattro tarocchi.\nAccoglienza.\nNel 2002, \"Kerrang!\" inser\u00ec \"The Fight Song\" al 77\u00ba posto nella sua classifica dei \"100 Migliori Singoli di Tutti i Tempi\"."}
{"id": "2828479", "revid": "486946", "url": "https://it.wikipedia.org/wiki?curid=2828479", "title": "Kim Ku", "text": ""}
{"id": "2828482", "revid": "2139303", "url": "https://it.wikipedia.org/wiki?curid=2828482", "title": "Adriana Palomby", "text": "Biografia.\nInsegn\u00f2 Diritto del Lavoro all'Universit\u00e0 di Napoli, come il suo collega di Partito Giovanni Roberti, e fece le stesse scelte politiche del fondatore della CISNAL.\nNel 1972 con 17357 voti non fu eletta alla Camera nella lista del MSI\nDivenne deputato alla Camera nella VII Legislatura (eletta con 29219 voti)\nSi dimise dal MSI il 21 dicembre 1976 per passare a Democrazia Nazionale, creatura politica fondata dall'ex sindaco di Napoli Achille Lauro e da Giovanni Roberti.\nNel 1979 nelle elezioni per l'VIII Legislatura ottenne 2688 voti in Democrazia Nazionale che non elesse alcun deputato."}
{"id": "2828486", "revid": "6923", "url": "https://it.wikipedia.org/wiki?curid=2828486", "title": "M&amp;G", "text": "M&amp;G \u00e8 una societ\u00e0 di investimento globale, leader in Europa nell'asset management.\nStoria.\nM&amp;G, acronimo per Municipal &amp; General Securities, viene fondata nel 1901 come ramo finanziario di una societ\u00e0 inglese di costruzioni. Nel corso della sua storia ha lanciato diverse innovazioni nel Regno unito, come il primo fondo comune di investimento (1931), il primo piano di accumulo (1954), il primo fondo comune d'investimento in obbligazioni corporate (1994) e il primo fondo comune d'investimento in obbligazioni ad alto rendimento.\nNel 1992 M&amp;G ha introdotto i fondi di solidariet\u00e0 aziendale e, da allora, ha donato fondi a centinaia di associazioni a scopo caritatevole in Gran Bretagna. Nel 1999 entra a far parte del Gruppo Prudential Plc, uno dei maggiori fornitori globali di servizi finanziari, e dal 2001 apre sedi in Europa continentale (Germania, Austria, Lussemburgo, Italia, Francia).\nRiconoscimenti ottenuti.\n2010\n2009"}
{"id": "2828488", "revid": "1570852", "url": "https://it.wikipedia.org/wiki?curid=2828488", "title": "Hyper Hyper", "text": "Hyper Hyper \u00e8 un singolo del gruppo musicale techno tedesco degli Scooter, pubblicato nel 1994.\nPrimo singolo del gruppo, \u00e8 uno dei brani dance pi\u00f9 di successo del 1994. Nonostante il genere musicale si accosti maggiormente alla old school happy hardcore e quindi agli ambienti rave, il successo fu tale da eguagliare in termini di popolarit\u00e0 molte hits eurodance che nei primi anni Novanta incominciavano a dominare la scena mainstream. In tal senso \"Hyper Hyper\" consacr\u00f2 la band a livello internazionale.\nCarattere unico del brano (e da l\u00ed in tutta la produzione degli Scooter) \u00e8 la presenza di campionamenti live ma soprattutto la voce del cantante che improvvisa, rappa ed incalza l'ascoltatore. Vengono citati numerosi dj techno famosi dell'epoca."}
{"id": "2828495", "revid": "106908", "url": "https://it.wikipedia.org/wiki?curid=2828495", "title": "Minimalismo (informatica)", "text": "In informatica, minimalismo si riferisce all'applicazioni dei principi e\ndelle filosofie minimaliste nella progettazione e l'utilizzo di\nhardware e software.\nStoria.\nNei tardi anni settanta e agli inizi degli anni ottanta, con le prime generazioni di computer, i programmatori dovevano lavorare con dei confini di risorse relativamente dispendiosi e limitati. 16 Kilobyte di RAM erano comuni, 64K erano considerati una grossa quantit\u00e0 e c'era il limite degli indirizzi delle CPU ad 8-bit di quei tempi. Le capacit\u00e0 di memorizzazione variavano dai dischi floppy a 88K ai (molto dispendiosi) dischi rigidi di 10 Megabyte. Le memorie dei personal computer sono aumentate nel tempo per ordini di grandezza, dove i requisiti di sistema sono rimasti gli stessi per i software legacy stagionati, facendo apparire minimalista anche il programma pi\u00f9 elaborato e ricco di funzionalit\u00e0 di allora, in confronto ai software correnti. Molti di questi programmi oggi sono considerati \"abandonware\".\nUtilizzo.\nGli sviluppatori possono creare interfacce utente fatte in modo da essere quanto pi\u00f9 semplici possibili eliminando button e dialog box che possono potenzialmente confondere i loro utenti. Il minimalismo talvolta \u00e8 usato nel suo significato nelle arti visive, particolarmente nel disegno industriale delle periferiche hardware o temi software. John Millar Carrol, nel suo libro \"Minimalism Beyond the N\u00fcrnberg Funnel\" (minimalismo oltre il N\u00fcrnberg Funnel) ha rilevato l'uso del minimalismo con conseguente poca o nessuna curva di apprendimento con il beneficio di dispositivi \"instant-use\" come\nquelli dei videogiochi, bancomat e chioschi elettronici che non richiedono la lettura dei manuali da parte dell'utente.\nI ricercatori di interfaccia utente hanno effettuato esperimenti suggerendo che il minimalismo, cos\u00ec come illustrato dai principi di criterio della massima parsimonia e di trasparenza, rafforzi di efficienza e apprendibilit\u00e0.\nIl minimalismo \u00e8 implicito nella filosofia Unix che dice \u00abfai una cosa e falla bene\u00bb."}
{"id": "2828496", "revid": "36426", "url": "https://it.wikipedia.org/wiki?curid=2828496", "title": "Polittico di San Luca", "text": ""}
{"id": "2828498", "revid": "1993636", "url": "https://it.wikipedia.org/wiki?curid=2828498", "title": "Trattato di Gallipoli", "text": "Il trattato di Gallipoli fu firmato nel maggio 1403 tra Bizantini e Ottomani, dove fu concordata un'amicizia tra i due popoli, con il ritorno di importanti territori all'impero bizantino.\nSfondo.\nCostantinopoli, capitale dell'impero bizantino, si trovava sotto assedio da parte dei Turchi ottomani dal 1396, l'assedio prosegu\u00ec fino al 1402, la situazione era cos\u00ec grave per i Bizantini che l'imperatore bizantino Manuele II Paleologo (1391-1425) and\u00f2 in Occidente in cerca di aiuto. Ma il 28 luglio 1402 la situazione si rovesci\u00f2, visto che nella battaglia di Ancyra il sultano ottomano Bajazet I fu sconfitto e catturato e i suoi figli iniziarono una lunga guerra di successione (1402-1413).\nIl trattato.\nSolimano si impossess\u00f2 dei domini ottomani in Europa e nel maggio 1403, con il coimperatore bizantino Giovanni VII Paleologo (che Manuele aveva lasciato a governare a Costantinopoli) firm\u00f2 il trattato di Gallipoli. Nel trattato si dichiarava che l'impero bizantino non era pi\u00f9 vassallo degli Ottomani, sicch\u00e9 Tessalonica, con tutta la penisola Calcidica, la costa del Mar Nero e molte isole dell'Egeo tornavano ad essere territori Bizantini; in pi\u00f9 furono liberati tutti i prigionieri Bizantini. Ci\u00f2 fu concesso ai Bizantini in cambio del riconoscimento della sovranit\u00e0 di Solimano su Adrianopoli. Questo patto fu suggellato da Solimano, perch\u00e9 egli sapeva che se voleva diventare sultano di tutto l'impero ottomano aveva bisogno dell'aiuto dell'impero bizantino.\nNei primi mesi del 1411 Solimano fu ucciso dal fratello Musa \u00c7elebi, che cos\u00ec facendo si impossess\u00f2 dei territori europei. Musa era ostile all'impero bizantino: revoc\u00f2 tutte le concessioni del trattato di Gallipoli e assedi\u00f2 Costantinopoli e Tessalonica, ma senza conquistare nessuna delle due citt\u00e0. Manuele era intenzionato a liberarsi di Musa e per questo, nei primi mesi del 1412, sped\u00ec un'ambasceria a Mehmet I (1413-1421), sultano ottomano dell'Asia Minore, offrendogli l'alleanza dei Bizantini in cambio della conferma delle concessioni fatte da Solimano. Il sultano accett\u00f2, capendo che non avrebbe potuto vincere la guerra civile senza l'aiuto dei Bizantini e il 5 luglio 1413 si scontr\u00f2 a Chamurli (nell'attuale Bulgaria occidentale) contro Musa, che venne sconfitto e ucciso.\nAntefatto.\nIl trattato di Gallipoli fu il prodotto di una fine diplomazia bizantina, grazie a questo trattato fu garantito la pace nell'impero per due periodi, il primo dal 1403 al 1411 e il secondo dal 1413 al 1421. Mehmet I fu l'unico sultano ottomano a mantenere per tutta la sua vita la pace con l'impero bizantino, i Bizantini grazie a questo trattato poterono allungare la loro sopravvivenza, ancora per un cinquantennio, infatti l'impero cadde il 29 maggio 1453."}
{"id": "2828504", "revid": "773636", "url": "https://it.wikipedia.org/wiki?curid=2828504", "title": "Division 2 1977-1978", "text": "La Division 2 1977-1978 \u00e8 stata la trentanovesima edizione della Division 2, la seconda serie del campionato francese di calcio. Composta da 36 squadre divise in 2 gironi \u00e8 stata vinta dal , che ha avuto la meglio nell'incontro per il titolo con l' ', comunque promosso.\nI capocannonieri sono stati Pierre Giudicelli dell'Ales con 19 gol per il girone A, e Jean-Claude Garnier del Dunkerque e Pierre-Antoine Dossevi del Tours con 23 gol per il girone B."}
{"id": "2828505", "revid": "339392", "url": "https://it.wikipedia.org/wiki?curid=2828505", "title": "Basilica di Sant'Antonio da Padova (Roma)", "text": ""}
{"id": "2828506", "revid": "146644", "url": "https://it.wikipedia.org/wiki?curid=2828506", "title": "Genitori in Blue Jeans", "text": ""}
{"id": "2828512", "revid": "767487", "url": "https://it.wikipedia.org/wiki?curid=2828512", "title": "Khonj", "text": "Khonj (farsi \u062e\u0646\u062c) \u00e8 il capoluogo dello shahrest\u0101n di Khanj, circoscrizione Centrale, nella provincia di Fars. Aveva, nel 2006, una popolazione di 19.347 abitanti. Vi sono coltivazioni di frumento, avena e datteri. Nella regione, la zona di Khonj vanta il livello minimo di precipitazioni, ha un clima molto secco che raggiunge i 48\u00a0\u00b0C d'estate e oscilla tra i -1\u00a0\u00b0C e i 20\u00b0 d'inverno; vi \u00e8 stato scoperto un grande giacimento di gas.\nStoria.\nL'esploratore marocchino Ibn Battuta (1304-1368) ha descritto ampiamente Khonj nei suoi diari di viaggi. Nel XVIII secolo la citt\u00e0 fu messa a ferro e fuoco da Nadir Shah."}
{"id": "2828517", "revid": "729019", "url": "https://it.wikipedia.org/wiki?curid=2828517", "title": "S\u00e3o Jorge (Azzorre)", "text": "S\u00e3o Jorge \u00e8 un'isola appartenente all'arcipelago delle Azzorre.\nGeografia.\nS\u00e3o Jorge \u00e8 separata dalle isole vicine di Pico e Faial da uno stretto di 15\u00a0km.\nL'isola ha forma allungata e possiede alte scogliere. La popolazione ammonta a circa 10\u00a0000 abitanti.\nRilievi montuosi.\nSull'isola vi \u00e8 il Pico de Esperan\u00e7a che raggiunge l'altezza di 1053\u00a0m."}
{"id": "2828521", "revid": "131358", "url": "https://it.wikipedia.org/wiki?curid=2828521", "title": "Nazionale A di rugby XV della Scozia", "text": ""}
{"id": "2828523", "revid": "1543377", "url": "https://it.wikipedia.org/wiki?curid=2828523", "title": "Marjan Kova\u010devi\u0107", "text": "Nel 1988 ha ottenuto dalla PCCC il titolo di Grande Maestro della soluzione, e nel 2007 il titolo di Grande Maestro della composizione. \nHa partecipato, nella sezione due mosse, a tutti i tre Campionati del mondo di composizione finora disputati; nel 1\u00ba campionato 1998-2000 ha ottenuto il secondo posto, nel 2\u00ba campionato 2001-2003 il primo posto e nel 3\u00ba campionato 2004-2006 ancora il secondo posto.\nDal 1989 \u00e8 Giudice internazionale per la composizione di problemi in due mosse.\nKova\u010devi\u0107 ha scritto diversi articoli sulla composizione di scacchi, pubblicati su varie riviste. Assieme a Milan Velimirovi\u0107 ha scritto il libro \"2345 Chess problems \u2013 Anthology of Chess Combinations\", Chess Informant, Belgrado 1997."}
{"id": "2828524", "revid": "287204", "url": "https://it.wikipedia.org/wiki?curid=2828524", "title": "Baldassarre Bathory", "text": ""}
{"id": "2828527", "revid": "1682541", "url": "https://it.wikipedia.org/wiki?curid=2828527", "title": "Battaglia di Nagashino", "text": "La battaglia di Nagashino (\u9577\u7be0\u306e\u6226\u3044 Nagashino no Tatakai) \u00e8 un combattimento avvenuto nel 1575 vicino all'omonimo castello nella pianura di Shidaragahara (\u8a2d\u697d\u539f, attualmente Shinshiro), nella provincia di Mikawa in Giappone. Il castello era posto sotto assedio da parte delle forze di Takeda Katsuyori (\u6b66\u7530\u52dd\u983c) sin dal 17 giugno dello stesso anno; Okudaira Nobumasa (\u5965\u5e73\u8c9e\u660c), un vassallo di Tokugawa, era al comando delle forze difensive. Le truppe del clan Takeda attaccarono poich\u00e9 il castello rappresentava una minaccia per le linee di rifornimento. Degno di nota il sacrificio di Torii Suneemon, servitore di Nobumasa, il quale, dopo esser stato catturato si sacrific\u00f2 per avvisare la guarnigione del castello che i rinforzi erano in arrivo.\nInfatti sia Tokugawa Ieyasu (\u5fb3\u5ddd\u5bb6\u5eb7) che Oda Nobunaga (\u7e54\u7530\u4fe1\u9577) mandarono truppe per rompere l'assedio, e le loro forze combinate riuscirono a sconfiggere Takeda Katsuyori. L'abilit\u00e0 nell'utilizzo di armi da fuoco da parte di Nobunaga per avere la meglio sulle tattiche di cavalleria di Takeda \u00e8 spesso citata come un punto di svolta nella tecnica militare giapponese: molti la citano come la prima battaglia giapponese \"moderna\". La carica di cavalleria era stata introdotta solo una generazione prima dal padre di Katsuyori, Takeda Shingen (\u6b66\u7530\u4fe1\u7384); per altro, le armi da fuoco erano gi\u00e0 state usate in battaglie precedenti. L'innovazione di Oda Nobunaga furono gli steccati di legno e le scariche di fuoco a rotazione che portarono ad una decisiva vittoria a Nagashino.\nDescrizione della battaglia.\nSchieramento.\nBasandosi su quanto scritto nello Shinch\u014d k\u014dki, Oda Nobunaga e Tokugawa Ieyasu schierarono un contingente totale di uomini per spezzare l'assedio posto al castello da parte di Takeda Katsuyori. Degli originali assedianti di Takeda solo affrontarono l'esercito di Oda e Tokugawa in questa battaglia. Oda e Tokugawa posizionarono i loro uomini lungo la pianura presso il castello, dietro il Rengogawa (\u9023\u543e\u5ddd), un piccolo corso d'acqua i cui ripidi argini avrebbero rallentato le cariche di cavalleria per le quali era famoso il clan Takeda.\nCercando di proteggere i propri archibugieri, per i quali successivamente diverr\u00e0 famoso, Nobunaga costru\u00ec diverse palizzate di legno, preparando i suoi fucilieri ad attaccare la cavalleria dei Takeda con scariche di proiettili. Gli steccati servirono ad attutire l'impeto della cavalleria in carica, oltre che a fornire protezione dai colpi di spada e di lancia, ed una pi\u00f9 limitata protezione dalle frecce. Furono posizionate porte o cancelli in fitte ed alte palizzate per incanalare le cariche di cavalleria in corsie dove sarebbero state in svantaggio, esposte maggiormente a spari, frecce e colpi di spada e lancia da parte dei difensori degli steccati. Il rapporto era approssimativamente di tre fucilieri ogni quattro samurai a cavallo dei Takeda; delle forze di Oda Nobunaga, circa - soldati erano archibugieri samurai (diverse fonti anglofone riportano come numero di archibugieri, sebbene la maggior parte degli storici giapponesi attualmente sia concorde sul fatto che il documento usato come fonte fu alterato da uno storico della famiglia Tokugawa durante il periodo Edo) che furono posti sotto il comando dei suoi \"horo-shu\" (\u6bcd\u8863\u8846), o guardie del corpo di \u00e9lite. Oda mand\u00f2 piccoli contingenti contro Takeda per simulare attacchi frontali, cosa che spinse quest'ultimo a muovere le proprie truppe.\nScontro.\nGli uomini di Takeda uscirono dalla foresta e si trovarono a 200 - 400 metri dalle palizzate della coalizione Oda-Tokugawa. La breve distanza, la grande potenza di carica della cavalleria dei Takeda, in aggiunta alla pesante pioggia, che Katsuyori pensava avrebbe reso inutili gli inneschi delle armi da fuoco, lo incoraggiarono a ordinare la carica. La cavalleria dei Takeda era temuta sia dalle truppe di Oda che di Tokugawa, sconfitte da questa in passato nella Battaglia di Mikatagahara (\u4e09\u65b9\u539f\u306e\u6226\u3044).\nI cavalli rallentarono per attraversare il torrente, e venne sparato loro contro non appena questi uscirono dal corso d'acqua, alla distanza approssimativa di 50 metri; questa era considerata la distanza perfetta per trapassare l'armatura della cavalleria. Nella strategia militare, il successo di qualsiasi carica di cavalleria dipende dalla rottura dei ranghi della fanteria, cos\u00ec che la cavalleria stessa possa travolgere le truppe. Se la fanteria non rompe i ranghi tuttavia, le cariche di cavalleria spesso sono destinate a fallire, dato che anche i cavalli da guerra addestrati non hanno la possibilit\u00e0 o si rifiutano di avanzare fra i solidi ranghi dei nemici.\nEpilogo.\nGrazie alle incessanti raffiche di proiettili ed al rigido controllo delle linee da parte degli \"horo-shu\", gli archibugieri rimasero al proprio posto e furono in grado di respingere tutte le cariche della cavalleria nemica. I lancieri ashigaru colpirono attraverso o sopra le palizzate ogni cavallo sopravvissuto alle scariche iniziali, ed i samurai, con spade e lance pi\u00f9 corte, affrontarono in duello ogni guerriero Takeda che avesse superato le barricate di legno. Resistenti difese alla fine degli steccati impedirono alle forze dei Takeda di attaccare le palizzate dai fianchi. Intorno a met\u00e0 pomeriggio le truppe di Takeda ruppero i ranghi, fuggirono e vennero incalzate ed uccise. Secondo lo Shinch\u014d k\u014dki le perdite di Takeda ammontarono a uomini, due terzi della originale forza d'assedio; tuttavia questo numero sembrerebbe eccessivamente alto, ed \u00e8 molto probabile che si tratti di un'esagerazione. Altre fonti contemporanee parlano di uomini morti in battaglia ed altri durante la ritirata, e questo numero sembra molto pi\u00f9 probabile. Otto dei famosi ventiquattro generali furono uccisi in questa battaglia, compresi Baba Nobuharu (\u99ac\u5834\u4fe1\u6625), Yamagata Masakage (\u5c71\u770c\u660c\u666f), e Nait\u014d Masatoyo (\u5185\u85e4\u660c\u8c4a).\nConseguenze.\nLa Battaglia di Nagashino pu\u00f2 essere considerata un punto di svolta nella storia del Giappone. Nonostante avessero gi\u00e0 preso parte a diverse battaglie, i primi archibugieri erano considerati di scarsa importanza a causa dell'inaffidabilit\u00e0 delle armi da fuoco dell'epoca: gli archibugi avevano bisogno di molto tempo per essere ricaricati (se non si usava la strategia del \"fuoco continuo\" in cui una fila sparava, e ricaricava mentre la seconda fila sparava); quando bagnati, i fucili erano quasi inutili e comunque nel corso dello scontro tendevano a surriscaldarsi o rompersi a causa di polvere da sparo incastrata, provocando esplosioni di metallo e legno in faccia agli stessi fucilieri. Dopo la Battaglia di Nagashino gli archibugi divennero una dotazione militare standard nel contesto bellico giapponese; nonostante ancora abbastanza inaffidabili, gli archibugi si erano dimostrati molto utili.\nLa sconfitta della famosa cavalleria dei Takeda signific\u00f2 anche una evoluzione nelle modalit\u00e0 di gestione delle battaglie, che si allontan\u00f2 dai pi\u00f9 \"cavallereschi\" combattimenti all'arma bianca di cavalleria e fanteria, spingendosi verso un modo di combattere meno personale e pi\u00f9 industrializzato, dipendente da un equipaggiamento avanzato e da nuove tattiche tanto quanto dal valore personale.\nAdattamenti moderni.\nFilm.\nLa battaglia di Nagashino e gli ultimi anni del Clan Takeda sono raccontati nel film Kagemusha di Akira Kurosawa, del 1980. Il film si svolge durante gli anni che precedettero la sconfitta di Takeda Katsuyori a Nagashino; vede come protagonista un ladro, catturato dalle truppe del clan Takeda e reclutato per impersonificare il defunto Takeda Shingen, data la sua straordinaria somiglianza con lo stesso. Alla fine del film il protagonista \u00e8 testimone della grande battaglia, al termine della quale rimane l'ultimo a tenere innalzata la bandiera dei Takeda.\nVideogame.\nLa battaglia di Nagashino riveste un ruolo significativo in diversi giochi per PlayStation 2, come \"Kessen III\" e \"Samurai Warriors\" della Koei. In \"Samurai Warriors\", scegliendo di giocare con Shingen, si ha la possibilit\u00e0 di scoprire ci\u00f2 che sarebbe accaduto se non fosse morto: Shingen si accorge con successo del tranello, e decide di non caricare con la cavalleria. Iniziando a piovere, gli archibugi diventano inutili se non usati come mazze, ed \u00e8 allora che la cavalleria Takeda carica travolgendo completamente le forze combinate Oda-Tokugawa.\nLa battaglia di Nagashino \u00e8 anche ricreata nel gioco di strategia ', cos\u00ec come del ', che permettono entrambi al giocatore di prendere il controllo delle truppe di Oda Nobunaga. Se il giocatore ricrea la strategia originale di Nobunaga, utilizzando i lancieri Ashigaru e gli archibugieri, ha la possibilit\u00e0 di resistere alla potente carica di cavalleria di Takeda e di sconfiggerla."}
{"id": "2828530", "revid": "729019", "url": "https://it.wikipedia.org/wiki?curid=2828530", "title": "Castello di Possenhofen", "text": "Il castello di Possenhofen (in tedesco \"Schloss Possenhofen\") \u00e8 situato nella citt\u00e0 di Possenhofen sulla riva occidentale del lago di Starnberg in Baviera.\nStoria.\nIl castello fu costruito da Jakob Rosenbusch nel 1536, fu distrutto durante la guerra dei trent'anni e poi ricostruito. Pass\u00f2 attraverso vari proprietari prima di essere acquistato nel 1834 da Massimiliano, duca in Baviera padre tra gli altri dell'imperatrice Elisabetta d'Austria (la nota Sissi che divenne moglie di Francesco Giuseppe I d'Austria) e di Maria Sofia di Baviera (moglie di Francesco II di Borbone, ultimo re di Napoli). Il castello \u00e8 ricordato oggi come residenza estiva di una delle pi\u00f9 nobili famiglie di Baviera.\nIl castello fu abbandonato dopo il 1920 e, successivamente, \u00e8 stato utilizzato per varie funzioni - casa di accoglienza per bambini, ospedale, addirittura come negozio di riparazioni moto - finch\u00e9 le sue stanze non sono state ristrutturate e trasformate in appartamenti nel 1980. L'indirizzo \u00e8 Karl-Theodor-Strasse 14, Possenhofen."}
{"id": "2828531", "revid": "1442080", "url": "https://it.wikipedia.org/wiki?curid=2828531", "title": "Hostiv\u00edt", "text": "I nomi dei principi furono citati per la prima volta da Cosma Praghese nella sua opera e da qui in tutti i libri sulla storia boema, compresa il \"Geschichte von B\u00f6hmen\", monumentale opera del XIX secolo di Franti\u0161ek Palack\u00fd. Secondo la tradizione fu padre di Borivoj I. Sec alla nascita di Santa Ludmilla martire Hostiv\u00edt (o Svatopluk I di Moravia) e suo padre Slavibor stabilirono che ella e Borivoj si sarebbero sposati; si potrebbe trovare un riferimento in questo nella processione nuziale di una donna non nominata di cui si parla negli Annales Fuldenses per l'anno 871. Secondo la Cronaca di Dalimil, Hostiv\u00edt ebbe un fratello di nome D\u011bpolt che eredit\u00f2 Kou\u0159im.\nOrigine del nome.\nHostiv\u00edt deriva dalla unione della parola slava \"hosti\" che vuole dire \"ospite\" e \"v\u00edtat\" cio\u00e8 \"dare il benvenuto\".\nSecondo Z\u00e1vi\u0161 Kalandra i nomi dei sette principi mitolgoci corrispondevano ai nomi degli antichi giorni slavi della settimana, Hostivit era il settimo, corrispondente al Sabato quando gli ospiti erano i benvenuti.\nUn'altra teoria afferma che i nomi sono sbagliati da una sbagliata traduzione di un vecchio testo slavo interrotto."}
{"id": "2828532", "revid": "63945", "url": "https://it.wikipedia.org/wiki?curid=2828532", "title": "Tuthmosis III", "text": ""}
{"id": "2828544", "revid": "287204", "url": "https://it.wikipedia.org/wiki?curid=2828544", "title": "Sancha di Navarra (disambigua)", "text": "Il nome Sancha di Navarra pu\u00f2 riferirsi a varie principesse:"}
{"id": "2828546", "revid": "486946", "url": "https://it.wikipedia.org/wiki?curid=2828546", "title": "Campionato dei Caraibi di rugby XV", "text": ""}
{"id": "2828548", "revid": "131358", "url": "https://it.wikipedia.org/wiki?curid=2828548", "title": "Campionato dei Caraibi di rugby XV 2001", "text": ""}
{"id": "2828550", "revid": "131358", "url": "https://it.wikipedia.org/wiki?curid=2828550", "title": "Campionato dei Caraibi di rugby XV 2005", "text": ""}
{"id": "2828551", "revid": "131358", "url": "https://it.wikipedia.org/wiki?curid=2828551", "title": "Campionato dei Caraibi di rugby XV 2008", "text": ""}
{"id": "2828557", "revid": "729019", "url": "https://it.wikipedia.org/wiki?curid=2828557", "title": "Assedio di Gibilterra (1727)", "text": "L'assedio di Gibilterra del 1727 vide le forze spagnole assediare la guarnigione britannica di Gibilterra durante la guerra anglo-spagnola. A seconda delle fonti il numero degli aggressori spagnoli varia tra 12.000 e 25.000 unit\u00e0, mentre il numero dei difensori inglesi, inizialmente di 1.500 unit\u00e0, aument\u00f2 fino a 5.000. Dopo un assedio di 5 mesi con diversi insuccessi e molto dispendioso, le truppe spagnole rinunciarono e si ritirarono. Dopo il fallimento dell'assedio, la guerra volse a termine aprendo la strada al trattato di El Pardo del 1728 e al trattato di Siviglia firmato nel 1729."}
{"id": "2828562", "revid": "287204", "url": "https://it.wikipedia.org/wiki?curid=2828562", "title": "Michael Schjonberg", "text": ""}
{"id": "2828564", "revid": "288300", "url": "https://it.wikipedia.org/wiki?curid=2828564", "title": "Michael Schj\u00f8nberg Christensen", "text": ""}
{"id": "2828566", "revid": "288300", "url": "https://it.wikipedia.org/wiki?curid=2828566", "title": "Michael Schjonberg Christensen", "text": ""}
{"id": "2828571", "revid": "729019", "url": "https://it.wikipedia.org/wiki?curid=2828571", "title": "Faial", "text": "Faial \u00e8 un'isola dell'arcipelago delle Azzorre con una superficie di 173\u00a0km\u00b2. L'isola \u00e8 anche chiamata \"Ilha Azul\", l'\"isola azzurra\", dal poeta Raul Brand\u00e3o a causa della grande quantit\u00e0 di ortensie presenti sull'isola.\nLa popolazione ammonta a circa 15.000 abitanti, capoluogo dell'isola \u00e8 il comune di Horta composto da 13 \"freguesias\".\nL'isola ha origine vulcanica, il punto pi\u00f9 elevato \u00e8 il Cabe\u00e7o Gordo (1043 m s.l.m.) la cui caldera ha un diametro di due chilometri ed \u00e8 profonda circa 500 m.\nFaial \u00e8 l'isola pi\u00f9 prossima alla dorsale medio atlantica ed \u00e8 soggetta a violente eruzioni vulcaniche, nell'anno 1672 una grande eruzione caus\u00f2 la morte di diverse persone, le eruzioni pi\u00f9 recenti risalgono al 1957/58, in particolare dal dicembre 1957 al maggio 1958 un'eruzione provoc\u00f2 l'ampliamento della superficie dell'isola di circa 2,4 km\u00b2 formando la \"Ponta dos Capelinhos\". Nel 1998 un forte terremoto ha colpito l'isola creando diversi danni nei centri abitati."}
{"id": "2828574", "revid": "1305772", "url": "https://it.wikipedia.org/wiki?curid=2828574", "title": "Baring", "text": ""}
{"id": "2828585", "revid": "1305772", "url": "https://it.wikipedia.org/wiki?curid=2828585", "title": "Formazione di Fur", "text": "La Formazione di Fur \u00e8 un deposito marino di diatomee e minerali argillosi, dello spessore di circa 60 m, che si trova nell'isola danese di Fur (comune di Skive).\n. Vi sono stati ritrovati numerosi fossili di pesci, insetti, rettili, uccelli e piante. La formazione di Fur si \u00e8 depositata proprio sopra il livello di separazione Paleocene-Eocene, circa 54-55 milioni di anni fa; la sua flora tropicale e subtropicale indica che il clima successivo al massimo termico Paleocene-Eocene era ancora piuttosto caldo, con una temperatura stimata tra 4 e 8 gradi maggiore di quella attuale.\nQuesta formazione \u00e8 suddivisa in due unit\u00e0: il livello inferiore detto Knudeklint, dal nome di una localit\u00e0 della stessa isola, e il livello superiore e denominato Silstrup, dal nome di un'altra localit\u00e0 del distretto di Thisted.\nStrati di ceneri.\nNei depositi argillosi della formazione di Fur, sono stati individuati pi\u00f9 di 200 strati di cenere vulcanica di composizione prevalentemente basaltica; di questi, i 179 pi\u00f9 rilevanti hanno ricevuta una numerazione distintiva. Un confronto con gli strati di ceneri dei pozzi petroliferi del Mare del Nord indica che i sedimenti di Fur sono coevi con la Formazione Sele e la Formazione Baldr del Mare del Nord. Simili strati di ceneri sono stati trovati anche in altri siti della Danimarca, in Inghilterra e nella Baia di Biscayne."}
{"id": "2828586", "revid": "697352", "url": "https://it.wikipedia.org/wiki?curid=2828586", "title": "Bath (disambigua)", "text": ""}
{"id": "2828588", "revid": "287204", "url": "https://it.wikipedia.org/wiki?curid=2828588", "title": "Open di Francia 2008 - Singolare ragazzi", "text": "Uladzimir Ihnacik era il detentore del titolo, ma quest'anno non ha partecipato nella categoria junior.\nTsung-hua Yang ha battuto in finale 6\u20133, 7\u20136(5) Jerzy Janowicz."}
{"id": "2828589", "revid": "287204", "url": "https://it.wikipedia.org/wiki?curid=2828589", "title": "Beals", "text": ""}
{"id": "2828598", "revid": "1318658", "url": "https://it.wikipedia.org/wiki?curid=2828598", "title": "Raffaele Delfino", "text": "Dottore in Farmacia, Giornalista Pubblicista iscritto all\u2019Ordine professionale dal 1954, magistrato della Corte dei Conti.\nBiografia.\nHa militato nel MSI dal 1948. All\u2019Universit\u00e0 di Roma, con il Gruppo Caravella \u00e8 stato impegnato nel Fronte universitario di azione nazionale, di cui \u00e8 diventato Vice Presidente. \u00c8 stato eletto sei volte consigliere comunale di Pescara dal 1956 al 1980 e poi, nuovamente, nei primi anni del duemila. \u00c8 stato anche consigliere provinciale a L\u2019Aquila, eletto nel collegio di Sulmona. \u00c8 stato eletto Deputato al Parlamento nella Circoscrizione dell\u2019Abruzzo nella III, IV, V, VI, VII Legislatura dal 1958 al 1979.\n\u00c8 stato eletto per due volte Segretario di Presidenza della Camera dei Deputati.\nLa sua attivit\u00e0 parlamentare con centinaia di discorsi, relazioni ed interventi \u00e8 documentata in cinque volumi depositati e visionabili presso la Biblioteca Provinciale di Pescara.\nTutta la documentazione della sua attivit\u00e0 politica in Italia e all\u2019 estero \u00e8 ospitata e visionabile a Roma in un Fondo presso la sede della Fondazione Ugo Spirito e Renzo De Felice, presieduta dal prof. Giuseppe Parlato.\nAutore dei volumi \u201cProgrammazione Corporativa\u201d, \u201cLa Destra in Abruzzo\u201d, \u201cPrima di Fini\u201d e del Saggio \u201cD\u2019Annunzio e la Poesia dello Stato\u201d. Con Antonio Grilli e Luigi Mosillo ha diretto il mensile di politica e cultura \u201cCritica Italiana\u201d finalizzato al passaggio del MSI dalla nostalgia all\u2019inserimento democratico.\nSul finire del 1976 \u00e8 stato fra i promotori della scissione del MSI, che ha dato vita a Democrazia Nazionale, valutata dagli storici (Giuseppe Parlato, Francesco Perfetti, Alessandro Campi) un\u2019anticipazione di Alleanza Nazionale. Secondo la definizione di Alessandro Giuli su Il Foglio: \u201daennini impazienti\u201d.\nCon Democrazia Nazionale \u00e8 stato Presidente del Gruppo Parlamentare alla Camera dei Deputati e, poi, Segretario Generale. La conclusione anticipata della VII Legislatura registr\u00f2 un forte dissenso interno, le sue conseguenti dimissioni, l\u2019iscrizione al Gruppo misto e la non partecipazione alle elezioni.\nSuccessivamente \u00e8 stato Revisore dei Conti all\u2019Enel e, per tre mandati consecutivi, nominato dall\u2019IRI Presidente del Collegio Sindacale della RAI e della Sipra con attivit\u00e0 ispettive in Italia e all\u2019Estero.\nHa ricevuto il riconoscimento della Sezione Controllo Enti della Corte dei Conti per un recupero di ingenti fondi in favore dell\u2019Ente Radiotelevisivo.\n\u00c8 stato anche Presidente in Abruzzo del Corecom, l\u2019organo di consulenza, garanzia e vigilanza nel settore delle comunicazioni del Consiglio Regionale.\nAlle elezioni politiche del 1994 si \u00e8 presentato indipendente al Senato con il simbolo di un delfino non risultando eletto.\nNominato Consigliere della Corte dei Conti, previo parere vincolante del Consiglio di Presidenza della Corte, ha svolto le sue funzioni a Roma, Torino e Ancona concludendole con il conferimento del titolo di Presidente di Sezione Onorario."}
{"id": "2828599", "revid": "183694", "url": "https://it.wikipedia.org/wiki?curid=2828599", "title": "Giuseppe Ciribini", "text": "Biografia.\nGiuseppe Ciribini nacque il 20 gennaio 1913 a Milano.\nLaureatosi in ingegneria a Milano nel 1936 con una tesi del titolo \"Genesi e sviluppi dell'abitazione rustica italiana nel quadro dell'architettura rustica mediterranea\" Ciribini fu nominato nel 1948 professore ordinario di \"Elementi Costruttivi\" presso il Politecnico di Milano. Fu in seguito professore ordinario di \"Ambiente Costruito\" e divenne quindi direttore del \"Dipartimento di Progettazione Architettonica\". Ciribini si trasfer\u00ec poi al Politecnico di Torino dove, a partire dal 1966, insegn\u00f2 Tecnologia dell'architettura.\nGuid\u00f2 tra il 1955 e il 1961 il \"Comitato Italiano per la produttivit\u00e0 edilizia\" che nel quadro di un progetto della Comunit\u00e0 europea del carbone e dell'acciaio mise in atto la prima iniziativa organica in Italia nel campo della sperimentazione edilizia.\nOltre che a Torino e Milano insegn\u00f2 anche in altre sedi universitarie: in Italia presso l'Istituto Universitario di Architettura di Venezia e all'estero alla Hochschule f\u00fcr Gestaltung di Ulm, alle Universit\u00e0 di San Paolo e di Porto Alegre in Brasile e all'Universit\u00e0 di Algeri.\nL'11 settembre 1989 Ciribini ottenne il titolo di professore emerito. Mor\u00ec a Torino il 24 luglio 1990.\nAttivit\u00e0 scientifica e didattica.\nI principali campi dell'attivit\u00e0 scientifica di Ciribini furono quelli legati alla Tecnologia dell'architettura; si occup\u00f2 in particolare di standardizzazione edilizia, coordinazione modulare e, pi\u00f9 in generale, dei problemi dell'ambiente costruito.\nUn altro filone della sua attivit\u00e0 di ricerca fu quello del rapporto tra le scienze umane e l'architettura.\nA livello culturale partecip\u00f2 al dibattito in corso negli anni sessanta sull'industrializzazione dell'edilizia e la programmazione di processi complessi.\nSul ceppo degli insegnamenti di Ciribini nell'ambiente dell'architettura piemontese nacquero due correnti didattiche divergenti: quella di Giorgio Ceragioli, basata sull'estensione del concetto di prestazione alle condizioni \"limite\" del costruire (autocostruzione, Ibridazione tecnologica etc.), e quella di Lorenzo Matteoli, che dal \"performance concept\" ha esteso il discorso alla coerenza energetica e ambientale degli edifici.\nTra i molti allievi di Ciribini si pu\u00f2 ricordare l'architetto Renzo Piano, che si laure\u00f2 con lui al Politecnico di Milano con una tesi dal titolo \"Modulazione e coordinamento modulare\"."}
{"id": "2828600", "revid": "1305772", "url": "https://it.wikipedia.org/wiki?curid=2828600", "title": "Beddington", "text": ""}
{"id": "2828601", "revid": "122990641", "url": "https://it.wikipedia.org/wiki?curid=2828601", "title": "Carlo Cicuttini", "text": "Biografia.\n\u00c8 stato un membro del movimento neo-fascista \"Ordine Nuovo\". Fu anche segretario della sezione del Movimento Sociale Italiano del suo paese, San Giovanni al Natisone.\nLa strage di Peteano.\nIl 31 maggio 1972, a Peteano di Sagrado, una Fiat 500 abbandonata con due fori di proiettili esplose uccidendo i carabinieri Donato Poveromo, di anni 33, Franco Dongiovanni, di anni 23, e Antonio Ferraro, di anni 31. Una telefonata anonima aveva avvisato i carabinieri dell'auto sospetta in sosta. Avvicinatisi, erano stati investiti dall'esplosione e uccisi.\nIn seguito alle indagini sulla Strage di Peteano, il terrorista neofascista Vincenzo Vinciguerra - reo confesso per la strage - rivel\u00f2 nel 1982 che Cicuttini fu l'autore della telefonata anonima.\nL'espatrio.\nil 6 ottobre 1972, insieme a Vinciguerra, aveva tentato un assalto all'aeroporto di Ronchi dei Legionari per dirottare un aereo per chiedere un riscatto di duecento milioni di lire e la liberazione di Franco Freda, neofascista accusato della bomba di piazza Fontana. Un assalto finito nel sangue: Ivano Boccaccio, uno dei tre del commando, era rimasto ucciso A fine 1972 Cicuttini espatri\u00f2 in Spagna.\nNei primi tre anni della sua latitanza in Spagna, durata 26 anni, si sospetta una sua collaborazione con il regime franchista, in particolare contro gli indipendentisti baschi anche se il fatto risulta privo di riscontri. Aveva sposato la figlia di un generale diventando cittadino spagnolo.\nFu condannato all'ergastolo, ma per due volte nella Spagna post franchista i giudici negarono la sua estradizione in Italia. Fu infatti arrestato nel 1983, ma la Spagna aveva approvato una legge nel 1977 che dichiarava non perseguibili i delitti politici.\nAttirato in Francia con una promessa lavorativa, \u00e8 stato arrestato dai francesi ed estradato in Italia nel 1998, per scontare anche la condanna a 10 anni per l'assalto a Ronchi dei Legionari.\n\u00c8 morto a 62 anni nell'ospedale di Palmanova il 24 febbraio 2010, a causa di un cancro."}
{"id": "2828602", "revid": "765341", "url": "https://it.wikipedia.org/wiki?curid=2828602", "title": "Open di Francia 2008 - Singolare ragazze", "text": "Aliz\u00e9 Cornet era la detentrice del titolo, ma quest'anno non ha partecipato nella categoria junior.\nSimona Halep ha battuto in finale 6\u20134, 6\u20137(3), 6\u20132 Elena Bogdan."}
{"id": "2828603", "revid": "287204", "url": "https://it.wikipedia.org/wiki?curid=2828603", "title": "Belfast (brano musicale)", "text": ""}
{"id": "2828608", "revid": "339392", "url": "https://it.wikipedia.org/wiki?curid=2828608", "title": "Gruppo di Armate B", "text": ""}
{"id": "2828610", "revid": "729019", "url": "https://it.wikipedia.org/wiki?curid=2828610", "title": "Open di Francia 2008 - Doppio ragazzi", "text": "Thomas Fabbiano e Andrei Karatchenia erano i detentori del titolo, ma quest'anno non hanno partecipato nella categoria junior.\nHenri Kontinen e Christopher Rungkat hanno battuto in finale 6\u20130, 6\u20133 Jaan-Frederik Brunken e Matt Reid."}
{"id": "2828611", "revid": "292162", "url": "https://it.wikipedia.org/wiki?curid=2828611", "title": "Chiesa di Sant'Atanasio dei Greci", "text": ""}
{"id": "2828612", "revid": "712828", "url": "https://it.wikipedia.org/wiki?curid=2828612", "title": "Daichi Fuwa", "text": ""}
{"id": "2828614", "revid": "767487", "url": "https://it.wikipedia.org/wiki?curid=2828614", "title": "Pigloo", "text": "Pigloo \u00e8 un cucciolo di pinguino virtuale che appare come personaggio principale di un progetto musicale Bubblegum dance franco-tedesco.\nIl primo singolo, pubblicato nel 2006 ed intitolato \"Papa Pinguoin\", cover dell'omonima canzone di Sophie &amp; Magaly, ha avuto molto successo in Francia. Il singolo si \u00e8 posizionato al primo posto nella classifica dei singoli per tre settimane consecutive e complessivamente \u00e8 rimasto in classifica tra le migliori venti per ventisette settimane.\nNel febbraio 2007 la versione tedesca di \"Papa Pinguoin\" ha raggiunto la sesta posizione nell'hit parade tedesca.\nNel giugno 2006, Pigloo pubblica il suo secondo singolo, \"Le ragga des pingouins\", cover del \"The Chicken Dance\" di Werner Thomas, brano reso celebre in Italia da Romina Power con il titolo de \"Il ballo del qua qua\".\nNel settembre 2006, esce il singolo \"\u00c7a plane pour moi (le twist)\", nel dicembre 2006 \"Moi, j'aime skier!\" (basata sulla melodia di \"YMCA\" dei Village People) e nel luglio 2007 \"Bizoo d'eskimo\". Tutti questi singoli hanno raggiunto la top 20 della classifica francese. Il suo primo album \u00e8 stato lanciato nel luglio del 2007."}
{"id": "2828616", "revid": "729019", "url": "https://it.wikipedia.org/wiki?curid=2828616", "title": "Open di Francia 2008 - Doppio ragazze", "text": "Ksenija Milevskaja e Urszula Radwa\u0144ska erano le detentrici del titolo, ma quest'anno non hanno partecipato nella categoria junior.\nPolona Hercog e Jessica Moore hanno battuto in finale 5\u20137, 6\u20131, [10\u20137] Lesley Kerkhove e Arantxa Rus."}
{"id": "2828625", "revid": "1305772", "url": "https://it.wikipedia.org/wiki?curid=2828625", "title": "Belgrano", "text": "Geografia.\nNumerosi toponimi sono dedicati al patriota General Dr. Manuel Belgrano"}
{"id": "2828626", "revid": "1442080", "url": "https://it.wikipedia.org/wiki?curid=2828626", "title": "Open di Francia 2008 - Singolare maschile in carrozzina", "text": "Shingo Kunieda era il detentore del titolo e ha battuto in finale 6\u20130, 7\u20136(5) Robin Ammerlaan."}
{"id": "2828629", "revid": "1714743", "url": "https://it.wikipedia.org/wiki?curid=2828629", "title": "Sancha S\u00e1nchez di Castiglia", "text": "Biografia.\nEra figlia del conte Sancho Garc\u00e9s e Urraca Gomez, figlia di Gomez Diaz, conte di Salda\u00f1a.\nVenne data in sposa al conte Berengario Raimondo I di Barcellona nel 1021 divenendone la seconda moglie.\nDiede alla luce due figli:\nMor\u00ec a vent'anni nel 1026 e suo marito si rispos\u00f2 nel 1027 con Gisela de Llu\u00e7a, figlia del Signore di Llu\u00e7a e Villanova, Sunifredo II e Ermesinda di Balsareny."}
{"id": "2828630", "revid": "110157", "url": "https://it.wikipedia.org/wiki?curid=2828630", "title": "Brinkum", "text": "Brinkum \u00e8 un comune di 638 abitanti della Bassa Sassonia, in Germania.\nAppartiene al circondario (\"Landkreis\") di Leer (targa LER) ed \u00e8 parte della comunit\u00e0 amministrativa (\"Samtgemeinde\") di Hesel."}
{"id": "2828631", "revid": "92723", "url": "https://it.wikipedia.org/wiki?curid=2828631", "title": "Diocesi di Toamasina", "text": ""}
{"id": "2828633", "revid": "1442080", "url": "https://it.wikipedia.org/wiki?curid=2828633", "title": "Open di Francia 2008 - Singolare femminile in carrozzina", "text": "Esther Vergeer era la detentrice del titolo e ha battuto in finale 6\u20132, 6\u20132 Korie Homan."}
{"id": "2828641", "revid": "1573940", "url": "https://it.wikipedia.org/wiki?curid=2828641", "title": "Firrel", "text": "Firrel \u00e8 un comune di 826 abitanti della Bassa Sassonia, in Germania.\nAppartiene al circondario (\"Landkreis\") di Leer (targa LER) ed \u00e8 parte della comunit\u00e0 amministrativa (\"Samtgemeinde\") di Hesel."}
{"id": "2828646", "revid": "729019", "url": "https://it.wikipedia.org/wiki?curid=2828646", "title": "Open di Francia 2008 - Doppio maschile in carrozzina", "text": "Stephane Houdet e Michael Jeremiasz erano i detentori del titolo, ma Jeremiasz ha deciso di non partecipare quest'anno.\nHoudet ha fatto coppia con Nicolas Peifer, ma ha perso in semifinale contro Robin Ammerlaan e Ronald Vink.\nShingo Kunieda e Maikel Scheffers hanno battuto in finale 6\u20132, 7\u20135 Robin Ammerlaan e Ronald Vink."}
{"id": "2828648", "revid": "120316810", "url": "https://it.wikipedia.org/wiki?curid=2828648", "title": "Football Club Nantes-Atlantique 1994-1995", "text": "Questa voce raccoglie le informazioni riguardanti il Football Club Nantes-Atlantique nelle competizioni ufficiali della stagione 1994-1995.\nStagione.\nIn campionato il Nantes prese la vetta in solitaria alla quinta giornata, mantenendola per tutto l'arco della competizione con dei vantaggi molto ampi sulle inseguitrici, stabilendo alcuni primati come la striscia di trentadue risultati utili consecutivi e una sola sconfitta nel corso del torneo. Al termine del campionato furono dieci i punti di distacco nei confronti dell' secondo, con il titolo conquistato a due gare dalla conclusione.\nMeno degne di nota furono invece le prestazioni nelle coppe, con i \"Canaris\" eliminati nelle fasi iniziali dei tornei nazionali e ai quarti di finale di Coppa UEFA, dalla quale uscirono a causa di una pesante sconfitta nella gara di andata contro il .\nMaglie e sponsor.\nLo sponsor tecnico per la stagione 1994-1995 \u00e8 Diadora, mentre lo sponsor ufficiale \u00e8 Eurest.\nOrganigramma societario.\nArea tecnica"}
{"id": "2828649", "revid": "2044650", "url": "https://it.wikipedia.org/wiki?curid=2828649", "title": "Lily Loveless", "text": "Biografia.\nLily ha frequentato la scuola elementare Millfields Community e la scuola media cattolica Cardinal Pole, entrambe situate ad Hackney, Londra est. Quando ha iniziato a recitare, ha avuto un contratto con l'agenzia manageriale YAT (\"Young Actors Theatre Management\"). Per quanto riguarda i suoi gusti musicali personali, in un'intervista ha espresso la sua passione per l'indie rock ed ha rivelato che suona il pianoforte.\nLily ha debuttato come attrice nella terza serie di \"Skins\", interpretando il personaggio di Naomi Campbell, ragazza lesbica ed attivista politica senza peli sulla lingua. Parlando in un'intervista della sua performance, si \u00e8 identificata in una versione meno estrema di Naomi, ed ha descritto le scene pi\u00f9 intense, come quelle sessuali, come positive per la sua esperienza.\nPrima di debuttare come attrice, Lily danzava nella \"Psychotic Dance Company\", una compagnia di danza specializzata in balli di strada e stili urbani. Nel 2007, Lily ha ricevuto il premio \"Jack Petchey Achievement Award\", ed a giugno dello stesso anno si \u00e8 esibita con la compagnia al carnevale di Tottenham.\nDoppiatrici italiane.\nNelle versioni in italiano dei suoi film, Lily Loveless \u00e8 stata doppiata da:"}
{"id": "2828651", "revid": "110157", "url": "https://it.wikipedia.org/wiki?curid=2828651", "title": "Hesel", "text": "Hesel \u00e8 un comune di 4.137 abitanti della Bassa Sassonia, in Germania.\nAppartiene al circondario (\"Landkreis\") di Leer (targa LER) ed \u00e8 parte della comunit\u00e0 amministrativa (\"Samtgemeinde\") di Hesel."}
{"id": "2828655", "revid": "287204", "url": "https://it.wikipedia.org/wiki?curid=2828655", "title": "Holtland", "text": "Holtland \u00e8 un comune di 2.338 abitanti della Bassa Sassonia, in Germania.\nAppartiene al circondario (\"Landkreis\") di Leer (targa LER) ed \u00e8 parte della comunit\u00e0 amministrativa (\"Samtgemeinde\") di Hesel."}
{"id": "2828657", "revid": "729019", "url": "https://it.wikipedia.org/wiki?curid=2828657", "title": "Open di Francia 2008 - Doppio femminile in carrozzina", "text": "Maaike Smit e Esther Vergeer erano le detentrici del titolo, ma quest'anno Smit non hanno partecipato.\nVergeer ha fatto coppia con Jiske Griffioen,e ha vinto in finale 6\u20134, 6\u20134 Korie Homan e Sharon Walraven."}
{"id": "2828662", "revid": "767487", "url": "https://it.wikipedia.org/wiki?curid=2828662", "title": "Neukamperfehn", "text": "Neukamperfehn \u00e8 un comune di 1.667 abitanti della Bassa Sassonia, in Germania.\nAppartiene al circondario (\"Landkreis\") di Leer (targa LER) ed \u00e8 parte della comunit\u00e0 amministrativa (\"Samtgemeinde\") di Hesel."}
{"id": "2828669", "revid": "287204", "url": "https://it.wikipedia.org/wiki?curid=2828669", "title": "Schwerinsdorf", "text": "Schwerinsdorf \u00e8 un comune di 756 abitanti della Bassa Sassonia, in Germania.\nAppartiene al circondario (\"Landkreis\") di Leer (targa LER) ed \u00e8 parte della comunit\u00e0 amministrativa (\"Samtgemeinde\") di Hesel."}
{"id": "2828681", "revid": "113814834", "url": "https://it.wikipedia.org/wiki?curid=2828681", "title": "Detern", "text": "Detern \u00e8 un \"Flecken\" di 2.710 abitanti della Bassa Sassonia, in Germania.\nAppartiene al circondario (\"Landkreis\") di Leer (targa LER) ed \u00e8 parte della comunit\u00e0 amministrativa (\"Samtgemeinde\") di J\u00fcmme.\nStoria.\nFino al 1\u00ba gennaio 1991 Detern aveva lo \"status\" di semplice comune; in tale data assunse lo \"status\" di \"Flecken\"."}
{"id": "2828697", "revid": "110157", "url": "https://it.wikipedia.org/wiki?curid=2828697", "title": "Filsum", "text": "Filsum \u00e8 un comune di 2.072 abitanti della Bassa Sassonia, in Germania.\nAppartiene al circondario (\"Landkreis\") di Leer (targa LER) ed \u00e8 parte della comunit\u00e0 amministrativa (\"Samtgemeinde\") di J\u00fcmme."}
{"id": "2828699", "revid": "712828", "url": "https://it.wikipedia.org/wiki?curid=2828699", "title": "Shigeki Sato", "text": ""}
{"id": "2828701", "revid": "110157", "url": "https://it.wikipedia.org/wiki?curid=2828701", "title": "Nortmoor", "text": "Nortmoor \u00e8 un comune di 1.658 abitanti della Bassa Sassonia, in Germania.\nAppartiene al circondario (\"Landkreis\") di Leer (targa LER) ed \u00e8 parte della comunit\u00e0 amministrativa (\"Samtgemeinde\") di J\u00fcmme."}
{"id": "2828706", "revid": "30374967", "url": "https://it.wikipedia.org/wiki?curid=2828706", "title": "Loggia parasellare", "text": ""}
{"id": "2828708", "revid": "207192", "url": "https://it.wikipedia.org/wiki?curid=2828708", "title": "Tour della nazionale di rugby XV del Giappone 1973", "text": ""}
{"id": "2828709", "revid": "207192", "url": "https://it.wikipedia.org/wiki?curid=2828709", "title": "Tour della nazionale di rugby XV del Giappone 1974", "text": ""}
{"id": "2828711", "revid": "207192", "url": "https://it.wikipedia.org/wiki?curid=2828711", "title": "Tour della nazionale di rugby XV del Giappone 1976", "text": ""}
{"id": "2828713", "revid": "207192", "url": "https://it.wikipedia.org/wiki?curid=2828713", "title": "Tour della nazionale di rugby XV del Giappone 2000", "text": ""}
{"id": "2828717", "revid": "486946", "url": "https://it.wikipedia.org/wiki?curid=2828717", "title": "Tour della nazionale di rugby XV del Sudafrica 1906-1907", "text": ""}
{"id": "2828718", "revid": "288300", "url": "https://it.wikipedia.org/wiki?curid=2828718", "title": "Peter Boles\u0142aw Schmeichel", "text": ""}
{"id": "2828719", "revid": "207192", "url": "https://it.wikipedia.org/wiki?curid=2828719", "title": "Tour della nazionale di rugby XV del Sudafrica 1912-1913", "text": ""}
{"id": "2828720", "revid": "207192", "url": "https://it.wikipedia.org/wiki?curid=2828720", "title": "Tour della nazionale di rugby XV del Sudafrica 1921", "text": ""}
{"id": "2828722", "revid": "207192", "url": "https://it.wikipedia.org/wiki?curid=2828722", "title": "Tour della nazionale di rugby XV del Sudafrica 1931-1932", "text": ""}
{"id": "2828723", "revid": "729019", "url": "https://it.wikipedia.org/wiki?curid=2828723", "title": "Battaglia di Coo", "text": "La battaglia di Coo fu uno degli avvenimenti pi\u00f9 importanti, insieme alla battaglia di Rodi e di Lero, della campagna del Dodecaneso.\nGli italiani, che dopo l'armistizio di Cassibile avevano deciso di rimanere fedeli al re Vittorio Emanuele III, ricevettero aiuti inglesi per respingere le forze della Wehrmacht che volevano impossessarsi dell'isola, strategicamente importante perch\u00e9 in essa si trovava un campo d'aviazione da cui gli aerei potevano alzarsi in volo e coprire tutto lo scacchiere del Dodecaneso. La resistenza offerta fu comunque scarsa e in due giorni i tedeschi completarono la conquista dell'isola.\nStoria.\nForze in campo.\nItalia.\nGli italiani, al momento dell'armistizio, avevano nell'isola:\nIn data 12 luglio 1943 come da ultimo rapporto del capitano Mauri comandante dell'aeroporto di Antimachia erano presenti 125 uomini di truppa e graduati, 6 sottufficiali e 7 ufficiali. Come armi antiaeree vi erano due sezioni da 20 mm e 4 mitragliatrici Fiat 35.\nRegno Unito.\nIl 10 settembre arrivarono due ufficiali inglesi, seguiti il 13 dal colonnello L.F.R. Kenyon (che divenne il capo militare dell'isola) insieme ad altri due ufficiali e 45 commando; il 14 due Beaufighter lasciarono il maggiore George Jellicoe (lo stesso che si era paracadutato a Rodi e che combatter\u00e0 a Lero) e una squadra di segnalatori addetta alle comunicazioni visive, dopodich\u00e9 ripartirono. Quando tutti i rinforzi arrivarono nell'isola il presidio inglese era cos\u00ec composto:\nGermania.\nPrima dell'armistizio all'aeroporto di Antimachia erano dislocati qualche decina di militari tedeschi che aspettavano l'invio di aerei da parte della Luftwaffe, ma vennero presi prigionieri dagli italiani.\nIl generale Friedrich-Wilhelm M\u00fcller, lo stesso che condurr\u00e0 le operazioni a Lero, era a capo dei circa uomini appartenenti alla \"22. Luftlande Infanterie-Division\" (22\u00aa divisione di fanteria aviotrasportata) e alla Brandenburg che dovevano invadere l'isola seguendo i piani dell'operazione Eisb\u00e4r (orso polare), appoggiati da mortai e autoblindo.\nIl supporto aereo ravvicinato era garantito dagli Junkers Ju 87 \"Stuka\" della Luftwaffe.\nAvvenimenti antecedenti lo sbarco tedesco.\nIl 10 settembre un pilota italiano, sottotenente Giuseppe Morganti, abbatt\u00e9 un bombardiere tedesco Heinkel He 111. In risposta la Luftwaffe colp\u00ec il giorno successivo la base aerea distruggendo due aerei rendendone inservibile un terzo. Nei giorni seguenti gli aviatori tedeschi intensificarono i voli di guerra sopra l'isola distruggendo gli ultimi aerei italiani rimasti e le due piste di atterraggio appena approntate dagli uomini della RAF.\nIl 1\u00ba ottobre fu avvistato nell'Egeo un convoglio di navi tedesche che i cacciatorpediniere inglesi non riuscirono ad intercettare per mancanza di carburante, e il comando inglese di Coo non fu avvisato perch\u00e9 si riteneva che il convoglio fosse diretto a Rodi. In realt\u00e0 il gruppo di imbarcazioni navigava per Coo, i cui difensori dunque non sospettavano nulla.\nL'operazione Eisb\u00e4r.\nIl 3 ottobre l'operazione Eisb\u00e4r ebbe inizio con i primi sbarchi divisi in tre gruppi (uno diretto verso la cittadina di Coo, uno verso il vicino \"Capo Foca\", e uno nella costa sud) appoggiati al contempo da un lancio di paracadutisti sopra l'aeroporto di Antimachia.\nIl gruppo a nord venne costretto dal tiro delle batterie costiere italiane a cambiare punto di sbarco, ma i paracadutisti e gli altri due gruppi di soldati non incontrarono difficolt\u00e0 a neutralizzare i cannoni costieri o contraerei, anche perch\u00e9, come scritto nel precedente paragrafo, gli anglo-italiani erano stati colti di sorpresa e identificarono solo all'ultimo momento le navi in arrivo come unit\u00e0 tedesche. I difensori opposero in qualche caso una tenace resistenza, come dimostra l'azione dei 200 uomini agli ordini del tenente Franco di Giovanni che rifiut\u00f2 la resa offerta dai tedeschi e continu\u00f2 a combattere fino a quando non esaurirono le munizioni, ma nella maggioranza dei casi la resistenza offerta fu bassa o nulla, anche perch\u00e9 gli inglesi, autorizzati dal loro comandante, iniziarono ad evacuare l'isola sin dal pomeriggio.\nIn un solo giorno i tedeschi erano padroni dell'isola, che venne completamente occupata il giorno 4.\nLa Wehrmacht non incontr\u00f2 mai la Royal Navy durante i combattimenti, e nell'isola vennero trovate dai tedeschi delle bombe per aereo che vennero sganciate successivamente a Lero.\nPrigionieri e crimini di guerra.\nMembri dell'SBS imbarcarono soldati fino ad una settimana dopo la resa, ma la maggior parte dei britannici (900 soldati per la precisione) vennero presi prigionieri. La sorte dei 2.100 prigionieri italiani invece fu ben diversa: essi vennero considerati dei traditori e 90 ufficiali, tra cui Felice Leggio, furono fucilati. Secondo un'altra fonte invece gli ufficiali fucilati sarebbero stati 96."}
{"id": "2828724", "revid": "207192", "url": "https://it.wikipedia.org/wiki?curid=2828724", "title": "Tour della nazionale di rugby XV del Sudafrica 1932", "text": ""}
{"id": "2828725", "revid": "207192", "url": "https://it.wikipedia.org/wiki?curid=2828725", "title": "Tour della nazionale di rugby XV del Sudafrica 1937", "text": ""}
{"id": "2828727", "revid": "207192", "url": "https://it.wikipedia.org/wiki?curid=2828727", "title": "Tour della nazionale di rugby XV del Sudafrica 1956", "text": ""}
{"id": "2828730", "revid": "486946", "url": "https://it.wikipedia.org/wiki?curid=2828730", "title": "Tour della nazionale di rugby XV del Sudafrica 1965", "text": ""}
{"id": "2828732", "revid": "486946", "url": "https://it.wikipedia.org/wiki?curid=2828732", "title": "Tour della nazionale di rugby XV del Sudafrica 1969-1970", "text": ""}
{"id": "2828733", "revid": "207192", "url": "https://it.wikipedia.org/wiki?curid=2828733", "title": "Tour della nazionale di rugby XV del Sudafrica 1971", "text": ""}
{"id": "2828734", "revid": "207192", "url": "https://it.wikipedia.org/wiki?curid=2828734", "title": "Tour della nazionale di rugby XV del Sudafrica 1974", "text": ""}
{"id": "2828735", "revid": "207192", "url": "https://it.wikipedia.org/wiki?curid=2828735", "title": "Tour della nazionale di rugby XV del Sudafrica 1980", "text": ""}
{"id": "2828737", "revid": "486946", "url": "https://it.wikipedia.org/wiki?curid=2828737", "title": "Tour della nazionale di rugby XV del Sudafrica 1981", "text": ""}
{"id": "2828739", "revid": "339392", "url": "https://it.wikipedia.org/wiki?curid=2828739", "title": "Tour della nazionale di rugby XV del Sudafrica 1992", "text": ""}
{"id": "2828740", "revid": "486946", "url": "https://it.wikipedia.org/wiki?curid=2828740", "title": "Tour della nazionale di rugby XV del Sudafrica 1993", "text": ""}
{"id": "2828741", "revid": "207192", "url": "https://it.wikipedia.org/wiki?curid=2828741", "title": "Tour della nazionale di rugby XV del Sudafrica 1995", "text": ""}
{"id": "2828742", "revid": "207192", "url": "https://it.wikipedia.org/wiki?curid=2828742", "title": "Tour della nazionale di rugby XV del Sudafrica 1996", "text": ""}
{"id": "2828743", "revid": "486946", "url": "https://it.wikipedia.org/wiki?curid=2828743", "title": "Tour della nazionale di rugby XV del Sudafrica 1997", "text": ""}
{"id": "2828744", "revid": "207192", "url": "https://it.wikipedia.org/wiki?curid=2828744", "title": "Tour della nazionale di rugby XV del Sudafrica 1998", "text": ""}
{"id": "2828745", "revid": "207192", "url": "https://it.wikipedia.org/wiki?curid=2828745", "title": "Tour della nazionale di rugby XV del Sudafrica 2000", "text": ""}
{"id": "2828748", "revid": "207192", "url": "https://it.wikipedia.org/wiki?curid=2828748", "title": "Tour della nazionale di rugby XV del Sudafrica 2001", "text": ""}
{"id": "2828749", "revid": "207192", "url": "https://it.wikipedia.org/wiki?curid=2828749", "title": "Tour della nazionale di rugby XV del Sudafrica 2002", "text": ""}
{"id": "2828752", "revid": "207192", "url": "https://it.wikipedia.org/wiki?curid=2828752", "title": "Tour della nazionale di rugby XV della Francia 1960", "text": ""}
{"id": "2828754", "revid": "131358", "url": "https://it.wikipedia.org/wiki?curid=2828754", "title": "Tour della nazionale di rugby XV del Sud Africa 1994", "text": ""}
{"id": "2828755", "revid": "207192", "url": "https://it.wikipedia.org/wiki?curid=2828755", "title": "Tour della nazionale di rugby XV della Francia 1968", "text": ""}
{"id": "2828756", "revid": "207192", "url": "https://it.wikipedia.org/wiki?curid=2828756", "title": "Tour della nazionale di rugby XV della Francia 1974", "text": ""}
{"id": "2828757", "revid": "263434", "url": "https://it.wikipedia.org/wiki?curid=2828757", "title": "Prodotto wedge", "text": ""}
{"id": "2828760", "revid": "207192", "url": "https://it.wikipedia.org/wiki?curid=2828760", "title": "Tour della nazionale di rugby XV della Francia 1979", "text": ""}
{"id": "2828761", "revid": "207192", "url": "https://it.wikipedia.org/wiki?curid=2828761", "title": "Tour della nazionale di rugby XV della Francia 1985", "text": ""}
{"id": "2828764", "revid": "207192", "url": "https://it.wikipedia.org/wiki?curid=2828764", "title": "Tour della nazionale di rugby XV della Francia 1993", "text": ""}
{"id": "2828765", "revid": "207192", "url": "https://it.wikipedia.org/wiki?curid=2828765", "title": "Tour della nazionale di rugby XV della Francia 1994", "text": ""}
{"id": "2828766", "revid": "81103", "url": "https://it.wikipedia.org/wiki?curid=2828766", "title": "Fur Formation", "text": ""}
{"id": "2828773", "revid": "207192", "url": "https://it.wikipedia.org/wiki?curid=2828773", "title": "Tour della nazionale di rugby XV del Galles 1978", "text": ""}
{"id": "2828774", "revid": "207192", "url": "https://it.wikipedia.org/wiki?curid=2828774", "title": "Tour della nazionale di rugby XV del Galles 1986", "text": ""}
{"id": "2828777", "revid": "207192", "url": "https://it.wikipedia.org/wiki?curid=2828777", "title": "Tour della nazionale di rugby XV del Galles 1996", "text": ""}
{"id": "2828779", "revid": "207192", "url": "https://it.wikipedia.org/wiki?curid=2828779", "title": "Tour della nazionale di rugby XV del Galles 1997", "text": ""}
{"id": "2828780", "revid": "207192", "url": "https://it.wikipedia.org/wiki?curid=2828780", "title": "Tour della nazionale di rugby XV del Galles 1998", "text": ""}
{"id": "2828781", "revid": "486946", "url": "https://it.wikipedia.org/wiki?curid=2828781", "title": "Tour della nazionale di rugby XV del Galles 1999", "text": ""}
{"id": "2828786", "revid": "207192", "url": "https://it.wikipedia.org/wiki?curid=2828786", "title": "Tour della nazionale di rugby XV della Georgia 2004-2007", "text": ""}
{"id": "2828787", "revid": "339392", "url": "https://it.wikipedia.org/wiki?curid=2828787", "title": "Tour della nazionale di rugby XV dell'Italia 1973", "text": ""}
{"id": "2828789", "revid": "486946", "url": "https://it.wikipedia.org/wiki?curid=2828789", "title": "Tour della nazionale di rugby XV dell'Italia 1974", "text": ""}
{"id": "2828790", "revid": "486946", "url": "https://it.wikipedia.org/wiki?curid=2828790", "title": "Tour della nazionale di rugby XV dell'Italia 1975", "text": ""}
{"id": "2828792", "revid": "486946", "url": "https://it.wikipedia.org/wiki?curid=2828792", "title": "Tour della nazionale di rugby XV dell'Italia 1979 1980", "text": ""}
{"id": "2828793", "revid": "486946", "url": "https://it.wikipedia.org/wiki?curid=2828793", "title": "Tour della nazionale di rugby XV dell'Italia 1981", "text": ""}
{"id": "2828794", "revid": "486946", "url": "https://it.wikipedia.org/wiki?curid=2828794", "title": "Tour della nazionale di rugby XV dell'Italia 1983", "text": ""}
{"id": "2828795", "revid": "484362", "url": "https://it.wikipedia.org/wiki?curid=2828795", "title": "Saraievo", "text": ""}
{"id": "2828796", "revid": "486946", "url": "https://it.wikipedia.org/wiki?curid=2828796", "title": "Tour della nazionale di rugby XV dell'Italia 1985", "text": ""}
{"id": "2828797", "revid": "486946", "url": "https://it.wikipedia.org/wiki?curid=2828797", "title": "Tour della nazionale di rugby XV dell'Italia 1986", "text": ""}
{"id": "2828799", "revid": "648716", "url": "https://it.wikipedia.org/wiki?curid=2828799", "title": "Ulaangom", "text": "Ulaangom (mongolo: \u0423\u043b\u0430\u0430\u043d\u0433\u043e\u043c, \"valle rossa\") \u00e8 la capitale della provincia dell'Uvs in Mongolia. Si trova a a sud-ovest dal lago Uvs Nuur e alle pendici dei monti Harhiraa (\u0425\u0430\u0440\u0445\u0438\u0440\u0430\u0430 \u0423\u0443\u043b\u0441), a sud del confine con la Russia e dalla capitale Ulaanbaatar.\nLa citt\u00e0 aveva 26.319 abitanti, al censimento del 2000. \u00c8 divisa in due aree suburbane: \"\u010candman\u2019\" (\u0427\u0430\u043d\u0434\u043c\u0430\u043d\u044c) e \"Uliasny H\u0117v\" (\u0423\u043b\u0438\u0430\u0441\u043d\u044b \u0425\u044d\u0432). Ospita un consolato della repubblica russa di Tuva mentre una sede di rappresentanza della provincia dell'Uvs \u00e8 presente nella capitale di Tuva, Kyzyl.\nVi sono monumenti risalenti all'era comunista, quali il monumento a \u00dbm\u017eaagijn C\u00e8d\u00e8nbal (\u042e\u043c\u0436\u0430\u0430\u0433\u0438\u0439\u043d \u0426\u044d\u0434\u044d\u043d\u0431\u0430\u043b, nato nella provincia dell'Uvs), leader mongolo che ha ricoperto la carica di primo ministro e segretario generale del Partito Rivoluzionario del Popolo Mongolo, tra il 1952 e il 1984."}
{"id": "2828800", "revid": "339392", "url": "https://it.wikipedia.org/wiki?curid=2828800", "title": "Tour della nazionale di rugby XV dell'Italia 1988 1989", "text": ""}
{"id": "2828801", "revid": "339392", "url": "https://it.wikipedia.org/wiki?curid=2828801", "title": "Tour della nazionale di rugby XV dell'Italia 1989", "text": ""}
{"id": "2828802", "revid": "339392", "url": "https://it.wikipedia.org/wiki?curid=2828802", "title": "Tour della nazionale di rugby XV dell'Italia 1990", "text": ""}
{"id": "2828803", "revid": "339392", "url": "https://it.wikipedia.org/wiki?curid=2828803", "title": "Tour della nazionale di rugby XV dell'Italia 1991", "text": ""}
{"id": "2828804", "revid": "486946", "url": "https://it.wikipedia.org/wiki?curid=2828804", "title": "Tour della nazionale di rugby XV dell'Italia 1994", "text": ""}
{"id": "2828805", "revid": "486946", "url": "https://it.wikipedia.org/wiki?curid=2828805", "title": "Tour della nazionale di rugby XV dell'Italia 1995", "text": ""}
{"id": "2828806", "revid": "486946", "url": "https://it.wikipedia.org/wiki?curid=2828806", "title": "Tour della nazionale di rugby XV dell'Italia 1997", "text": ""}
{"id": "2828807", "revid": "486946", "url": "https://it.wikipedia.org/wiki?curid=2828807", "title": "Tour della nazionale di rugby XV dell'Italia 1998", "text": ""}
{"id": "2828808", "revid": "486946", "url": "https://it.wikipedia.org/wiki?curid=2828808", "title": "Tour della nazionale di rugby XV dell'Italia 1999", "text": ""}
{"id": "2828810", "revid": "486946", "url": "https://it.wikipedia.org/wiki?curid=2828810", "title": "Tour della nazionale di rugby XV dell'Italia 2000", "text": ""}
{"id": "2828811", "revid": "486946", "url": "https://it.wikipedia.org/wiki?curid=2828811", "title": "Tour della nazionale di rugby XV dell'Italia 2001", "text": ""}
{"id": "2828812", "revid": "486946", "url": "https://it.wikipedia.org/wiki?curid=2828812", "title": "Tour della nazionale di rugby XV dell'Italia 2002", "text": ""}
{"id": "2828813", "revid": "486946", "url": "https://it.wikipedia.org/wiki?curid=2828813", "title": "Tour della nazionale di rugby XV dell'Italia 2003", "text": ""}
{"id": "2828816", "revid": "486946", "url": "https://it.wikipedia.org/wiki?curid=2828816", "title": "Tour della nazionale di rugby XV dell'Italia 2004", "text": ""}
{"id": "2828817", "revid": "486946", "url": "https://it.wikipedia.org/wiki?curid=2828817", "title": "Tour della nazionale di rugby XV dell'Italia 2005", "text": ""}
{"id": "2828818", "revid": "486946", "url": "https://it.wikipedia.org/wiki?curid=2828818", "title": "Tour della nazionale di rugby XV dell'Italia 2006", "text": ""}
{"id": "2828819", "revid": "486946", "url": "https://it.wikipedia.org/wiki?curid=2828819", "title": "Tour della nazionale di rugby XV dell'Italia 2007", "text": ""}
{"id": "2828823", "revid": "207192", "url": "https://it.wikipedia.org/wiki?curid=2828823", "title": "Tour della nazionale di rugby XV dell'Inghilterra 1972", "text": ""}
{"id": "2828824", "revid": "207192", "url": "https://it.wikipedia.org/wiki?curid=2828824", "title": "Tour della nazionale di rugby XV dell'Inghilterra 1973", "text": ""}
{"id": "2828826", "revid": "207192", "url": "https://it.wikipedia.org/wiki?curid=2828826", "title": "Tour della nazionale di rugby XV dell'Inghilterra 1975", "text": ""}
{"id": "2828827", "revid": "986213", "url": "https://it.wikipedia.org/wiki?curid=2828827", "title": "Caterina di Brandeburgo", "text": "Biografia.\nEra figlia di Giovanni Sigismondo di Brandeburgo e di Anna di Prussia.\nVenne data in moglie al principe di Transilvania Gabriele Bethlen che spos\u00f2 a Kaschau il 2 marzo 1626. Divenne la seconda moglie del principe, che era vedovo di Zsuzsanna K\u00e1rolyi da cui aveva avuto tre figli.\nPrima di morire, Bethlen assicur\u00f2 l'elezione a principessa di Transilvania alla moglie. Rimase al potere un anno, appoggiando il suo favorito Istv\u00e1n Cs\u00e1ky. Sceglie di essere succeduta da Giorgio I R\u00e1k\u00f3czi, la cui elezione avvenne di fatto il 1\u00ba dicembre 1630.\nA questo punto si ritit\u00f2 in Germania e si rispos\u00f2 il 27 agosto 1639 con Francesco Carlo di Sassonia-Lauenburg.\nMor\u00ec nel 1644 e non ebbe alcun figlio da nessun marito."}
{"id": "2828828", "revid": "207192", "url": "https://it.wikipedia.org/wiki?curid=2828828", "title": "Tour della nazionale di rugby XV dell'Inghilterra 1979", "text": ""}
{"id": "2828829", "revid": "207192", "url": "https://it.wikipedia.org/wiki?curid=2828829", "title": "Tour della nazionale di rugby XV dell'Inghilterra 1981", "text": ""}
{"id": "2828830", "revid": "486946", "url": "https://it.wikipedia.org/wiki?curid=2828830", "title": "Tour della nazionale di rugby XV dell'Inghilterra 1984", "text": ""}
{"id": "2828831", "revid": "2130352", "url": "https://it.wikipedia.org/wiki?curid=2828831", "title": "International Commerce Centre", "text": "L'International Commerce Centre (cinese tradizionale: \u73af\u7403\u8d38\u6613\u5e7f\u573a) (abbr. ICC Tower) \u00e8 un grattacielo di Hong Kong, parte del progetto di Union Square, costruito sulla sommit\u00e0 del Kowloon Station. Lo sviluppo dell'edificio \u00e8 stato coordinato congiuntamente da MTR Corporation Limited e da Sun Hung Kai Properties, operatori della metropolitana di Hong Kong.\n\u00c8 attualmente il grattacielo pi\u00f9 alto di Hong Kong e l'ottavo pi\u00f9 alto del mondo. Sun Hung Kai Properties, insieme ad un altro importante sviluppatore di Hong Kong, aveva gi\u00e0 co-sviluppato il precedente detentore del primato di edificio pi\u00f9 alto di Hong Kong: il 2 International Finance Centre.\nAl centesimo piano \u00e8 aperto lo SKY 100, osservatorio a 360\u00b0 sulla citt\u00e0.\nSviluppo.\nL'altezza dell'edificio \u00e8 stata ridotta rispetto alla proposta originale per via delle norme di Hong Kong, che vietano la costruzione di edifici che superino l'altezza delle montagne circostanti. L'edificio era stato originariamente nominato Kowloon Station Phase 7, ed era concepito per una altezza di 574 metri su 102 piani.\n\u00c8 stato progettato dallo studio di architettura americano Kohn Pedersen Fox Associates (KPF) in associazione con Wong &amp; Ouyang (HK) Ltd.\nInquilini.\nUn albergo a cinque stelle, gestito da Ritz-Carlton, occupa i primi 15 piani del grattacielo. La lobby dell'albergo \u00e8 a 425 metri da terra.\nMorgan Stanley e Credit Suisse hanno confermato di aver occupato 10 piani ciascuno mentre Deutsche Bank ha confermato l'uso di 12 piani, con il possibile ampliamento a 18.\nProgressi della costruzione.\nIl 15 ottobre 2008, la costruzione dell'edificio \u00e8 arrivata a 436 metri di altezza.\nIl centro commerciale Elements \u00e8 stato inaugurato nell'ottobre del 2007.\nTutti i lavori di costruzione sono stati temporaneamente arrestati il 13 settembre 2009 a causa di un incidente nel vano ascensore che ha ucciso sei lavoratori."}
{"id": "2828832", "revid": "207192", "url": "https://it.wikipedia.org/wiki?curid=2828832", "title": "Tour della nazionale di rugby XV dell'Inghilterra 1985", "text": ""}
{"id": "2828833", "revid": "486946", "url": "https://it.wikipedia.org/wiki?curid=2828833", "title": "Tour della nazionale di rugby XV dell'Inghilterra 1988", "text": ""}
{"id": "2828834", "revid": "207192", "url": "https://it.wikipedia.org/wiki?curid=2828834", "title": "Tour della nazionale di rugby XV dell'Inghilterra 1990", "text": ""}
{"id": "2828835", "revid": "486946", "url": "https://it.wikipedia.org/wiki?curid=2828835", "title": "Tour della nazionale di rugby XV dell'Inghilterra 1991", "text": ""}
{"id": "2828837", "revid": "207192", "url": "https://it.wikipedia.org/wiki?curid=2828837", "title": "Tour della nazionale di rugby XV dell'Inghilterra 1997", "text": ""}
{"id": "2828838", "revid": "486946", "url": "https://it.wikipedia.org/wiki?curid=2828838", "title": "Tour della nazionale di rugby XV dell'Inghilterra 1998", "text": ""}
{"id": "2828842", "revid": "207192", "url": "https://it.wikipedia.org/wiki?curid=2828842", "title": "Tour della nazionale di rugby XV della Scozia 1982", "text": ""}
{"id": "2828849", "revid": "207192", "url": "https://it.wikipedia.org/wiki?curid=2828849", "title": "Tour della nazionale di rugby XV della Scozia 1992", "text": ""}
{"id": "2828850", "revid": "207192", "url": "https://it.wikipedia.org/wiki?curid=2828850", "title": "Tour della nazionale di rugby XV della Scozia 1993", "text": ""}
{"id": "2828852", "revid": "207192", "url": "https://it.wikipedia.org/wiki?curid=2828852", "title": "Tour della nazionale di rugby XV della Scozia 1994", "text": ""}
{"id": "2828853", "revid": "207192", "url": "https://it.wikipedia.org/wiki?curid=2828853", "title": "Tour della nazionale di rugby XV della Scozia 1995", "text": ""}
{"id": "2828858", "revid": "207192", "url": "https://it.wikipedia.org/wiki?curid=2828858", "title": "Tour della nazionale di rugby XV della Spagna 2001", "text": ""}
{"id": "2828859", "revid": "486946", "url": "https://it.wikipedia.org/wiki?curid=2828859", "title": "Tour della nazionale di rugby XV di Figi 1924", "text": ""}
{"id": "2828860", "revid": "486946", "url": "https://it.wikipedia.org/wiki?curid=2828860", "title": "Tour della nazionale di rugby XV di Figi 1928", "text": ""}
{"id": "2828862", "revid": "486946", "url": "https://it.wikipedia.org/wiki?curid=2828862", "title": "Tour della nazionale di rugby XV di Figi 1939", "text": ""}
{"id": "2828865", "revid": "486946", "url": "https://it.wikipedia.org/wiki?curid=2828865", "title": "Tour della nazionale di rugby XV di Figi 1954", "text": ""}
{"id": "2828872", "revid": "1833487", "url": "https://it.wikipedia.org/wiki?curid=2828872", "title": "Filottrano", "text": "Filottrano \u00e8 un comune italiano di abitanti della provincia di Ancona nelle Marche.\nGeografia fisica.\nIl paese di Filottrano si trova in collina, a un'altezza media al di sotto dei 300 metri s.l.m. Dista circa 22\u00a0km dal capoluogo Ancona, circa 17\u00a0km da Osimo e Jesi, e circa 25\u00a0km da Macerata. Le campagne filottranesi, che circondano il paese, offrono un paesaggio suggestivo, sia d'inverno, quando tutto \u00e8 reso candido dalla neve, sia d'estate, quando \u00e8 possibile scorgere una bellissima variet\u00e0 di colori.\nStoria.\nPreistoria.\nLa presenza dell'uomo nell'Eneolitico \u00e8 largamente testimoniata da numerosi reperti archeologici emersi nel villaggio Capannilico sito nella zona di Ripabianca di Santa Paolina, nell'ultima collinetta nella sponda destra del Musone, prima del suo sbocco in pianura.\nDai Piceni all'Impero Romano.\nSuccessivamente, nel VI secolo a.C., i Galli Senoni si stanziarono perfino a Santa Paolina, ove venne rinvenuto un importantissimo sepolcreto, tra i pi\u00f9 interessanti d'Italia. Le usanze, i costumi e tutto ci\u00f2 che riguarda la cultura dei Galli sono descritte da Giulio Cesare nei suoi\" Commentarii de bello civili\", in cui talvolta la narrazione degli eventi bellici lascia spazio a veri e propri \"excursus etnografici\" sul modello dei pi\u00f9 grandi storici dell'antichit\u00e0, quali Erodoto e Tucidide. In epoca romana, venne costruita la colonia di Veragra presso l'attuale Fratte, ma l'insediamento venne saccheggiato e distrutto nel 568 d.C. dagli ostrogoti.\nMedioevo.\nLe prime fonti certe sulla fondazione di Filottrano risalgono al 1187 per opera di Papa Gregorio VIII, le quali danno la certezza di una reale esistenza gi\u00e0 in quegli anni di Filottrano. Etimologicamente \"Filottrano\" \u00e8 la sintesi della formula \"Mons Philiorum Optrani\", Monte dei figli di Ottrano, che la leggenda vuole sia il fondatore longobardo della citt\u00e0. I filottranesi nel Dopoguerra eressero una statua in suo onore che posero nella piazza principale, Piazza Mazzini. In principio Montefilottrano era solo un piccolo \"oppidum\", che fu con i secoli ingrandito sempre pi\u00f9. Nel corso dell'Alto prima e del Basso medioevo poi le abitazioni cittadine e le fortificazioni vengono ampliate, si notino al riguardo le mura castellane del XIV secolo circa. In quel tempo l'economia si basava sull'agricoltura, come dimostra la fitte rete di grotte sotto il paese, la quale serviva per tenere le provviste in tempo di carestia, di guerra o di particolare siccit\u00e0. Le grotte non sono visitabili, sebbene in alcuni locali si pu\u00f2 vedere il punto in cui si entrava. Sempre in epoca medievale Filottrano venne coinvolta nello scontro tra Guelfi e Ghibellini e per ragioni sia di confine che di interessi politico-religiosi alle vicine Cingoli (\"Cingulum\") e Osimo (\"Auximum\"), come attesta la famosa festa medievale dello \"Stivale\", che fa rivivere l'atmosfera molto suggestiva e affascinante di quei tempi.\nDi notevole importanza \u00e8 il grande monastero di Storaco (XII-XIII secolo, ma forse i primi insediamenti risalgono a sei secoli prima), oggi non pi\u00f9 esistente, ma fonti confermano che per le popolazioni limitrofe era un importante punto di pellegrinaggio. La leggenda vuole che il castello e il monastero siano stati abbattuti per ricavarne i mattoni necessari alla costruzione del paese. A causa di eventi bellici la chiesa restante \u00e8 stata in parte danneggiata e oggi \u00e8 stata completamente abbandonata, trascurandone il valore storico e artistico. Montefilottrano era circondato da molti altri \"castelli\", che da autonomi passarono sotto la soggezione del \"castrum\" pi\u00f9 grande per importanza e per la favorevole posizione pi\u00f9 elevata.\nEpoca moderna.\nNotevole importanza strategica ricopre la posizione in cui il paese si trova, tanto che fu un caposaldo che permise la risalita degli Alleati verso la liberazione del Centro e Nord Italia. Infatti tra il 1\u00ba e il 9 luglio 1944 vi combatt\u00e9 il \"Nembo\" nella Battaglia di Filottrano, che indubbiamente fu una delle pi\u00f9 eccellenti operazioni del Corpo Italiano di Liberazione ad \u00e8 ancora viva nella mente degli abitanti. Con il primo dopoguerra e l'et\u00e0 del benessere il paese crebbe sotto ogni punto di vista: da quello demografico a quello economico.\nDi Filottrano \u00e8 originaria la famiglia del poeta forlivese Aldo Spallicci.\nMonumenti e luoghi d'interesse.\nLe mura del castello di Filottrano cingono, ancora, il paese. \nIl vicolo \"Mura Castellane\" conosciuto dai Filottranesi per \"S\u00f3tta l'Andr\u00f3\", cio\u00e8 la discesa di comunicazione che al primo piano della fortezza porta nel fossato passando sotto il parapetto.\nArchitetture religiose.\nEdificio costruito nel XVIII secolo su una chiesa precedente del XIV secolo. Al suo interno possono arrivare opere pittoriche di autori italiani e stranieri. Si segnalano gli affreschi del tardo Trecento e del tardo Quattrocento che testimoniano la devozione della comunit\u00e0 di Filottrano nei secoli. Si segnalano la \"Nativit\u00e0 di Ges\u00f9\" attribuita a Gerrit van Honthorst (detto Gerardo delle Notti), la \"Decollazione di san Giovanni Battista\" di Ernest Van Schayck \"La Madonna Bella\", sempre attribuita allo stesso pittore e un quadro raffigurate \"Sant'Omobono\", protettore dei sarti e dei mercanti, eseguito da un pittore anonimo e la pala d\u2019altare, l\"'Assunzione di Maria in cielo\" di \u00c9tienne Parrocel.\nRisalente al XVI secolo, l'origine della chiesa \u00e8 da collegarsi ai conventuali che si stabilirono nel castello di monte Filottrano sin dal XIV secolo. Il tempio ad unica navata fu rimaneggiato nel XVIII secolo secondo lo stile dell'epoca. Si conservano all'interno tele di Filippo Bellini, Pompeo Morganti e Ercole Ramazzani. Dal punto di vista architettonico la balaustra in marmo rosa del Settecento \u00e8 tra le parti pi\u00f9 interessanti dell'edificio. Mentre all'esterno si \u00e8 conservato un portale del Quattrocento con le effigie dei nobili che lo commissionarono.\nChiesa delle Stimmate \nL'interno ottocentesco conserva un altare ligneo elegante con intagli e dorature. E' sentita la devozione popolare per il Crocefisso settecentesco considerato miracoloso. \nChiesa di San Cristoforo\nUna bolla di Onorio III del 1218 attesta che appartenne ai monaci di Santa Croce di Fonte Avellana anche se non si hanno elementi per risalire alla sua fondazione. L'edificio conserva affreschi quattrocenteschi che sono sopravvissuti ai lavori di riabbellimento dell'edificio nel '500. Il nuovo ciclo decorativo narra la storia di Giuseppe l'ebreo, mentre nell'abside si pu\u00f2 vedere la discesa della manna.\n(XVIII secolo): in restauro. La chiesa ha una facciata seicentesca.\n(XVIII secolo): esposizione permanente di statuine del presepe del Novecento leccese.\nCon affreschi di scuola marchigiana del Quattrocento. \n(IX secolo - XVI secolo): cadente\nArchitetture civili.\nEdificio in stile rinascimentale eretto a partire dal XVI secolo. La facciata venne compiuta nel XIX secolo. \nConserva nel sala della rappresentanza un ciclo di affreschi cinquecenteschi con scene di caccia.\nBiblioteca Emidio Bianchi \nComplesso seicentesco con elegante portone in legno intagliato.\nScalinata detta la \"Porticella\"\nRipercorrendo le scalette da via Mazzini, si arriva fino alla chiesa di Santa Maria degli Angeli. \nIn stile neoclassico e ristrutturata dall'architetto Pietro Ghinelli nel 1828-1832, la ha il giardino di verzura tra i pi\u00f9 grandi della regione Marche. Oggi, il complesso \u00e8 stato trasformato in struttura turistica.\nArte contemporanea.\nTeatro Torquis, opera dell'architetto Cristiano Toraldo di Francia \n\"Lafabbrica\" - spazio giovani. \nVilla Spada: location del film \"Il giovane favoloso\" (2014) di Mario Martone. \nSociet\u00e0.\nLingue e dialetti.\nIl dialetto di Filottrano rispecchia la posizione geografica in cui \u00e8 situato il comune: trattandosi di un centro della provincia di Ancona posto al confine di quella di Macerata, risente molto dell'influsso delle parlate di quest'ultima, presentando notevoli somiglianze coi vernacoli di Cingoli, Appignano e di Macerata stessa. \u00c8 un dialetto che si presenta perci\u00f2 di difficile classificazione, per cui sarebbe opportuno collocarlo in una zona mista \u201cgrigia\u201d, ovvero di transizione tra i dialetti \u201canconetani\u201d (o marchigiani centro-settentrionali) e quelli \u201cmaceratesi\u201d (o marchigiani centro-meridionali).\nLe caratteristiche \"anconetane\" sono evidenti specialmente:\nGli elementi \"maceratesi\" sono comunque predominanti, nonch\u00e9 pi\u00f9 vistosi, ed infatti sono riscontrabili: \nCultura.\nFeste.\nFestival\nFrazioni.\nDel comune di Filottrano fanno parte le frazioni di Montepulciano (1.98\u00a0km dal centro del comune), Cantalupo (7,62\u00a0km dal centro), Imbrecciata (1,96\u00a0km), Marinuccia (3,37\u00a0km), Montoro (6,98\u00a0km), Ponte Musone (5,95\u00a0km), San Biagio (6,17\u00a0km), San Pietro Marinuccia (2,82\u00a0km), Sant'Anna (2,71\u00a0km), Sant'Ignazio (4,06\u00a0km), Santa Maria (2,43\u00a0km) e Tornazzano (1,25\u00a0km)\nMontepulciano.\nNella frazione di Montepulciano (nel dialetto locale \"Montepulci\u00e0\" o \"Montepurgi\u00e0\") risiedono circa 100 abitanti. Sembra originario del paese il pittore del XV secolo Pietro di Domenico da Montepulciano, detto anche Pietro da Recanati, che l\u00ec aveva una bottega.\nSport.\nCalcio.\nFilottrano \u00e8 rappresentata da ben 3 formazioni: in Promozione c'\u00e8 la storica Filottranese, nata nel 1922, mentre la Leonessa Montoro disputa la Seconda Categoria. In Terza Categoria milita invece l'Atletico 2008.\nPallavolo.\nLa Polisportiva Filottrano Pallavolo nasce nel 1980 raccogliendo preesistenti esperienze amatoriali in questo sport. Dalla fine degli anni ottanta, grazie alla costruzione di un palazzetto dello sport nel comune, la societ\u00e0 comincia uno sviluppo pi\u00f9 costante e organico.\nLa societ\u00e0 vanta una ampio settore giovanile con squadre sia femminili che maschili, con squadre seniores partecipanti ai campionati regionali (una maschile e una femminile) e una squadra femminile che dalla stagione 2014-15 partecipa al campionato nazionale di Serie A2 ottenendo la promozione nel massimo campionato italiano al termine del campionato 2016-17.\nCalcio a 5.\nLa principale squadra di Calcio a 5 della citt\u00e0 \u00e8 la Nuova Ottrano che milita in serie C2.\nTennis.\nIl Tennis Club Ottrano ha contribuito alla costruzione del nuovo impianto coperto in funzione tutto l'anno 24 ore su 24 milita da molti anni nella serie C nazionale.Situato in via Gemme. Vicino \u00e8 situato il campo di pallavolo e sopra e sotto vi sono i campi da calcio. Varie squadre sia giovanili, sia seniores, maschi o femmine possono vantare la loro appartenenza al Circolo."}
{"id": "2828874", "revid": "486946", "url": "https://it.wikipedia.org/wiki?curid=2828874", "title": "Tour della nazionale di rugby XV di Figi 1972", "text": ""}
{"id": "2828875", "revid": "486946", "url": "https://it.wikipedia.org/wiki?curid=2828875", "title": "Tour della nazionale di rugby XV di Figi 1973", "text": ""}
{"id": "2828876", "revid": "486946", "url": "https://it.wikipedia.org/wiki?curid=2828876", "title": "Tour della nazionale di rugby XV di Figi 1974", "text": ""}
{"id": "2828877", "revid": "486946", "url": "https://it.wikipedia.org/wiki?curid=2828877", "title": "Tour della nazionale di rugby XV di Figi 1975", "text": ""}
{"id": "2828878", "revid": "486946", "url": "https://it.wikipedia.org/wiki?curid=2828878", "title": "Tour della nazionale di rugby XV di Figi 1976", "text": ""}
{"id": "2828879", "revid": "486946", "url": "https://it.wikipedia.org/wiki?curid=2828879", "title": "Tour della nazionale di rugby XV di Figi 1980", "text": ""}
{"id": "2828880", "revid": "486946", "url": "https://it.wikipedia.org/wiki?curid=2828880", "title": "Tour della nazionale di rugby XV di Figi 1981", "text": ""}
{"id": "2828881", "revid": "486946", "url": "https://it.wikipedia.org/wiki?curid=2828881", "title": "Tour della nazionale di rugby XV di Figi 1982", "text": ""}
{"id": "2828882", "revid": "486946", "url": "https://it.wikipedia.org/wiki?curid=2828882", "title": "Tour della nazionale di rugby XV di Figi 1983", "text": ""}
{"id": "2828885", "revid": "486946", "url": "https://it.wikipedia.org/wiki?curid=2828885", "title": "Tour della nazionale di rugby XV di Figi 1992", "text": ""}
{"id": "2828887", "revid": "486946", "url": "https://it.wikipedia.org/wiki?curid=2828887", "title": "Tour della nazionale di rugby XV di Figi 1994", "text": ""}
{"id": "2828888", "revid": "486946", "url": "https://it.wikipedia.org/wiki?curid=2828888", "title": "Tour della nazionale di rugby XV di Figi 1995", "text": ""}
{"id": "2828889", "revid": "486946", "url": "https://it.wikipedia.org/wiki?curid=2828889", "title": "Tour della nazionale di rugby XV di Figi 1996", "text": ""}
{"id": "2828890", "revid": "486946", "url": "https://it.wikipedia.org/wiki?curid=2828890", "title": "Tour della nazionale di rugby XV di Figi 1997", "text": ""}
{"id": "2828891", "revid": "486946", "url": "https://it.wikipedia.org/wiki?curid=2828891", "title": "Tour della nazionale di rugby XV di Figi 1998", "text": ""}
{"id": "2828892", "revid": "287204", "url": "https://it.wikipedia.org/wiki?curid=2828892", "title": "Zayd ou Hmad", "text": "\u00c8 nato in una famiglia molto religiosa di condizione modesta. Ha giocato un ruolo importante nella resistenza dei berberi nel sud del Marocco."}
{"id": "2828895", "revid": "486946", "url": "https://it.wikipedia.org/wiki?curid=2828895", "title": "Tour della nazionale di rugby XV di Figi 2004-2007", "text": ""}
{"id": "2828897", "revid": "486946", "url": "https://it.wikipedia.org/wiki?curid=2828897", "title": "Tour della nazionale di rugby XV di Figi 1969", "text": ""}
{"id": "2828898", "revid": "1782831", "url": "https://it.wikipedia.org/wiki?curid=2828898", "title": "Dark Horse Presents 141", "text": "Dark Horse Presents \u00e8 una collana di fumetti, edita mensilmente dalla casa editrice Dark Horse Comics, in cui appaiono brevi storie di alcuni classici protagonisti del panorama fumettistico americano.\nIl numero 141, pubblicato il 17 marzo 1999, era dedicato interamente alla serie Buffy l'ammazzavampiri che spopolava in quegli anni. Il mensile include pertanto 3 mini-storie di 8 pagine ciascuna dedicate a 3 protagonisti diversi del telefilm.\nLe prime due mini-storie, dedicate rispettivamente a Buffy ed Angel sono state poi inserite anche nei volumi (paperback) raccoglitori che la Dark Horse pubblicava nella collana di fumetti dedicata alla Cacciatrice (e in questo formato sono poi giunti anche in Italia, editi dalla Free Books): in questa seconda versione i fumetti sono stati anche colorati, mentre il mensile \u00e8 tassativamente pubblicato in bianco e nero. La terza mini-storia, quella dedicata a Giles non \u00e8 mai rientrata in nessun'altra pubblicazione della Dark Horse ed \u00e8 pertanto ancora inedita in Italia.\nTrama.\nCiao Luna.\nBuffy sta passeggiando a bordo spiaggia, bisognosa di un po' di solitudine, quando si imbatte in una creatura verde. La Cacciatrice attacca immediatamente ma la creatura la blocca e si difende chiedendogli perch\u00e9 lo ha attaccato, dal momento che costei non gli aveva fatto niente. La creatura verde racconta a Buffy di essere stata prescelta dal suo popolo di trovare un nuovo mondo dove vivere ma di aver fallito la missione: pertanto desidera morire piuttosto che tornare dal suo popolo.\nSenza poter rivelare alla creatura di essere anche lei una prescelta, Buffy viene prima scacciata dalla creatura per poi riceverne l'aiuto quando viene attaccata da quattro vampiri. Il gesto restituisce fiducia nella creatura che riparte per la sua missione.\nMaledetto!\nBuffy e Angel stanno combattendo un gruppo di vampiri. Uno di loro riconosce Angelus prima di finire impalettato dal vampiro in persona. Buffy cerca di consolare Angel e gli dice di non doversi sentire in colpa per tutti i crimini compiuti in passato. Angel, a questo punto, le racconta la storia di come \u00e8 diventato vampiro.\nDead Love.\nBuffy sta aspettando l'arrivo di Angel all'interno della biblioteca di Giles. Nel frattempo cerca tra i vari libri dell'Osservatore qualcosa che possa interessarla e si imbatte in suo un vecchio diario. Alla data 19 aprile, Giles scrive di essersi recato presso il negozio di libri di George Fogg e di averlo trovato particolarmente disperato a casa di alcuni fantasmi di donne recentemente scomparse che tormentavano l'uomo. Fattosi raccontare l'intera vicenda, Giles decide di aiutarlo ed in breve risalgono ad un uomo, cliente abituale di Fogg, depresso per la morte della fidanzata e, curiosamente, assiduo acquirente di libri sul come richiamare e trasferire le anime. Penetrati in casa sua, Giles e Fogg scoprono il macabro tentativo dell'uomo, Jaim\u00e8 Agrafe, di ridare vita all'anima della fidanzata usando i corpi delle donne che tormentano il libraio. Agrafe si scaglia su di loro aggredendoli con un coltello ma viene fermato e ucciso dallo zombie della sua fidanzata, stanca di non riuscire a trovare l'eterno riposo.\nI due fidanzati possono ora stare insieme nell'oltretomba."}
{"id": "2828900", "revid": "1442080", "url": "https://it.wikipedia.org/wiki?curid=2828900", "title": "Open di Francia 2007 - Singolare ragazzi", "text": "Uladzimir Ihnacik ha battuto in finale Greg Jones 6-3, 6-4."}
{"id": "2828905", "revid": "339392", "url": "https://it.wikipedia.org/wiki?curid=2828905", "title": "Tasto alt", "text": ""}
{"id": "2828906", "revid": "767487", "url": "https://it.wikipedia.org/wiki?curid=2828906", "title": "Zeiten \u00e4ndern dich (film)", "text": "Zeiten \u00e4ndern dich \u00e8 un film biografico del 2010, diretto da Uli Edel, con protagonista il celebre rapper Bushido.\nLa pellicola \u00e8 uscita nelle sale della Germania a Berlino il 3 febbraio 2010.\nTrama.\nAnis Mohamed Youssef Ferchichi, nome d'arte di Bushido, \u00e8 in tourn\u00e9e con i suoi amici; festeggiando il suo 26\u00ba compleanno riceve una cartolina postale del padre, con il quale ha avuto dei problemi durante l'infanzia, con il numero di telefono e il luogo in cui si trova; attraverso un flashback, viene raccontato come cominci\u00f2 a spacciare droga e di come ha conosciuto Selina, che diventer\u00e0 la sua ragazza. Prima del concerto, chiama suo padre, aggredendolo verbalmente; dopo si sfoga al microfono creando la canzone \"Reich mir nich deine Hand\" (Non accostarmi la tua mano).\nViene mostrato Anis da adolescente, quando viene invitato dalla famiglia di Selina, una delle famiglie pi\u00f9 ricche di Berlino, dalla quale \u00e8 criticato per non aver frequentato la scuola. Nonostante fosse caduto in una trappola, durante la vendita della droga, Anis ed un suo compare riescono a fuggire, tuttavia sua madre viene aggredita e minacciata con una pistola, mentre suo fratello piccolo \u00e8 chiuso a chiave nella sua camera; dopo questo episodio, Anis decide di smettere la sua attivit\u00e0 illecita. Tuttavia viene comunque arrestato dalla polizia, per la droga presente nel suo zaino. Il giudice gli commina tre anni di lavori socialmente utili; in carcere conosce Fler (Patrick Losensky), che diventa il suo amico.\nBushido presenta alla mamma Selina dove si apre il discorso sul padre di Bushido; Selina decide poi di portare Bushido a D\u00fcsseldorf, per incontrare il padre, ma l'incontro non ha un esito positivo. Dopo una spiegazione su nome \"Bushido\", si fa tatuare sulla parte destra del collo una B, disegnandolo inoltre su un treno. Bushido e Selina hanno poi una discussione, durante la quale la ragazza critica il suo comportamento e la scelta di farsi il tatuaggio; Selina decide di rompere la loro storia, cosa che provoca la reazione di Bushido, che la ferisce. Selina, sanguinante, se ne va sgommando con la sua auto.\nNei giorni successivi Bushido cerca di rintracciare Selina, che tuttavia non vuole parlare con lui. Il ragazzo la cerca a casa e, nonostante la madre della giovane gli avesse detto che non c'era, la vede dalla finestra. Sconsolato, torna a casa sua dove guarda in televisione gli attentati dell'11 settembre 2001. Bushido firm\u00f2 per la Label indipendente \"Hardcore\" (Hardcore \u00e8 il nome che viene usato nel film, ma in verit\u00e0 si tratta della Label Aggro Berlin) con Fler; per problemi contrattuali, decise che, dopo una determinata somma di denaro e due album (Carlo, Cokxxx, Nutten e Vom Bordstein bis zur Skyline), avrebbe lasciato l'etichetta. Attraverso un suo amico tuttavia, riusc\u00ec a costringere il proprietario a scogliere il contratto che legava Bushido alla Hardcore. Nel 2004 fond\u00f2 la sua Label indipendente\"ersguterjunge\" e fece un enorme successo in tutta la Germania, fece amicizia con Kay One (Kenneth Gl\u00f6ckler), vincendo anche il titolo di \"miglior album\", \"miglior video\" e fu la \"Cometa 2008\", conquistando diversi dischi d'oro.\nDopo uno scontro fuori da una discoteca, Bushido e i suoi compagni vennero arrestati dalla polizia; in carcere Bushido fece un mini-concerto per tutti i carcerati, cantando la canzone \"23 Stunde Zellen\". In seguito pagarono la cauzione di 100.000 euro per uscire dal carcere, cominciandosi a preparare per il suo primo concerto a Berlino. Prima di questo evento gli dissero che suo padre era malato. And\u00f2 a D\u00fcsseldorf dal padre, perdonandolo, e lo port\u00f2 con s\u00e9 al concerto. Ad inizio concerto, Bushido non era ancora arrivato e Kay One disse a Karel Gott di iniziare con una sua canzone rap. Dopo l'arrivo di Bushido, sotto la base di \"F\u00fcr immer jung\" cantata da Bushido, il padre e la madre di Anis si rincontrarono, abbracciandosi e piangengo. Poi la mamma con il pap\u00e0 e il fratello andarono dietro le quinte a vedere Bushido che stava cantando la canzone con Karel Gott. Poi cant\u00f2 la canzone \"Alles wird gut\", ma cantando vide Selina con il suo nuovo ragazzo; lui si ferm\u00f2 e dopo un paio di secondi sorrise, anche Selina sorrise, e continu\u00f2 a cantare per il resto del concerto."}
{"id": "2828908", "revid": "465664", "url": "https://it.wikipedia.org/wiki?curid=2828908", "title": "Libraio", "text": ""}
{"id": "2828914", "revid": "92723", "url": "https://it.wikipedia.org/wiki?curid=2828914", "title": "Open di Francia 2007 - Singolare ragazze", "text": "Aliz\u00e9 Cornet ha battuto in finale Mariana Duque Mari\u00f1o 4-6, 6-1, 6-0."}
{"id": "2828915", "revid": "287204", "url": "https://it.wikipedia.org/wiki?curid=2828915", "title": "Hostivit", "text": ""}
{"id": "2828919", "revid": "1714743", "url": "https://it.wikipedia.org/wiki?curid=2828919", "title": "Ugo VII di Lusignano", "text": "Biografia.\nInfanzia.\nCome ci conferma il documento n\u00b0 157, datato 1087, del \"Chartes de l'abbaye de Nouaill\u00e9 de 678 \u00e0 1200\", Ugo era figlio primogenito del sesto Signore di Lusignano, Ugo VI, detto \"il Diavolo (le Diable)\" e di Ildegarda di Thouars (quinta decade del secolo XI-dopo il 1100), che, sempre secondo il documento n\u00b0 157 del \"Chartes de l'abbaye de Nouaill\u00e9 de 678 \u00e0 1200\", era figlia del visconte Amalrico di Thouars e della sua prima moglie, Armengarda di Maul\u00e9on.Secondo il \"Chronicon sancti Maxentii Pictavensis, Chroniques des Eglises d'Anjou\" anno 1060 Ugo VI, detto \"il Diavolo (le Diable)\", era figlio primogenito del quinto Signore di Lusignano, Ugo V, detto \"il Pio (le D\u00e9bonnaire)\" e di Almodis de La Marche, figlia di Bernardo I de la Marche (ca. 991- 16 giugno 1047) conte de la Marche e di Amelia de Ras\u00e9s (? - \u2020 1053). Il nome della madre, ripreso da un documento del 1053 (\"Almodis comitissa, filia que es Amelie comitisse\") \u00e8 citato dallo storico Jos\u00e9 Enrique Ruiz Domenec nel suo libro \"Quan els vescomtes de Barcelona eren\" (Barcelona, 2006) a pag. 320 (ho consultato il libro, ma purtroppo non sono riuscito a trovare alcun documento con la frase citata.\nGiovinezza.\nUgo viene citato per la prima volta nel documento n\u00b0 145, datato tra il 1077 ed il 1091, del \"Chartes de l'abbaye de Nouaill\u00e9 de 678 \u00e0 1200\", in cui il padre Ugo VI consente ad una donazione assieme ai figli Ugo, detto Bruno e Rorgone (\"Ugone de Liziniaco et filiis eius Ugone videlicet Bruno atque Rorgone\")\nCome ci conferma il gi\u00e0 citato documento n\u00b0 157, datato 1087, del \"Chartes de l'abbaye de Nouaill\u00e9 de 678 \u00e0 1200\", Ugo VI, prima della partenza per la Spagna, per combattere i Saraceni (\"Ugo Liziniacensis, pro remedio animae meae, contra Saracenos in Hispaniam iturus\"), fece una donazione col consenso della moglie Ildegarda ed i figli Ugo detto il Bruno e Rorgone (\"uxore mea Aldearde et filiis meis Ugone Bruno atque Rorgone\"){.\nSignore di Lusignano.\nSecondo il \"Chronicon sancti Maxentii Pictavensis, Chroniques des Eglises d'Anjou\" anno 1110, Ugo VI il Diavolo mor\u00ec proprio in quell'anno (1110). Come signore di Lusignano gli subentr\u00f2 il figlio, anche lui di nome Ugo (Ugo VII detto il Bruno) e come ci conferma anche il documento n\u00b0 CCLXVIII del \"Chartes et documents pour servir \u00e0 l'histoire de l'abbaye de Saint-Maixent, vol 1\", datato 1118, in cui Ugo (\"Hugo Brunus de Liziniaco\"), in cui si riconosce vassallo del monastero di Saint-Maixent, assieme alla moglie, Sarracina, ed ai figli, Ugo e Guglielmo (uxore mea Sarracena et filiis meis Hugone et Guillelmo) .\nIl gi\u00e0 citato documento n\u00b0 197, di data imprecisata (tra il 1115 ed il 1140), del \"Chartes de l'abbaye de Nouaill\u00e9 de 678 \u00e0 1200\", riporta che Ugo VII il Bruno (\"Ugo Brunus\"), col consenso della moglie Sarracina e dei figli rinunci\u00f2 ai suoi diritti su una propriet\u00e0, nei pressi di Fronteniacum in favore dell'abbazia di Nouaill\u00e9.\nVerso il 1120, Ugo, assieme alla moglie e a tutti i figli (\"Ugo Brunus et uxor sua Sarracena infantesque illorum\") fece una donazione alla chiesa di Saint-Cyprien, come ci conferma il documento n\u00b0 500 del \"Cartulaire de l'abbaye de Saint-Cyprien de Poitiers : (931-1155)]\".\nIn quel periodo, Ugo, tra il 1120 ed il 1135, assieme ad altri baroni partecip\u00f2 alla difesa del castello di Montignac-Charente, messo sotto assedio dal Conte d'Angoul\u00eame, Vulgrin II, come ci riferisce la \"Historia Pontificum et Comitum Engolismensis\", al capitolo XXXV.\nIl documento n\u00b0 CXXX, del 1143, del \"Cartulaire du chapitre Saint-Hilaire-le-Grand de Poitiers\" (non consultato) ci informa che Ugo VII il Bruno ed il figlio, Ugo rinunciarono ai diritti acquisiti (usurpati) sulla chiesa di Sant'Ilario di Poitiers (\u00c9glise Saint-Hilaire le Grand); il documento \u00e8 controfirmato anche dalla moglie di Ugo VII, Sarracina, dal figlio Guglielmo e dalla moglie di quest'ultimo, Denise.\nL'anno successivo (1144), risulta dal documento n\u00b0 XII del \"CHAMPOLLION-FIGEAC AIM\u00c9, M\u00e9moires du Cardinal de Retz - Tome II\" (non consultato), che Ugo il Bruno, assieme ai suoi cinque figli maschi, fu perdonato per l'ingiustizia perpetrata ai danni della chiesa di \"San Pietro Pictavino\" de La Celle, nella contea di Poitiers; secondo lo storico americano, Sidney Painter, nel suo \"The Lords of Lusignan in the Eleventh and Twelfth Centuries\", per evitare la scomunica Ugo ammise le sue colpe, fece penitenza e promise di saldare il suo debito, mentre i figli promisero sulla tomba della madre, Sarracina, di mantenere la promessa.\nSpedizione in Terra Santa.\nCome suo padre si rec\u00f2 in Terra Santa e, nel 1147, prese parte alla seconda crociata, al seguito del re di Francia Luigi VII e di Eleonora d'Aquitania, come ci conferma il capitolo X dalla \"Vie de Louis le Gros par Suger, suivie de l'Histoire du roi Louis VII (Paris) De Glorioso Rege Ludovico, Ludovici filio\" e pare abbia combattuto in Terra Santa, tra il 1148 e il 1149.\nUltimi anni e morte.\nRientrato in Francia tra il 1149 e il 1150, Ugo il Bruno poco dopo mor\u00ec, verso il 1151. Come signore di Lusignano gli subentr\u00f2 il figlio primogenito, anche lui di nome Ugo.\nDiscendenza.\nUgo da Sarracina ebbe sei figli (oppure due dalla prima moglie e quattro da Sarracina):"}
{"id": "2828923", "revid": "1442080", "url": "https://it.wikipedia.org/wiki?curid=2828923", "title": "Dactylorhiza saccifera", "text": "Dactylorhiza saccifera \u00e8 una pianta erbacea appartenente alla famiglia delle Orchidacee.\nEtimologia.\nL'epiteto specifico (\"saccifera\" = a forma di sacco) si riferisce alla forma dello sperone.\nIl binomio scientifico di questa pianta inizialmente era \"Orchis saccifera\", proposto dal botanico Adolphe Th\u00e9odore Brongniart (1801 \u2013 1876) nel 1832, modificato successivamente in quello attualmente accettato (\"Dactylorhiza maculata\" subsp. \"saccifera\"), proposto dal botanico ungherese K\u00e1roly Rezs\u0151 So\u00f3 (1903 \u2013 1980) nel 1962.\nDescrizione.\nQuesta pianta \u00e8 alta da 25 a 90\u00a0cm. La forma biologica \u00e8 geofita bulbosa (G bulb), ossia \u00e8 una pianta perenne erbacea che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, organi di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni\nRadici.\nLe radici sono fascicolate e secondarie da bulbo, e si trovano nella parte superiore dei bulbi.\nFoglie.\nLe foglie sono oblunghe o ovalo-lanceolate, carenate e ripiegate verso l'alto e comunque a disposizione eretta (quasi patente); la superficie presenta delle \"macchie\" scure (da cui il nome della specie) a forma ellissoide-allungata; sono presenti inoltre delle nervature parallele (non troppo evidenti) disposte longitudinalmente. Le foglie possono essere sia radicali (o basali) che caulinari; entrambe sono amplessicauli e abbraccianti il fusto (quelle inferiori abbracciano il fusto fino a met\u00e0 della loro lunghezza).\nInfiorescenza.\nL'infiorescenza \u00e8 composta da fiori raccolti in dense spighe. Nella prima fioritura la forma dell'infiorescenza \u00e8 conica, poi a fine fioritura si stabilizza in una forma pi\u00f9 cilindrica. I fiori sono posti alle ascelle di brattee membranose a forma lanceolato-lineare e lunghe pi\u00f9 dei fiori (possono presentarsi rosseggianti all'apice). I fiori inoltre sono resupinati, ruotati sottosopra tramite torsione dell'ovario; in questo caso il labello \u00e8 volto in basso. Lunghezza delle brattee inferiori: 3 \u2013 4\u00a0cm.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). I colori variano dal rosa chiaro fino al porpora ed anche al bianco con screziature pi\u00f9 scure presenti soprattutto sul labello (a volte anche ai margini dei tepali).\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nDistribuzione e habitat.\nQuesta specie ha un areale steno-mediterraneo centro-orientale. La specie \u00e8 presente in Sicilia e Italia del sud (forse in Sardegna e comunque in Corsica)). Fuori dall'Italia \u00e8 diffusa dal centro del bacino del Mediterraneo fino alla Mesopotamia\nL'habitat tipico di questa pianta sono i boschi di latifoglie e i boschi cedui umidi, oppure i prati bagnati. Il substrato preferito \u00e8 calcareo con pH basico su terreno bagnato. Sui rilievi queste piante si possono trovare da 200 fino a 1850 ; frequentano quindi i seguenti piani vegetazionali: collinare, montano e in parte subalpino.\nSistematica.\nAll'interno del genere \"Dactylorhiza\" \"D. saccifera\" fa parte della sezione \"Maculatae\" caratterizzata dall'avere dei tuberi profondamente divisi in diversi tubercoli e lo sperone del labello pi\u00f9 breve dell'ovario (nell'altra sezione \"Sambucinae\" i tuberi sono divisi solamente all'apice e lo sperone \u00e8 pi\u00f9 lungo dell'ovario).\nIl numero cromosomico di \"D. saccifera\" \u00e8: 2n = 40\nVariabilit\u00e0.\n\"Dactylorhiza saccifera\" fa parte del gruppo \"Group of Dactylorhiza maculata\" La struttura interna di questo gruppo \u00e8 ancora in via di definizione e non trova concordi i vari specialisti del settore. La causa principale di queste difficolt\u00e0 sono dovute alla facilit\u00e0 di ibridazione tra le varie entit\u00e0 ma anche a fenomeni di introgressione: si fissano cos\u00ec in una data area delle popolazioni con caratteri intermedi per cui i vari areali sono di difficile delimitazione. Un altro motivo deriva dalla capacit\u00e0 di queste piante di adattarsi velocemente e facilmente ad ambienti diversi e substrati diversi.\nIbridi.\nNell'elenco che segue sono indicati alcuni ibridi interspecifici:\nAltri ibridi non presenti in Italia;\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nUna specie molto simile \u00e8 \"Dactylorhiza majalis\"; si distingue per i seguenti caratteri: le macchie delle foglie sono meno allungate, le brattee dell'infiorescenza sono pi\u00f9 lunghe e quelle inferiori travalicano l'infiorescenza stessa, quest'ultima tende ad essere meno cilindrica (un po' pi\u00f9 globosa), il fusto \u00e8 cavo (e non pieno), le foglie sono leggermente pi\u00f9 grandi.\nPu\u00f2 inoltre essere confusa con \"Dactylorhiza incarnata\" o con \"Dactylorhiza traunsteineri\", ma queste due orchidee sono pi\u00f9 rare e inoltre la prima ha non ha le foglie maculate, mentre la seconda ha un portamento decisamente pi\u00f9 gracile ed esile.\nUsi.\nGiardinaggio.\nL'uso che attualmente viene fatto di queste piante \u00e8 nel giardinaggio rustico e alpino.\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2828930", "revid": "155634", "url": "https://it.wikipedia.org/wiki?curid=2828930", "title": "Open di Francia 2007 - Doppio ragazzi", "text": "Thomas Fabbiano e Andrei Karatchenia hanno battuto in finale Kellen Damico e Jonathan Eysseric 6-4, 6-0."}
{"id": "2828935", "revid": "30376570", "url": "https://it.wikipedia.org/wiki?curid=2828935", "title": "Martin D. Kamen", "text": ""}
{"id": "2828936", "revid": "155634", "url": "https://it.wikipedia.org/wiki?curid=2828936", "title": "Open di Francia 2007 - Doppio ragazze", "text": "Ksenija Milevskaja e Urszula Radwa\u0144ska hanno battuto in finale Sorana C\u00eerstea e Alexa Glatch 6-1, 6-4."}
{"id": "2828939", "revid": "30376656", "url": "https://it.wikipedia.org/wiki?curid=2828939", "title": "H.G. Rickover", "text": ""}
{"id": "2828940", "revid": "305248", "url": "https://it.wikipedia.org/wiki?curid=2828940", "title": "H &amp; K CAWS", "text": ""}
{"id": "2828942", "revid": "22475", "url": "https://it.wikipedia.org/wiki?curid=2828942", "title": "Sommergibile atomico", "text": ""}
{"id": "2828948", "revid": "1305772", "url": "https://it.wikipedia.org/wiki?curid=2828948", "title": "Figlie di Maria (disambigua)", "text": ""}
{"id": "2828950", "revid": "1566286", "url": "https://it.wikipedia.org/wiki?curid=2828950", "title": "Ollie Barbieri", "text": "Carriera.\nIn un'intervista, Ollie ha dichiarato di aver partecipato alle audizioni di \"Skins\" nella sua scuola solo per una scommessa. Tuttavia, nel 2008, \u00e8 stato effettivamente scelto per il ruolo di JJ Jones.\nVita privata.\nOllie Barbieri ha studiato alla scuola Ralph Allen School ed \u00e8 per un quarto italiano da parte di padre. Oltre a studiare spagnolo, attualmente si interessa di linguistica. Musicalmente, ama la drum and bass e suona il basso. \u00c8, inoltre, un surfista.\nPer quanto riguarda la sua vita sentimentale, \u00e8 fidanzato. Se ne ha testimonianza grazie ad un intervento sul blog Twitter di Kaya Scodelario, sua co-star in \"Skins\" nel ruolo di Effy Stonem. La notizia \u00e8 stata confermata dallo stesso Ollie."}
{"id": "2828951", "revid": "461603", "url": "https://it.wikipedia.org/wiki?curid=2828951", "title": "Nika Piliyev", "text": ""}
{"id": "2828959", "revid": "287204", "url": "https://it.wikipedia.org/wiki?curid=2828959", "title": "Soren Skov", "text": ""}
{"id": "2828971", "revid": "89146", "url": "https://it.wikipedia.org/wiki?curid=2828971", "title": "Francesco Giulio Baghino", "text": ""}
{"id": "2828972", "revid": "1318658", "url": "https://it.wikipedia.org/wiki?curid=2828972", "title": "Squamish", "text": ""}
{"id": "2828973", "revid": "1543377", "url": "https://it.wikipedia.org/wiki?curid=2828973", "title": "Squamish (popolo)", "text": "Gli Squamish, in lingua squamish Skwxw\u00fa7mesh (), storicamente traslitterato anche come Skokomish (denominazione caduta in disuso anche a causa dell'omonimia con un popolo dello Stato di Washington), sono un popolo di nativi americani originari dell'odierna Columbia Britannica, in Canada. Al 2012, la popolazione della Nazione Squamish contava 3.893 persone.\nIl nome \"squamish\" significa \"gente dell'acqua sacra\". La lingua squamish \u00e8 considerata appartenente al gruppo delle lingue Salish ed \u00e8 categorizzata come quasi estinta (nel 2010 si contavano appena 10 persone in grado di parlarla fluentemente).\nIl territorio tradizionale degli Squamish si estendeva, da sud a nord, da Point Grey verso Roberts Creek sulla Sunshine Coast, fino all'Howe Sound. La parte settentrionale comprendeva i fiumi Squamish, Cheakamus, Elaho e Mamquam; lungo il corso del Cheakamus si estendeva fino a oltre Whistler. La parte sudorientale del territorio includeva l'Indian Arm, sul Burrard Inlet, fino a False Creek e alla baia degli Inglesi.\nOggi, gli Squamish vivono principalmente in sette comunit\u00e0, situate a West Vancouver, North Vancouver, e nei dintorni di Squamish."}
{"id": "2828976", "revid": "486946", "url": "https://it.wikipedia.org/wiki?curid=2828976", "title": "Jacques von Hamsterviel", "text": ""}
{"id": "2828977", "revid": "339392", "url": "https://it.wikipedia.org/wiki?curid=2828977", "title": "The New Woody Woodpecker Show", "text": ""}
{"id": "2828978", "revid": "339392", "url": "https://it.wikipedia.org/wiki?curid=2828978", "title": "Trattato di Rijsvijck", "text": ""}
{"id": "2828979", "revid": "339392", "url": "https://it.wikipedia.org/wiki?curid=2828979", "title": "Listino regionale", "text": ""}
{"id": "2828980", "revid": "339392", "url": "https://it.wikipedia.org/wiki?curid=2828980", "title": "Listini regionali", "text": ""}
{"id": "2828981", "revid": "287204", "url": "https://it.wikipedia.org/wiki?curid=2828981", "title": "Torneo di Wimbledon 1995", "text": "Il Torneo di Wimbledon 1995 \u00e8 stata la 109\u00aa edizione del Torneo di Wimbledon e terza prova stagionale dello Slam per il 1995.Si \u00e8 giocato dal 26 giugno al 9 luglio 1995. Il torneo ha visto vincitore nel singolare maschile lo statunitense Pete Sampras che ha sconfitto in finale in 4 set il tedesco Boris Becker col punteggio di 6-7 (5-7), 6-2, 6-4, 6-2.\nNel singolare femminile si \u00e8 imposta la tedesca Steffi Graf che ha battuto in finale in 3 set la spagnola Arantxa S\u00e1nchez Vicario. Nel doppio maschile hanno trionfato gli australiani Todd Woodbridge e Mark Woodforde, il doppio femminile \u00e8 stato vinto dalla coppia formata da Jana Novotn\u00e1 e Arantxa S\u00e1nchez Vicario e nel doppio misto hanno vinto Martina Navr\u00e1tilov\u00e1 con Jonathan Stark.\nRisultati.\nSingolare maschile.\n Pete Sampras ha battuto in finale Boris Becker 6\u20137 (5\u20137), 6\u20132, 6\u20134, 6\u20132\nSingolare femminile.\n Steffi Graf ha battuto in finale Arantxa S\u00e1nchez Vicario 4\u20136, 6\u20131, 7\u20135\nDoppio maschile.\n Todd Woodbridge / Mark Woodforde hanno battuto in finale Rick Leach / Scott Melville 7\u20135, 7\u20136 (10\u20138), 7\u20136 (7\u20135)\nDoppio femminile.\n Jana Novotn\u00e1 / Arantxa S\u00e1nchez Vicario hanno battuto in finale Gigi Fern\u00e1ndez / Nata\u0161a Zvereva 5\u20137, 7\u20135, 6\u20134\nDoppio misto.\n Martina Navr\u00e1tilov\u00e1 / Jonathan Stark hanno battuto in finale Gigi Fern\u00e1ndez / Cyril Suk 6\u20134, 6\u20134\nJunior.\nSingolare ragazzi.\n Olivier Mutis ha battuto in finale Nicolas Kiefer 6\u20132, 6\u20132\nSingolare ragazze.\n Aleksandra Olsza ha battuto in finale Tamarine Tanasugarn 7\u20135, 7\u20136 (8\u20136)\nDoppio ragazzi.\n Martin Lee / James Trotman hanno battuto in finale Alejandro Hern\u00e1ndez / Mariano Puerta 7\u20136 (7\u20132), 6\u20134\nDoppio ragazze.\n Cara Black / Aleksandra Olsza hanno battuto in finale Trudi Musgrave / Jodi Richardson 6\u20130, 7\u20136 (7\u20135)"}
{"id": "2828982", "revid": "200568", "url": "https://it.wikipedia.org/wiki?curid=2828982", "title": "Fascolarto", "text": ""}
{"id": "2828984", "revid": "1305772", "url": "https://it.wikipedia.org/wiki?curid=2828984", "title": "Listino", "text": "Listino"}
{"id": "2828985", "revid": "339392", "url": "https://it.wikipedia.org/wiki?curid=2828985", "title": "Listini", "text": ""}
{"id": "2828987", "revid": "1563111", "url": "https://it.wikipedia.org/wiki?curid=2828987", "title": "Amalfi", "text": "Amalfi \u00e8 un comune italiano di abitanti della provincia di Salerno in Campania.\nFiorente repubblica marinara in epoca alto-medievale (assieme a Genova, Pisa e Venezia), \u00e8 altres\u00ec nota per aver dato il nome alle Tavole amalfitane, un codice marittimo adoperato in tutta l'area mediterranea dal XII al XVI secolo.\nNel 1997 alla Costiera amalfitana, di cui Amalfi \u00e8 il principale centro geografico e storico, \u00e8 stato riconosciuto il titolo di Patrimonio dell'Umanit\u00e0 dell'UNESCO.\nGeografia fisica.\nTerritorio.\nAmalfi d\u00e0 il nome all'omonimo tratto della penisola su cui sorge, la costiera amalfitana.\nClima.\nIl clima \u00e8 di tipo mediterraneo, con inverni miti e piovosi ed estati calde e assolate ma quasi mai afose.\nIn base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +10,7\u00a0\u00b0C; quella del mese pi\u00f9 caldo, agosto, \u00e8 di +26,8\u00a0\u00b0C.\nOrigini del nome.\nIl toponimo \u00e8 di sicura origine romana ma con due ipotesi: a) derivazione da Melfi, citt\u00e0 lucana, i cui transfughi giunsero sulla costiera fondando la citt\u00e0; b) derivazione dalla \"gens\" romana Amarfia (I secolo d.C.).\nStoria.\nLa sua fondazione viene ricondotta ai Romani (il suo stemma reca la scritta \"Descendit ex patribus romanorum\"), anche se per il toponomastico Giovanni Alessio potrebbe essere ancora anteriore, risalendo ai navigatori egei in epoca precedente alla Magna Grecia. A partire dal IX secolo Amalfi divenne la prima repubblica marinara italiana, grazie alla sua posizione inaccessibile sulla scogliera amalfitana, ed entr\u00f2 in competizione con Pisa, Venezia e Genova.\nIl Codice Marittimo di Amalfi, meglio noto col nome di \"Tavole amalfitane\", ebbe una grande influenza fino al XVII secolo.\nAmalfi raggiunse il proprio massimo splendore nell'XI secolo, dopodich\u00e9 inizi\u00f2 una rapida decadenza. Nel 1131, quando il suo dominio comprendeva, tra l'altro, i territori e castelli di Guallo, Trivento, Capri, Ravello, Scala, Fratta, Gerula e Pogerula (Alessandro di Telese, \"De rebus gestis Rogerii Siciliae regis.\" L. II, capp. VIII-XI), fu conquistata dai Normanni di Ruggiero II d'Altavilla re di Sicilia. Nel 1135 e nel 1137 fu saccheggiata dai pisani e nel 1343 una tempesta, conseguenza del maremoto causato nel Mediterraneo meridionale dallo Stromboli, che viene riferito anche dal Petrarca in una lettera da Napoli, distrusse gran parte della citt\u00e0.\nPer tradizione, ogni anno un equipaggio di vogatori amalfitani partecipa alla Regata delle Antiche Repubbliche Marinare, sfidando gli armi delle citt\u00e0 di Genova, Pisa e Venezia.\nPer un errore di interpretazione di un testo latino, che riferiva invece che l'invenzione della bussola era attribuita dallo storico Flavio Biondo agli Amalfitani, il filologo Giambattista Pio sostenne che la bussola fosse stata inventata dall'amalfitano Flavio Gioia. Nel testo in questione (\"Amalphi in Campania veteri magnetis usus inventus a Flavio traditur\"), tuttavia, non bisogna intendere Flavio come l'inventore della bussola, ma solo come colui che ha riportato la notizia: appunto Flavio Biondo. Tuttavia i navigatori amalfitani potrebbero essere stati tra i primi ad usare quello strumento. \"Un'antica tradizione amalfitana si riferisce, invece, ad un certo Giovanni Gioia quale inventore dello strumento marinaro\".\nParticolarmente fiorente nella storia della citt\u00e0, e viva in due cartiere residue sulle molte presenti ed ormai in rovina, \u00e8 l'industria cartaria, legata alla produzione della pregiata carta di Amalfi. In citt\u00e0 infatti \u00e8 possibile visitare il Museo della Carta di Amalfi.\nSimboli.\nStemma: \nMotto: \nGonfalone: \nSociet\u00e0.\nEtnie e minoranze straniere.\nSecondo i dati ISTAT, al 31 dicembre 2020 la popolazione straniera residente nel comune era di 152 persone (3,1% della popolazione complessiva). La nazionalit\u00e0 maggiormente rappresentata era quella ucraina, con 50 stranieri residenti, seguita da quella rumena, con 21.\nReligione.\nLa maggioranza della popolazione \u00e8 di religione cristiana di rito cattolico appartenente all'Arcidiocesi di Amalfi-Cava de' Tirreni.\nCultura.\nIstruzione.\nBiblioteche.\nNei pressi del centro storico \u00e8 presente una biblioteca comunale gestita dal \"Centro di Cultura e Storia Amalfitana\"; essa per convenzione \u00e8 accessibile gratuitamente ai suoi iscritti e agli studenti. All'interno sono conservati libri e manoscritti che illustrano l'antica societ\u00e0 amalfitana nel periodo del suo massimo splendore, quando ancora era una delle quattro repubbliche marinare.\nMusei.\nLa citt\u00e0 \u00e8 sede di diversi musei:\nEconomia.\nAgricoltura.\nGran parte dei terreni ad uso agricolo \u00e8 destinato alla produzione del Limone Costa d'Amalfi (IGP).\nTurismo.\nIl comune \u00e8 a prevalente economia turistica.\nInfrastrutture e trasporti.\nPorti.\nPorto turistico di Amalfi con collegamenti passeggeri per Capri, Positano, Maiori, Minori, Cetara e Salerno.\nMobilit\u00e0 urbana.\nI trasporti interurbani sono gestiti dalla societ\u00e0 Sita Sud.\nAmministrazione.\nAltre informazioni amministrative.\nIl comune ha fatto parte della Comunit\u00e0 Montana Penisola Amalfitana fino al 2008, anno della soppressione dell'ente.\nLe competenze in materia di difesa del suolo sono delegate dalla Campania all'Autorit\u00e0 di bacino regionale Destra Sele.\nSport.\nLa principale squadra di calcio \u00e8 la societ\u00e0 F.C. Costa d'Amalfi che ha disputato tutti i campionati dilettantistici regionali minori, sino ad arrivare, nel 2016/2017, per la prima volta nella sua storia, in Eccellenza, il massimo campionato regionale.\nHa sede nel comune la squadra di canoa polo del Circolo Canottieri Antonio Offredi A.S.D. che partecipa al campionato nazionale di serie A."}
{"id": "2828992", "revid": "287204", "url": "https://it.wikipedia.org/wiki?curid=2828992", "title": "Episodi di Crimini (prima stagione)", "text": "La prima stagione della serie televisiva Crimini and\u00f2 in onda in prima visione su Rai 2 tra il 2006 e il 2007.\nTroppi equivoci.\nTrama.\nUna domenica mattina a Catania, Bruno Costa, dipendente di una societ\u00e0 telefonica, va a casa di Anna Zanchi, la donna di cui \u00e8 perdutamente innamorato, e trova il suo cadavere massacrato. Temendo di essere accusato dell'omicidio, Bruno scappa. Sul luogo del delitto arriva il commissario di polizia Giacomo Chimenti, a cui sono affidate le indagini; il suo vice Valeria Airoldi \u00e8 una poliziotta molto determinata.\nA questo punto la narrazione ritorna indietro di due giorni: \u00e8 il tardo pomeriggio di un venerd\u00ec, e Bruno viene mandato a riparare il telefono di Anna, una giovane traduttrice che ha divorziato dal marito a causa dei continui tradimenti di lui. Tra Bruno e Anna \u00e8 amore a prima vista. Entrambi si sentono felici, ma purtroppo il destino \u00e8 molto crudele con loro: la loro vita si intreccia con quella di Tony Mancuso, un noto boss mafioso che Chimenti vorrebbe mandare in galera, e con quella di Anselmi, pericoloso scagnozzo cocainomane di Tony; la cosca mafiosa di Mancuso \u00e8 sulle tracce di un certo Bruno Zanchi, mafioso che non ha nessuna parentela n\u00e9 con Bruno n\u00e9 con Anna.\nIl covo di Teresa.\nTrama.\nA Napoli arriva Luigi Reale, un giovane carabiniere che deve prendere servizio nella stessa caserma dove anni prima lavorava suo nonno, un noto Reale, morto per compiere il suo dovere. Nello stesso giorno avviene una rapina all'ufficio postale, e uno dei tre malviventi spara ad un carabiniere in pensione, e lo ferisce in maniera gravissima. Le indagini sul gravissimo episodio vengono affidate al Capitano Pianura, il comandante della caserma di cui Luigi fa ora parte a tutti gli effetti. I rapinatori da catturare sono tre: due ragazzi e una ragazza. Grazie alle telecamere di sorveglianza, Reale e Pianura arrestano subito uno dei colpevoli, il quale si dichiara innocente e si rifiuta di collaborare. La ragazza invece riesce per il momento a mettersi in fuga, mentre l'altro rapinatore, di nome Marco Portosalvo, torna a casa credendo di non essere stato ripreso, ma quando sente che Pianura sta interrogando suo padre, decide di rifugiarsi a casa di Teresa, una signora di mezza et\u00e0 che abita nello stesso palazzo.\nQuando Marco non pu\u00f2 pi\u00f9 trovare scuse, estrae la pistola e minaccia Teresa. La donna inizialmente \u00e8 turbata e obbedisce solo per paura, ma poi, con il passare delle ore, inizia ad aiutarlo per un sentimento materno; Marco non ha pi\u00f9 nemmeno bisogno di minacciarla, perch\u00e9 Teresa infatti gli vuole bene. Marco racconta la verit\u00e0 a Teresa, e cio\u00e8 che lui ha sparato su una delle telecamere, mentre a sparare al carabiniere \u00e8 stata la ragazza, che ora \u00e8 in fuga e vorrebbe contattare Marco.\nRapidamente.\nTrama.\nA Bologna, Elisa lavora per una ditta farmaceutica, e, essendo laureata in chimica, il suo compito \u00e8 studiare una molecola per un nuovo farmaco; Elisa ha tre amiche che le vogliono bene e vorrebbero che lei si divertisse di pi\u00f9. In questo periodo, per\u00f2, la giovane \u00e8 preoccupata perch\u00e9 ha l'impressione che qualche sconosciuto sia entrato in casa sua e le abbia spostato gli occhiali e re-impostato l'orario della sveglia. Marco \u00e8 un buttafuori, che a causa del suo carattere irascibile e del suo fisico aitante, viene soprannominato \"bestione\". Marco ed Elisa sono vicini di casa, ma non si sono mai frequentati. Alla fine si frequenteranno spesso\n. Ora un criminale senza scrupoli vuole costringere Elisa a manipolare quella molecola, e si serve dell'aiuto di Vesna, una giovane straniera esperta di arti marziali, che si comporta come un animale fedele al suo padrone.\nTerapia d'urto.\nTrama.\nRoberto ha 30 anni, vive a Genova insieme a sua madre, e soffre di ansia e attacchi di panico. Sua madre, poco prima di morire, lo chiama Nicola. Roberto vuole scoprire di chi si tratta, e per questo motivo decide di partire per l'Isola d'Elba, il suo luogo di nascita. Durante il viaggio in traghetto, l'uomo conosce Marina, sua coetanea, e ha un nuovo attacco di panico. Arrivato sull'isola, scopre che Nicola era suo fratello, e che venne brutalmente assassinato poco prima che lui nascesse. Allora Roberto telefona subito a suo padre, che vive all'estero, e gli chiede per quale ragione in tanti anni non ha mai saputo niente dell'infanticidio di Nicola. Il padre gli rivela che fu la madre, subito dopo il tragico fatto, a voler andare via dall'Isola d'Elba per ricominciare una nuova vita insieme all'altro figlio che stava per nascere.\nMarina fornisce a Roberto dei documenti riguardanti l'infanticidio avvenuto pi\u00f9 di trenta anni prima: sarebbe stato il padre di Marina, all'epoca vicino di casa della madre di Roberto, a uccidere Nicola per poi suicidarsi. Roberto, la cui salute \u00e8 gi\u00e0 precaria, rimane profondamente turbato, ma Marina \u00e8 convinta che sia Nicola e sia suo padre siano stati assassinati perch\u00e9 avevano visto qualcosa che non dovevano vedere. Marina propone a Roberto di indagare insieme, visto che le forze dell'ordine hanno gi\u00e0 archiviato da anni il caso. Roberto accetta non senza esitazioni, e ora dovr\u00e0 fare i conti sia con il suo passato e sia con gli attacchi di panico.\nIl bambino e la befana.\nTrama.\nUna mattina di inizio gennaio a Roma, una direttrice di banca di nome Laura porta suo figlio Carletto a Piazza Navona e mentre il piccolo gioca al tiro al bersaglio, Laura riceve una telefonata da Giangilberto, un giornalista che in questo periodo ha una relazione con lei, e si allontana; una ragazza di nome Adriana, travestita da befana, si avvicina al bambino e lo porta via con s\u00e9. \u00c8 un sequestro di persona, ma Adriana si comporta in maniera affettuosa e materna con il piccolo Carlo, il quale non comprende la situazione ed \u00e8 gentile ed estroverso.\nLaura intanto si fa prendere dal panico: ha ricevuto una telefonata da un bandito slavo che gli ha ordinato di non chiamare la polizia e di pagare un riscatto di 100.000 euro se vuole riabbracciare suo figlio. Il bandito slavo non conosce nemmeno la giovane Adriana: \u00e8 stato infatti proprio Giangilberto ad organizzare il rapimento. Carlo e Adriana incontrano Vitas, un giovane immigrato che si fa accompagnare dal suo inseparabile cane di nome mamma Irina. Vitas si dimostra subito un ragazzo buono e coraggioso, perch\u00e9 difende Adriana dalle molestie di un viscido uomo; Adriana infatti \u00e8 una prostituta, e Giangilberto, suo cliente, le ha affidato l'incarico di portare Carlo in giro per Roma.\nQuel bandito slavo lavora invece nell'organizzazione criminale capeggiata dal Turco, un delinquente senza scrupoli che, qualche giorno prima, aveva vinto contro Giangilberto una partita a poker. Giangilberto non ha i soldi per pagare il suo debito, e quindi ha organizzato il sequestro di Carletto allo scopo di salvare la sua vita.\nMorte di un confidente.\nTrama.\nA Padova vive e lavora un poliziotto di nome Pietro Campagna, che usa dei modi molto bruschi nelle indagini. Pietro \u00e8 tormentato dal suo passato: una sua confidente venne uccisa perch\u00e9 lui non aveva saputo mantenere la copertura, e sua moglie Gaia scopr\u00ec che tra di loro c'era anche una relazione, e per questo motivo lo lasci\u00f2. Pietro ha deciso di non avere pi\u00f9 a che fare con i confidenti, per non ritrovarsi altri morti sulla coscienza. Ma il suo commissariato \u00e8 impegnato nelle indagini su un traffico internazionale di droga in cui \u00e8 coinvolta una pericolosissima organizzazione criminale proveniente dall'Europa dell'Est, e dunque Veronesi, un superiore di Pietro, ordina a quest'ultimo di contattare un certo Ortiz, un pregiudicato che era stato gi\u00e0 suo informatore in passato. Pietro non vorrebbe assolutamente mettere in pericolo un'altra vita umana, ma gli ordini non si possono discutere. Pietro allora inizia a riconquistarsi la fiducia di Ortiz. Intanto Amelia, poliziotta che lavora nello stesso commissariato di Pietro, inizia un rapporto di sincera amicizia con lui, anche se non dura molto.\nL'ultima battuta.\nTrama.\nA Milano, Samuele, ex alcolista, \u00e8 proprietario di un locale di cabaret e vive nel continuo ricordo del periodo in cui era un noto attore comico: faceva coppia con l'amico Luca, i due avevano successo ed erano inseparabili. Poi per\u00f2, le loro strade si divisero: oltre alle incomprensioni tra i due comici, il motivo della fine dell'amicizia fu il fatto che Luca era riuscito a fare innamorare Caterina, la fidanzata di Samuele, il quale nel frattempo aveva iniziato a bere alcol in continuazione. Sono passati otto anni, durante i quali Samuele non ha pi\u00f9 avuto nessun contatto con Luca e Caterina, ed \u00e8 riuscito anche a smettere di bere. Luca invece si \u00e8 sposato con Caterina ed ha fatto carriera nel mondo dello spettacolo.\nUna sera, la polizia ritrova il cadavere di Luca, e Caterina viene arrestata: lei e suo marito infatti, usavano sempre pi\u00f9 spesso la cocaina, e la polizia sostiene che lei abbia assassinato Luca in un momento in cui ha perso lucidit\u00e0 per via della droga.\nL'avvocato di Caterina crede fermamente nell'innocenza della sua assistita, e si rivolge a Samuele, chiedendogli di frequentare gli ambienti dello spettacolo per cercare di scoprire chi \u00e8 il vero colpevole. Samuele, che credeva di essersi lasciato alle spalle la sua ex-fidanzata e il suo ex-amico, inizialmente non vuole aiutarlo, ma poi cambia idea e accetta. Inizia cos\u00ec ad indagare, cercando di sapere come era l'ultimo periodo della vita di Luca; scopre cos\u00ec che Luca usava la cocaina in maniera smodata, e che picchiava Caterina, la quale si drogava anch'ella, e la tradiva con diverse ragazze cocainomani conosciute nell'ambiente di lavoro.\nOltre a questa sorta di indagine non autorizzata, Samuele \u00e8 alle prese con un nuovo amore, quello con Lisa, un'avvenente barista che sta crescendo da sola il figlioletto dodicenne. Quest'ultimo sogna di fare il comico, e sua madre lo asseconda e lo aiuta, perch\u00e9 ritiene che suo figlio ha davvero il talento e la stoffa per realizzare il suo sogno.\nDisegno di sangue.\nTrama.\nIl commissario di polizia Giacomo Curreli viene trasferito per l'ennesima volta: dopo essere stato a Civitavecchia, ora prende servizio a Cagliari. Qui conosce l'ispettore Laura Bertini, una donna forte e tenace, e, secondo alcune dicerie, omosessuale.\nA Cagliari avviene un omicidio: l'anziana e benestante signora Marcucci viene trovata senza vita nella sua casa dalla donna delle pulizie. Per Curreli \u00e8 la prima indagine in Sardegna, ma anche qui l'ambiente lavorativo non \u00e8 dei migliori: i suoi colleghi sono diffidenti nei suoi confronti, mentre con Laura sembra nascere un'amicizia. Giacomo cerca di ricomporre i tasselli dell'assassinio: l'arma del delitto \u00e8 un candelabro di propriet\u00e0 della vittima, la quale era in cattivi rapporti con il vicino di casa, un pittore pregiudicato di nome Fabio Porzio. La porta della casa della signora Marcucci era blindata e non tutti potevano accedervi dall'esterno. Giacomo interroga l'ingegnere Crescioni, un ricco e potente imprenditore, nipote di primo grado della vittima. Crescioni spiega che tra Porzio e sua zia non correva buon sangue perch\u00e9 Porzio occupava abusivamente la casa di sua propriet\u00e0 e faceva rumore con la musica ad alto volume; Crescioni allora aveva proposto a Porzio di chiedere scusa alla signora, in cambio di un nuovo alloggio, e Porzio aveva accettato. Questa versione dei fatti giustifica il ritrovamento di uno strano quadro dipinto proprio da Porzio vicino al cadavere della vittima. De Pisis, un superiore di Curreli, ritiene che il colpevole sia proprio Fabio Porzio, il quale avrebbe lasciato il suo quadro come firma del delitto. Fabio ha diversi precedenti per reati minori, e nei suoi quadri il tema dominante \u00e8 sempre il sangue; molti critici lo ritengono un pazzo, e inoltre non andava per niente d'accordo con la vittima. Sembra il colpevole perfetto."}
{"id": "2828993", "revid": "373458", "url": "https://it.wikipedia.org/wiki?curid=2828993", "title": "Puerto Plata", "text": ""}
{"id": "2829000", "revid": "438678", "url": "https://it.wikipedia.org/wiki?curid=2829000", "title": "Le dolci signore", "text": "Le dolci signore \u00e8 un film del 1967 diretto da Luigi Zampa."}
{"id": "2829001", "revid": "52076", "url": "https://it.wikipedia.org/wiki?curid=2829001", "title": "Piramide di Meidum", "text": ""}
{"id": "2829008", "revid": "767487", "url": "https://it.wikipedia.org/wiki?curid=2829008", "title": "Dactylorhiza traunsteineri rhaetica", "text": "L'orchidea retica (Dactylorhiza traunsteineri\" subsp. \"rhaetica ) \u00e8 una pianta erbacea appartenente alla famiglia delle Orchidacee.\nEtimologia.\nL'epiteto sottospecifico (\"rhaetica\") si riferisce alla regione alpina chiamata Rezia (antico nome del territorio alpino abitato dal popolo dei Reti) dove \u00e8 stata descritta per la prima volta questa sottospecie.\nDescrizione.\nQuesta pianta, fondamentalmente glabra, \u00e8 alta da 10 a 30\u00a0cm. La forma biologica \u00e8 geofita bulbosa (G bulb), ossia sono piante perenni erbacee che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati bulbi o tuberi, organi di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni\nRadici.\nLe radici sono fascicolate e secondarie da bulbo, e si trovano nella parte superiore dei bulbi.\nFoglie.\nLe foglie (poche: 3\u00a0\u2013 4) sono tutte carenate a disposizione eretta (quasi patente); la superficie presenta delle \"macchie\" scure a forma ovale; sono presenti inoltre delle nervature parallele disposte longitudinalmente. Le foglie possono essere sia radicali (o basali) che caulinari; entrambe sono amplessicauli e abbraccianti il fusto.\nInfiorescenza.\nL'infiorescenza di tipo pauciflora \u00e8 composta da pochi fiori (5\u00a0\u2013 15) pedicellati e raccolti in lasse spighe; la forma \u00e8 sub-cilindrica ovvero ovale. I fiori sono posti alle ascelle di brattee a forma lanceolato-lineare; quelle inferiori sono lunghe come i fiori o pi\u00f9. Le brattee hanno un colore verde scuro quasi bruno. I fiori inoltre sono resupinati, ruotati sottosopra tramite torsione dell'ovario; in questo caso il labello \u00e8 volto in basso. Dimensione dell'infiorescenza: 3\u00a0\u2013 5\u00a0cm.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile\u00a0\u2013 essendo l'altro atrofizzato), 1 verticillo dello stilo). I colori dei fiori \u00e8 porporino con screziature pi\u00f9 scure presenti soprattutto sul labello. Dimensione del fiore: 10\u00a0\u2013 12\u00a0mm.\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nTassonomia.\nAll'interno del genere \"Dactylorhiza\" \"D. traunsteineri\" subsp. \"rhaetica\" fa parte della sezione \"Maculatae\" caratterizzata dall'avere dei tuberi profondamente divisi in diversi tubercoli e lo sperone del labello pi\u00f9 breve dell'ovario (nell'altra sezione \"Sambucinae\" i tuberi sono divisi solamente all'apice e lo sperone \u00e8 pi\u00f9 lungo dell'ovario).\nIl numero cromosomico di \"D. traunsteineri\" subsp. \"rhaetica\" \u00e8: 2n = 80.\nIbridi.\nQuesta sottospecie si ibrida facilmente con \"Dactylorhiza fuchsii\", \"Dactylorhiza majalis\" e \"Dactylorhiza incarnata\".\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2829009", "revid": "486946", "url": "https://it.wikipedia.org/wiki?curid=2829009", "title": "Orchidea retica", "text": ""}
{"id": "2829021", "revid": "287204", "url": "https://it.wikipedia.org/wiki?curid=2829021", "title": "Erling Sorensen", "text": ""}
{"id": "2829026", "revid": "288300", "url": "https://it.wikipedia.org/wiki?curid=2829026", "title": "Erling Walther Sorensen", "text": ""}
{"id": "2829031", "revid": "207192", "url": "https://it.wikipedia.org/wiki?curid=2829031", "title": "Tour della nazionale di rugby XV della Nuova Zelanda 1914", "text": ""}
{"id": "2829032", "revid": "207192", "url": "https://it.wikipedia.org/wiki?curid=2829032", "title": "Tour della nazionale di rugby XV della Nuova Zelanda 1920", "text": ""}
{"id": "2829033", "revid": "207192", "url": "https://it.wikipedia.org/wiki?curid=2829033", "title": "Tour della nazionale di rugby XV della Nuova Zelanda 1922", "text": ""}
{"id": "2829034", "revid": "207192", "url": "https://it.wikipedia.org/wiki?curid=2829034", "title": "Tour della nazionale di rugby XV della Nuova Zelanda 1924-1925", "text": ""}
{"id": "2829035", "revid": "207192", "url": "https://it.wikipedia.org/wiki?curid=2829035", "title": "Tour della nazionale di rugby XV della Nuova Zelanda 1924", "text": ""}
{"id": "2829036", "revid": "207192", "url": "https://it.wikipedia.org/wiki?curid=2829036", "title": "Tour della nazionale di rugby XV della Nuova Zelanda 1925", "text": ""}
{"id": "2829037", "revid": "207192", "url": "https://it.wikipedia.org/wiki?curid=2829037", "title": "Tour della nazionale di rugby XV della Nuova Zelanda 1926", "text": ""}
{"id": "2829038", "revid": "767487", "url": "https://it.wikipedia.org/wiki?curid=2829038", "title": "La ragazza di mille mesi", "text": "La ragazza di mille mesi \u00e8 un film del 1961 diretto da Steno, tratto da una commedia di Jacques Deval.\nFu riedito nel 1964 col titolo Tognazzi e la minorenne.\nTrama.\nUn disegnatore di moda affitta la sua villa a una donna prima di andarsene all'estero. La figlia della donna \u00e8 costretta a fingere di essere minorata per una oscura congiura tesa ad impedire all'uomo di partire.\n\u00ab [...] plot scalcinato[...] \u00bb per il Mereghetti 1993."}
{"id": "2829039", "revid": "207192", "url": "https://it.wikipedia.org/wiki?curid=2829039", "title": "Tour della nazionale di rugby XV della Nuova Zelanda 1928", "text": ""}
{"id": "2829040", "revid": "207192", "url": "https://it.wikipedia.org/wiki?curid=2829040", "title": "Tour della nazionale di rugby XV della Nuova Zelanda 1929", "text": ""}
{"id": "2829042", "revid": "207192", "url": "https://it.wikipedia.org/wiki?curid=2829042", "title": "Tour della nazionale di rugby XV della Nuova Zelanda 1932", "text": ""}
{"id": "2829045", "revid": "207192", "url": "https://it.wikipedia.org/wiki?curid=2829045", "title": "Tour della nazionale di rugby XV della Nuova Zelanda 1938", "text": ""}
{"id": "2829047", "revid": "207192", "url": "https://it.wikipedia.org/wiki?curid=2829047", "title": "Tour della nazionale di rugby XV della Nuova Zelanda 1947", "text": ""}
{"id": "2829048", "revid": "207192", "url": "https://it.wikipedia.org/wiki?curid=2829048", "title": "Tour della nazionale di rugby XV della Nuova Zelanda 1949", "text": ""}
{"id": "2829051", "revid": "288300", "url": "https://it.wikipedia.org/wiki?curid=2829051", "title": "J\u00f8rgen Leschly S\u00f8rensen", "text": ""}
{"id": "2829054", "revid": "207192", "url": "https://it.wikipedia.org/wiki?curid=2829054", "title": "Tour della nazionale di rugby XV della Nuova Zelanda 1960", "text": ""}
{"id": "2829056", "revid": "1318658", "url": "https://it.wikipedia.org/wiki?curid=2829056", "title": "Barbicone", "text": "I prodromi della rivolta.\nLe Arti al potere: dai Dodici ai Riformatori.\nI moti del 1370 e 1371 si collocano in un periodo turbolento della storia di Siena, seguente alla caduta del Governo dei Nove e che vede un assoluto protagonismo del Popolo Minuto.\nCaduto nel 1355 il regime novesco, governo di stampo oligarchico che aveva guidato Siena dal 1287 e dal quale erano escluse le Arti cittadine (a eccezione della potente corporazione della Mercanzia e dell'influente dell'Arte della lana), si form\u00f2 un nuovo \"reggimento\", detto dei Dodici, basato sul potere collegiale delle corporazioni.\nTramite una riforma delle Arti infatti, conclusasi poi con la legge del novembre 1356, il nuovo regime mir\u00f2 certamente a ottenere una maggiore legittimazione al vertice. Riguardo alle gilde, la differenza rispetto al precedente dominio della Mercanzia fu marcata da una rappresentanza, almeno teorica, delle corporazioni nella magistratura collettiva; tutti gli artigiani e i commercianti si dovevano iscrivere alle Dodici Capitudini delle Arti, i cui priori avrebbero composto un collegio detto appunto dei Dodici Priori delle Arti. Questi, consiglieri del capitano del popolo, iscritto anch\u2019esso ad una delle arti, avevano diritto a partecipare al Consiglio generale e alle riunioni dei Dodici. \n\u00abEcce quam bonum et quam jucundum habitare fratres in unum\u00bb, si legge, a dimostrazione dei propositi di giustizia e teorica uguaglianza. I priori delle arti adesso, assieme ai Signori Dodici e al capitano del popolo eleggevano il Consiglio Generale (o della Campana) e inoltre gli stessi Signori. \nCadde dunque la veste oligarchica novesca ora che ogni cittadino era costretto a iscriversi a una delle dodici corporazioni - lanaiuoli, arte del fuoco, fuoco minuta, calzolari, notari, carnaiuoli, pizzicaiuoli, maestri del legname, setaiuoli, banchieri, ligrittieri, ritallieri, speziali.\nTale processo di \"democratizzazione\" prosegu\u00ec quando nell'autunno del 1368 si consolid\u00f2 ulteriormente in Siena il potere del Popolo minuto. Il governo dei Dodici cadde infatti in settembre grazie a un colpo di mano dei magnati che port\u00f2 per poche settimane al potere un collegio nobiliare. Ben presto il composito strato popolare and\u00f2 per\u00f2 ristrutturandosi e si apr\u00ec una nuova fase che vide un ulteriore slittamento del potere verso gli strati sociali inferiori.\nFu appunto il rovesciamento del breve governo dell\u2019aristocrazia a far s\u00ec che gente di umile condizione e corporazione\u00a0\u2013 piccoli bottegai e artigiani\u00a0\u2013 si trovassero nelle condizioni di accedere alle magistrature repubblicane col potere di legiferare. I nuovi protagonisti sono da ricercare tra i muratori e falegnami, i fabbri e macellai, i ligrittieri e fornai. Nonostante il nuovo governo dei Riformatori fosse inizialmente un \"governo di coalizione\" composto da noveschi, gli stessi dodicini e i popolari minuti, ben presto grazie a un nuovo tumulto, l'11 dicembre, questi ultimi riuscirono ad assicurarsi la maggioranza.\nLa Compagnia del Bruco.\n\u00c8 in questo turbolento trapasso in cui con la caduta dei Dodici si susseguono congiure e sommosse, che compare la figura di Barbicone e, contemporaneamente, nasce la Compagnia del Bruco. \nCon la rivolta dell'11 dicembre i popolari minuti assunsero un ruolo completamente egemone e dagli eletti del 13 dicembre si evincono infatti precisi riferimenti professionali che rimandano ai ceti subalterni. Accanto a commercianti e artigiani, questi in netta maggioranza, trovavano spazio nelle magistrature anche rappresentanti di salariati, alcuni dei quali sottoposti della lavorazione della lana. Furono queste le categorie sociali che avranno un ruolo importante nelle sommosse degli anni a venire.\nColui che forse pi\u00f9 di tutti balza agli occhi, al principio della lista dei nominati, \u00e8 proprio Francesco d\u2019Agnolo, il Barbicone che diverr\u00e0 celebre per la rivolta di due anni dopo. Il noto caporione fu dunque eletto in seno ai Riformatori, membro a tutti gli effetti della compagine governativa. \nIn merito allo stesso Bruco, la Compagnia del Piano di Ovile - questo il nome ufficiale della societ\u00e0 di popolo - essa compare nel medesimo mese di dicembre del 1368. Fu Benedetto di Giovanni, fabbricante di corazze, a presentare infatti a nome degli uomini del proprio rione una petizione il 30 del mese, discussa dal governo e approvata; qui si chiedeva l'autorizzazione al formare una compagnia cittadina, che si sarebbe affiancata alle quarantadue gi\u00e0 esistenti, lamentando il fatto che nessuna di quelle limitrofe assolvesse al compito di guardia della Porta Ovile.\nDunque una compagnia urbana in piena regola, attestata dai documenti dei mesi seguenti, e i cui componenti erano perfettamente inseriti all'interno delle magistrature; una societ\u00e0 formatasi col consenso di quel regime \"popolare\" dei Riformatori al quale il Bruco sar\u00e0 completamente affine.\nLa protesta sociale del 1370.\nNonostante la Compagnia del Bruco sia stata spesso identificata come una setta pi\u00f9 o meno segreta di scardassieri e altri lavoratori della lana, il fatto che fosse situata in un distretto urbano, comportava che al suo interno vi fosse un'eterogenea componente lavorativa.\nLa composizione popolare del rione riportava infatti una grande ma non esclusiva presenza di lanini; situata tra le compagnie di San Pietro a Ovile di sotto e di Sant\u2019Antonio, \u201cel bruocho del Pian d\u2019Uvile\u201d contava 218 contribuenti tra uomini, donne, gruppi d\u2019eredi e altro. Dei molteplici mestieri indicati, tutti di bassa estrazione, \"solo\" un 35% dei capifamiglia era impiegato nella corporazione laniera.\nProva ne \u00e8 che capo della rivolta nella quale il Bruco compare nelle cronache del 1370, quando \"si scuperse in Siena\" sia difatti un \"ligrittiere\", Domenico di Lano, rivenditore di panni vecchi. La causa scatenante della protesta che vide insorgere il Piano di Ovile riguardava una delle innumerevoli crisi del tardo medioevo sull'approvvigionamento di grano. \nL\u2019insurrezione della brigata, dietro il motto \"pace e dovizia\", non era finalizzata al rovesciamento di un regime ostile, quanto probabilmente a spingere il \"proprio\" governo, che gi\u00e0 nel biennio precedente aveva promosso alcune riforme per i ceti meno abbienti quali alcuni prestiti forzosi e l'esonero fiscale di fasce pi\u00f9 povere, a intervenire energicamente nella crisi sociale. La lotta infatti mirava a costringere i possessori di grano a immetterlo sul mercato per fermare il \"caro\": \"e andaranno per lo grano a chi n'ara, e chi n'ara ne lo dar\u00e0\".\nDomenico di Lano era cos\u00ec bene inserito all\u2019interno della fazione dei Riformatori al potere che due mesi dopo, il 27 settembre, lo ritroviamo fare parte di una commissione, comprendente anche noveschi e dodicini - le altre fazioni oltre ai \"minuti\" - col compito di studiare modalit\u00e0 e mezzi per aumentare le entrate del comune e portare pi\u00f9 grano in citt\u00e0. E in tal senso andranno alcune concessioni popolari in merito a questo periodo di crisi, quando, evidentemente sotto pressione e col timore di nuovi tumulti, il governo decise il 27 ottobre 1370 di rimuovere i nominati dell\u2019Ufficio del Biado, condannando e multando i membri noveschi e dodicini del detto ufficio e sostituendoli con quindici del Popolo minuto. Una manovra di rimozioni miranti a placare la base sociale, radicale e popolare dei Riformatori di cui il Bruco era una evidente scorta: la composizione del nuovo ufficio sar\u00e0 composta infatti da soli uomini del Popolo minuto.\n1371: La rivolta dei lanini e la sommossa del Bruco.\nL'insurrezione degli scardassieri.\nNel luglio del 1371 quella che \u00e8 passata alla storia come la rivolta di Barbicone prese le mosse dalle condizioni di impiego dei lanini. I sottoposti dell\u2019arte della lana di Siena, per ottenere migliori condizioni lavorative, protestarono coi padroni della loro corporazione, chiedendo che fosse il Comune a fissare il salario e non gli stessi maestri, anzi minacciando di ucciderli.\nLa differenza col successivo Tumulto dei Ciompi risulta evidente: mentre nella rivolta fiorentina gli operai della lana cercano un riconoscimento corporativo per l'accesso alle magistrature di governo, qui, con una situazione che gi\u00e0 prevedeva l'accesso di piccoli artigiani e salariati - come il caso degli uomini del Bruco - agli scranni del potere, si chiedeva a un governo ritenuto \"amico\" che fosse lui e non la potente corporazione dei maestri lanaioli a fissare il prezzo politico d'impiego della forza-lavoro.\nMa i lanini non riuscirono a ottenere udienza e anzi, dopo una manifestazione sotto il Palazzo del Comune, alcuni di loro vennero arrestati; a questo punto, con la repressione in atto e l\u2019arresto di Cecco delle Fornaci, Giovanni di monna Tessa e Francesco d\u2019Agnolo detto Barbicone, il Bruco intervenne nella sommossa. Dunque non fu la compagnia a promuovere la rivolta dei sottoposti della lana; questi invece, di cui molti appartenenti al Piano d\u2019Ovile, insorsero di per s\u00e9 trascinandosi dietro i rivoltosi di pi\u00f9 di un quartiere cittadino. \nLa non sovrapponibilit\u00e0 assoluta tra lanini e membri del Bruco \u00e8 data proprio dal fatto che colui che \u00e8 passato alla storia (e al folklore) come il leader della \u201crivoluzione\u201d appartiene clamorosamente a un'altra \"contrada\": sia nel 1371 che nel 1384 \u00e8 allirato nella Compagnia di San Giovanni.\nLa liberazione dei rivoltosi e la battaglia politica.\nAl momento in cui la folla si precipit\u00f2 sotto il Palazzo Pubblico dunque, vi fu il fermo di alcuni di rivoltosi, col Senatore (una carica giudiziaria) che strapp\u00f2 una confessione che poteva costare loro la condanna a morte.\nIl Bruco allora insorse reclamando la scarcerazione degli imprigionati il giorno 14 luglio: ne segu\u00ec una violentissima sommossa, tanto che molte forze del Senatore rimasero sul campo, finch\u00e9 l\u2019arrivo del capitano del popolo, Francino di Maestro Naddo, riusc\u00ec almeno momentaneamente a sedare il tumulto.\nEd \u00e8 qui che la rivolta sociale evolse in una ulteriore battaglia politica tra le fazioni cittadine che \"obtorto collo\" erano riunite sotto i Riformatori. L'avvenuta liberazione degli uomini della protesta laniera non plac\u00f2 i rivoltosi, che chiesero a quel punto l'espulsione di quei Riformatori appartenenti ai Nove e ai Dodici. \u00abE avendo avuto quelli 3 la Compagnia del Bruco, andoro con gran romore al palazzo de\u2019 Signori gridando: \u2018siene tratti \u00e8 Dodici \u00e8 Nove e cos\u00ec fu fatto\u00bb. Un nemico dunque che non \u00e8 identificato col governo \"tout court\" ma solo con le sue componenti \"moderate\" e minoritarie. Tanto che noveschi e dodicini espulsi furono immediatamente rimpiazzati da altri membri del Popolo minuto, di cui uno, Laco di Zano, appartenente proprio alla Compagnia del Bruco. L'identificazione del nemico politico era cos\u00ec sovrapposta al nemico sociale, laddove tra le fila dei dodicini si trovavano molti maestri della corporazione della lana, affiliati alla \u00abclasse media\u00bb, datori di lavoro della manifattura tessile.\nI Riformatori al governo, identificati in quel Popolo minuto sin dal 1368 preponderante, se non furono i manovratori della sommossa, quantomeno non furono intenzionati a impedirla (o non poterono). \u00abMuoia i Dodici\u00bb, dilag\u00f2 il grido nelle strade di Siena in una vera e propria caccia ai nemici politici. L'ex capitano del popolo Nannuccio di Francesco, scovato dalla folla fu accusato di aver fatto \u00abmolte cose sconcie a pititione de' Dodice e de' Salimbeni quando fu capitano; e ucciselo Ferraccio capitano de la compagnia del Bruco\u00bb.\nDopodich\u00e9 la brigata, che si era diretta al Palazzo dei Salimbeni sradic\u00f2 la bandiera del popolo, strapp\u00f2 ai gonfalonieri i loro stendardi e li iss\u00f2 alle finestre del Palazzo Comunale.\nAltri combattimenti infuriarono presso le consorterie nobiliari di Malavolti, Montanini e Tolomei, con l\u2019uccisione di Carlo di messer Francesco Malavolti.\nLa vittoria urbana delle formazioni armate del Popolo minuto appariva completa.\nIl \"trattato dei gonfalonieri\".\nNei giorni seguenti al tumulto, se da un lato il regime non volle (o non pot\u00e9) reprimere i rivoltosi, d'altro canto cerc\u00f2 una qualche pacificazione. A dodicini e noveschi espulsi fu concessa l'immunit\u00e0 mentre riguardo allo stesso governo si conferm\u00f2 comunque la sua essenza monocolore dei popolari minuti\nMa l'ala radicale, ormai spinta dall'azione politica del Bruco il 29 luglio port\u00f2 un nuovo affondo: \u00abcerti de la brigata del Bruco\u00bb si recarono dai Signori Difensori, reclamando la consegna di alcuni nobili detenuti, \u00abe se non gli aveano tagliarebbero a pezzi el Capitano [del popolo], e missero mano a le spade\u00bb. Gli uomini della brigata chiesero inoltre la decapitazione del novesco Antonio di Bindotto Placidi e del dodicino Niccol\u00f2 d\u2019Ambrogio di Nese, due eminenti personaggi cittadini sospettati di alimentare una possibile congiura. \nTali accuse non erano infondate poich\u00e9 una congiura degli elementi dodicini, coadiuvati dai Salimbeni e anche da alcuni elementi popolari dissidenti, quali il capitano del popolo Francino e i suoi gonfalonieri era in fase di attuazione. Un piano studiato nei minimi dettagli prevedeva la presa dei punti strategici della citt\u00e0, bloccando gli accessi al Campo, coi Salimbeni che sarebbero poi affluiti dal contado per dar man forte ai cospiratori. L'obbiettivo dei congiurati era palese: \u00abche essi tagliarebero a pezi la compagnia del Bruco \u00e8 Tolomei \u00e8 Nove e '1 vescovo e certi altri, e poi riformarebero la citt\u00e0 de' Dodici e di buoni omini, a lor modo\u00bb.\nL'attuazione della congiura e la battaglia a Ovile.\nNei piani dei sediziosi la notte del 29 luglio il capitano del popolo doveva far irrompere nel palazzo comunale diversi suoi sodali, ma fu sorpreso in atteggiamento sospetto e rinchiuso in una delle stanze del palazzo pubblico. \nCi\u00f2 non fren\u00f2 i propositi dei congiurati poich\u00e9 al mattino seguente i gonfalonieri maestri attuarono il piano muovendo con centinaia di uomini verso i punti strategici: Porta Salaia, via del Porrione con la sua \"bocca\" sul Campo e la Croce del Travaglio. Mentre negli snodi nevragici infuriava vittoriosa l'azione dei ribelli, un distaccamento di essi si diresse verso il Piano di Ovile per schiacciare una volta per tutte il braccio armato del governo; fu cos\u00ec che gli uomini del Bruco furono colti di sorpresa e presto sopraffatti:\n\"E molti erano andati a la compagnia del Bruco, come era ordinato, e combatteano co' loro a Uvile, e rupperli e cacciarli per quelle coste co' le lancie e co' le balestra e co' le spade che non tenero cinga, e chi fugia di qua, e chi di l\u00e0, e chi s'aguattava, e chi si gittava per le mura. Le done loro stridendo scapegliate co' le culle in capo, co' fanciulli in braccio, e per mano co' le balle, paurose fugendo che non fu mai simile piata che non si potrebe stimare chi veduto non l'avesse. E li Dodici in persona, Joanni Fei e Ambruog\u00eco Binducci e Francia e suoi e gli altri robaro e tagliare le tele di su' telai, e affocaro da otto case, e cos\u00ec avendo v\u00e8nto, tornavano per andare al palazo\".\nNel momento pi\u00f9 cruento della congiura, con le bande comunali soverchiate e il Bruco in rotta, la sorte dei Riformatori appariva segnata; tuttavia alcuni popolani di Ovile cercarono nel momento della disfatta un disperato aiuto nelle fazioni certamente ostili al \"partito dodicino\", come riporta la Cronaca di Donato di Neri: \u00abO Gentiliomini, o Nove, soccorite el vostro popolo\u00bb.\nOltre ai Nove, alcuni magnati come i Tolomei raccolsero le grida e l\u2019invito degli uomini di Ovile, pi\u00f9 che altro in nome dell\u2019antica avversione nei confronti dei Salimbeni implicati nella congiura, considerando probabilmente i Riformatori come \"male minore\" rispetto a un forte predominio dei Salimbeni. E cos\u00ec fu, poich\u00e9 presto si radunarono formazioni armate in grado di tenere testa ai congiurati: mentre alcuni magnati affrontarono all'Arco dei Rossi un corpo della spedizione punitiva che aveva invaso il Piano di Ovile, altri manipoli di noveschi e nobili combatterono a Porta Salaia. Infine, \"quelli di Camullia\", ovvero le milizie del Terzo rimaste fedeli al regime, si batterono alla Croce del Travaglio. L\u2019ultima resistenza dei congiurati si ebbe sul Campo, ma anche qui gli uomini del gonfaloniere del Terzo di San Martino furono sopraffatti; gli stessi Salimbeni, che avevano radunato nel contado millecinquecento fanti e quaranta cavalieri, saputo l\u2019esito dello scontro desistettero dall\u2019attaccare la citt\u00e0: la congiura era stata sconfitta.\nLe conseguenze dei moti.\nLe riforme politiche e i membri del Bruco.\nNonostante la fuga di molti congiurati, per quelli catturati la repressione governativa fu spietata: furono giustiziati il novesco Antonio di Bindotto Placidi de\u2019 Pelacani, il dodicino Niccol\u00f2 di Ambrogio Nese, dei quali il Bruco aveva chiesto la testa due giorni avanti e gi\u00e0 detenuti nel palazzo pubblico; furono passati per le armi poi due popolari maggiori, Petroccio di Pietro, conciatore, e un commerciante d\u2019abiti, Palmerino di Palmerino. Infine il gonfaloniere Maestro del Terzo di citt\u00e0 e il capitano del popolo, primo traditore del regime: Francino di maestro Naddo \u00abfu vestito di scarlatto, e falli tagliato el capo in nel mezo del Campo in sur uno panno di scarlatto a d\u00ec primo d'agosto\u00bb.\nIl due agosto furono predisposte in una riunione del Consiglio nuove decapitazioni e la devastazione delle case dei ribelli. La portata della sedizione era stata talmente ampia che fu colpito il 25% degli iscritti al Monte dei Dodici.\nLa gravit\u00e0 del \"trattato\" ebbe immediate ripercussioni politiche; oltre alle nomine di di un nuovo capitano del popolo e dei gonfalonieri maestri, il numero degli appartenenti alla magistratura di governo fu portato a quindici membri di cui dodici Riformatori del Popolo minuto e tre noveschi. I Dodici furono invece banditi, col divieto quinquennale di ricoprire alcuna carica.\nA dimostrazione dell'aspetto filo-governativo della Compagnia del Piano di Ovile, vediamo come i membri del Bruco nei mesi seguenti non solo non furono messi da parte, ma addirittura figurarono nelle magistrature (come era stato il caso precedente di Barbicone e di Domenico di Lano). Nei giorni del provvedimento di espulsione dei Dodici vennero nominati tre cittadini con l'arbitrio di condanna per coloro considerati coinvolti nella cospirazione. Tra di loro figura il \"brucaiolo\" Benedetto del maestro Giovanni corazzaio, lo stesso che due anni avanti aveva presentato la petizione per la formazione della compagnia. Ci\u00f2 a ulteriore dimostrazione del sostegno del Bruco al regime; non solo, lo stesso artigiano figurer\u00e0 il primo novembre come eletto negli Ordini della citt\u00e0. \nSi ricordano poi i nomi di Giovanni di ser Gano, detto \"Pasciutto\", gi\u00e0 nelle magistrature dopo i tumulti del 1368. Pochi mesi dopo la congiura lo troviamo ambasciatore in politica estera per il Comune di Siena e capitano del popolo nel 1372.\nAltro esponente di spicco del Bruco, sempre in politica estera fu Noccio di Vanni, sellaio, interessato nella vera e propria guerra che vide il Comune di Siena opporsi nel 1374 alla consorteria dei Salibimbeni.\nAnche in merito ai \"rivoluzionari\" della sommossa, i loro nomi sono nuovamente ravvisabili; Giovanni di monna Tessa caporale poco tempo dopo di una brigata di fanti al Porto di Talamone assieme Francesco d'Andrea detto Ferraccio, anch'egli del Bruco e coinvolto in prima persona nel tumulto, quando aveva ucciso l\u2019ex capitano del popolo Nannuccio di Francesco.\nInfine l'eroe eponimo della rivolta: affatto scomparso o perseguitato per le sue opere di \"rivoluzionario\", lo ritroviamo un quindicennio dopo la sommossa, citato come Francesco d'Agnolo detto \"Berbicone\" nuovamente allirato nella Compagnia di San Giovanni; il medesimo accertamento fiscale di un quindicennio avanti, quando gi\u00e0 figurava pienamente inserito nelle file dei Riformatori al potere.\nLe riforme sociali: l'Arte della lana.\nInfine in autunno, dopo l'urgenza data dai provvedimenti politici, il regime mise mano alle problematiche sociali che avevano scatenato il tumulto. \nLe richieste precedenti all'insurrezione, ovvero che fosse il Comune e non la corporazione a fissare il prezzo della forza-lavoro, atteneva evidentemente alla speranza degli operai di trovare nei Riformatori un interlocutore privilegiato, se si considera l'unicum del regime senese nel panorama comunale italiano (anche e soprattutto rispetto al Tumulto dei Ciompi). \nIl rifiuto della componente di governo facente capo a noveschi e dodicini di accogliere i sottoposti della lana comport\u00f2 prima l'arresto dei tre caporioni, tra cui Barbicone, e poi la seguente insurrezione dove intervenne massicciamente la compagnia del Bruco in difesa dei suoi uomini arrestati.\nIl disegno degli operai senesi non fu dunque di affossare il potere costituito ma di rafforzarne la componente pi\u00f9 radicale. \nEcco che nel settembre del 1371, due mesi dopo la rivolta, fu disposto in Consiglio di riformare gli statuti delle Arti \u00abnel modo in cui sar\u00e0 giudicato essere conveniente al bene e all\u2019utile dei mercanti e degli artigiani della citt\u00e0 di Siena e di ogni cittadino\u00bb. Due mesi dopo, nel novembre, la commissione preposta cambi\u00f2 in effetti gli organi corporativi: fu stabilito che nel Consiglio dell\u2019Arte della lana la met\u00e0 dei consiglieri dovesse essere formata da maestri delle Arti sottoposte \u00abcio\u00e8 bigellay, cardatori, tentori, cerbottari et dell\u2019antre Arte sottoposte al detto ufficio della lana\u00bb. Misure per contrastare il potere padronale dei lanaioli e favorire i piccoli maestri e i sottoposti. In tal senso anche il Parlamento dell'Arte fu cambiato, stabilendo ora che sarebbe stato composto in parti uguali: sei lanaioli e sei sottoposti.\nOltre a una gestione collegiale altre cessioni furono fatte riguardo alla libert\u00e0 di lavoro, spezzando la rigidit\u00e0 corporativa e stabilendo che il lavoratore avrebbe potuto cambiare padrone, purch\u00e9 non avesse pendenze in sospeso con il vecchio maestro o non avesse con lui lavori da ultimare. E anche sul fronte dei debiti in sospeso si and\u00f2 incontro ai sottoposti: \u00abAncho lavoranti del\u2019Arte dela Lana non siano soperchiati da\u2019 maestri lanaiuoli\u00bb, dunque affinch\u00e9 non siano oppressi, essi potranno \u00abcomodamente pagare\u00bb senza che si pretenda un rimborso di pi\u00f9 di dieci soldi a settimana.\nDa qui si evince nuovamente come gli appartenenti alla compagnia del Piano di Ovile, i loro scardassieri e quelli senesi in generale, non solo non finirono in ombra nei mesi seguenti la sommossa, come invece sar\u00e0 nel caso dei Ciompi, sconfitti e soppressi, ma al contrario trovarono nella fazione popolare al governo piena legittimazione e il soddisfacimento delle loro istanze.\nConclusioni.\nBarbicone e la \"sommossa del Bruco\" sono stati e continuano a essere nella memoria storica, nel folklore e anche nella storiografia recente argomenti fonte di continui fraintendimenti.\nCi\u00f2 in relazione all'errato appiattimento delle vicende senesi su quelle di qualche anno dopo dei pi\u00f9 noti Ciompi fiorentini; in secondo luogo in merito al mito sull'eroe della rivolta, Barbicone, la cui epopea spesso lo vede capo di una setta segreta di congiurati o peggio combattente per generiche libert\u00e0 comunali contro un imprecisato governo tirannico.\nLa Compagnia del Piano di Ovile (altres\u00ec detta del Bruco) fu invece un normale quand'anche bellicoso distretto urbano costituitosi in compagnia cittadina, peraltro non composta esclusivamente da sottoposti della lana. La bassa estrazione sociale dei suoi abitanti, di cui molti piccoli artigiani e proto-proletari, e la loro combattivit\u00e0 fece per\u00f2 s\u00ec che, negli anni in cui Siena espresse uno dei regimi pi\u00f9 marcatamente popolari che il mondo comunale avesse mai conosciuto, tale distretto infiammasse la politica cittadina in appoggio completo al Popolo minuto allora al potere.\nDegna di nota in tal senso la parabola temporale del Bruco: la nascita della compagnia fu in concomitanza col governo dei Riformatori (il 30 dicembre 1368) e la sua scomparsa coincidente con la caduta violenta del regime: nel 1384, alla fine dei Riformatori, la compagnia del \u00abPiano d\u2019Uvile\u00bb infatti era ancora un distretto amministrativo. Dopo mesi di instabilit\u00e0, l'attacco esterno di Firenze, il sabotaggio nel contado portato dei nobili e la lotta interna delle fazioni ostili port\u00f2 alla battaglia finale. Nonostante i grandi combattimenti sul Campo di Siena e la determinazione delle bande artigiane il regime croll\u00f2 la sera del 23 marzo 1385. Pochi mesi dopo le compagnie cittadine tornarono a essere quarantadue, e cos\u00ec restarono, come prima del 1368, col Bruco che dunque tramont\u00f2 con gli stessi Riformatori: l'ipotesi di una soppressione politica della Compagnia risulta cos\u00ec affatto peregrina.\nStudi contemporanei.\nNonostante lo storico Luchaire oltre un secolo fa (1906) avesse nei suoi studi sul Governo dei Dodici riportato il documento che segna l'atto di nascita del Bruco e dunque l'identificazione di esso come compagnia cittadina, la vicenda di Barbicone, la sua provenienza, ruoli e i protagonisti del Piano di Ovile sono ancora oggetto di fraintendimenti storiografici. Fra gli studi contemporanei pi\u00f9 precisi sono da menzionare quelli di Valerie Wainwright, Franco Franceschi e gli ultimi notevoli lavori di Giovanni Mazzini, che hanno finalmente gettato una luce chiarificatrice su di un intenso periodo della storia della Repubblica di Siena."}
{"id": "2829059", "revid": "207192", "url": "https://it.wikipedia.org/wiki?curid=2829059", "title": "Tour della nazionale di rugby XV della Nuova Zelanda 1968", "text": ""}
{"id": "2829061", "revid": "486946", "url": "https://it.wikipedia.org/wiki?curid=2829061", "title": "Tour della nazionale di rugby XV della Nuova Zelanda 1972-1973", "text": ""}
{"id": "2829062", "revid": "207192", "url": "https://it.wikipedia.org/wiki?curid=2829062", "title": "Tour della nazionale di rugby XV della Nuova Zelanda 1972", "text": ""}
{"id": "2829063", "revid": "207192", "url": "https://it.wikipedia.org/wiki?curid=2829063", "title": "Tour della nazionale di rugby XV della Nuova Zelanda 1974", "text": ""}
{"id": "2829064", "revid": "486946", "url": "https://it.wikipedia.org/wiki?curid=2829064", "title": "Tour della nazionale di rugby XV della Nuova Zelanda 1976", "text": ""}
{"id": "2829065", "revid": "207192", "url": "https://it.wikipedia.org/wiki?curid=2829065", "title": "Tour della nazionale di rugby XV della Nuova Zelanda 1977", "text": ""}
{"id": "2829066", "revid": "339392", "url": "https://it.wikipedia.org/wiki?curid=2829066", "title": "Tour della nazionale di rugby XV della Nuova Zelanda 1978", "text": ""}
{"id": "2829067", "revid": "486946", "url": "https://it.wikipedia.org/wiki?curid=2829067", "title": "Tour della nazionale di rugby XV della Nuova Zelanda 1979", "text": ""}
{"id": "2829069", "revid": "207192", "url": "https://it.wikipedia.org/wiki?curid=2829069", "title": "Tour della nazionale di rugby XV della Nuova Zelanda 1980", "text": ""}
{"id": "2829070", "revid": "30378074", "url": "https://it.wikipedia.org/wiki?curid=2829070", "title": "Adi Granth", "text": ""}
{"id": "2829071", "revid": "207192", "url": "https://it.wikipedia.org/wiki?curid=2829071", "title": "Tour della nazionale di rugby XV della Nuova Zelanda 1981", "text": ""}
{"id": "2829074", "revid": "486946", "url": "https://it.wikipedia.org/wiki?curid=2829074", "title": "Tour della nazionale di rugby XV della Nuova Zelanda 1983", "text": ""}
{"id": "2829075", "revid": "207192", "url": "https://it.wikipedia.org/wiki?curid=2829075", "title": "Tour della nazionale di rugby XV della Nuova Zelanda 1984", "text": ""}
{"id": "2829077", "revid": "486946", "url": "https://it.wikipedia.org/wiki?curid=2829077", "title": "Tour della nazionale di rugby XV della Nuova Zelanda 1985", "text": ""}
{"id": "2829078", "revid": "486946", "url": "https://it.wikipedia.org/wiki?curid=2829078", "title": "Tour della nazionale di rugby XV della Nuova Zelanda 1986", "text": ""}
{"id": "2829081", "revid": "207192", "url": "https://it.wikipedia.org/wiki?curid=2829081", "title": "Tour della nazionale di rugby XV della Nuova Zelanda 1987", "text": ""}
{"id": "2829082", "revid": "131358", "url": "https://it.wikipedia.org/wiki?curid=2829082", "title": "Tour della nazionale di rugby XV della Nuova Zelanda 1967", "text": ""}
{"id": "2829084", "revid": "207192", "url": "https://it.wikipedia.org/wiki?curid=2829084", "title": "Tour della nazionale di rugby XV della Nuova Zelanda 1988", "text": ""}
{"id": "2829085", "revid": "207192", "url": "https://it.wikipedia.org/wiki?curid=2829085", "title": "Tour della nazionale di rugby XV della Nuova Zelanda 1989", "text": ""}
{"id": "2829086", "revid": "207192", "url": "https://it.wikipedia.org/wiki?curid=2829086", "title": "Tour della nazionale di rugby XV della Nuova Zelanda 1990", "text": ""}
{"id": "2829087", "revid": "207192", "url": "https://it.wikipedia.org/wiki?curid=2829087", "title": "Tour della nazionale di rugby XV della Nuova Zelanda 1991", "text": ""}
{"id": "2829088", "revid": "207192", "url": "https://it.wikipedia.org/wiki?curid=2829088", "title": "Tour della nazionale di rugby XV della Nuova Zelanda 1992", "text": ""}
{"id": "2829089", "revid": "207192", "url": "https://it.wikipedia.org/wiki?curid=2829089", "title": "Tour della nazionale di rugby XV della Nuova Zelanda 1993", "text": ""}
{"id": "2829090", "revid": "131358", "url": "https://it.wikipedia.org/wiki?curid=2829090", "title": "Tour della nazionale di rugby XV della Nuova Zelanda 1995", "text": ""}
{"id": "2829092", "revid": "31886", "url": "https://it.wikipedia.org/wiki?curid=2829092", "title": "Tour del New Zeland Development team di rugby XV 1994", "text": ""}
{"id": "2829094", "revid": "207192", "url": "https://it.wikipedia.org/wiki?curid=2829094", "title": "Tour della nazionale di rugby XV della Nuova Zelanda 1996", "text": ""}
{"id": "2829095", "revid": "207192", "url": "https://it.wikipedia.org/wiki?curid=2829095", "title": "Tour della nazionale di rugby XV della Nuova Zelanda 1997", "text": ""}
{"id": "2829097", "revid": "207192", "url": "https://it.wikipedia.org/wiki?curid=2829097", "title": "Tour della nazionale di rugby XV della Nuova Zelanda 2000", "text": ""}
{"id": "2829098", "revid": "207192", "url": "https://it.wikipedia.org/wiki?curid=2829098", "title": "Tour della nazionale di rugby XV della Nuova Zelanda 2001", "text": ""}
{"id": "2829099", "revid": "207192", "url": "https://it.wikipedia.org/wiki?curid=2829099", "title": "Tour della nazionale di rugby XV della Nuova Zelanda 2002", "text": ""}
{"id": "2829100", "revid": "207192", "url": "https://it.wikipedia.org/wiki?curid=2829100", "title": "Tour della nazionale di rugby XV della Nuova Zelanda 2004", "text": ""}
{"id": "2829101", "revid": "486946", "url": "https://it.wikipedia.org/wiki?curid=2829101", "title": "Tour della nazionale di rugby XV della Nuova Zelanda 2005", "text": ""}
{"id": "2829103", "revid": "339392", "url": "https://it.wikipedia.org/wiki?curid=2829103", "title": "Tour della nazionale di rugby XV della Nuova Zelanda 2006", "text": ""}
{"id": "2829104", "revid": "486946", "url": "https://it.wikipedia.org/wiki?curid=2829104", "title": "Tour della nazionale di rugby XV di Samoa 1974", "text": ""}
{"id": "2829106", "revid": "486946", "url": "https://it.wikipedia.org/wiki?curid=2829106", "title": "Tour della nazionale di rugby XV di Samoa 1981", "text": ""}
{"id": "2829108", "revid": "486946", "url": "https://it.wikipedia.org/wiki?curid=2829108", "title": "Tour della nazionale di rugby XV di Samoa 1992", "text": ""}
{"id": "2829109", "revid": "486946", "url": "https://it.wikipedia.org/wiki?curid=2829109", "title": "Tour della nazionale di rugby XV di Samoa 1993", "text": ""}
{"id": "2829110", "revid": "486946", "url": "https://it.wikipedia.org/wiki?curid=2829110", "title": "Tour della nazionale di rugby XV di Samoa 1994", "text": ""}
{"id": "2829111", "revid": "486946", "url": "https://it.wikipedia.org/wiki?curid=2829111", "title": "Tour della nazionale di rugby XV di Samoa 1995", "text": ""}
{"id": "2829112", "revid": "486946", "url": "https://it.wikipedia.org/wiki?curid=2829112", "title": "Tour della nazionale di rugby XV di Samoa 1996", "text": ""}
{"id": "2829113", "revid": "486946", "url": "https://it.wikipedia.org/wiki?curid=2829113", "title": "Tour della nazionale di rugby XV di Samoa 1997", "text": ""}
{"id": "2829117", "revid": "486946", "url": "https://it.wikipedia.org/wiki?curid=2829117", "title": "Tour della nazionale di rugby XV di Samoa 1998", "text": ""}
{"id": "2829120", "revid": "486946", "url": "https://it.wikipedia.org/wiki?curid=2829120", "title": "Tour della nazionale di rugby XV di Samoa 2004-2007", "text": ""}
{"id": "2829121", "revid": "339392", "url": "https://it.wikipedia.org/wiki?curid=2829121", "title": "Tour della nazionale di rugby XV di Tonga 1968", "text": ""}
{"id": "2829122", "revid": "339392", "url": "https://it.wikipedia.org/wiki?curid=2829122", "title": "Tour della nazionale di rugby XV di Tonga 1977", "text": ""}
{"id": "2829123", "revid": "287204", "url": "https://it.wikipedia.org/wiki?curid=2829123", "title": "Jorgen Sorensen", "text": ""}
{"id": "2829124", "revid": "486946", "url": "https://it.wikipedia.org/wiki?curid=2829124", "title": "Tour della nazionale di rugby XV di Tonga 1983", "text": ""}
{"id": "2829125", "revid": "339392", "url": "https://it.wikipedia.org/wiki?curid=2829125", "title": "Tour della nazionale di rugby XV di Tonga 1984", "text": ""}
{"id": "2829126", "revid": "288300", "url": "https://it.wikipedia.org/wiki?curid=2829126", "title": "Jorgen Leschly Sorensen", "text": ""}
{"id": "2829127", "revid": "125224259", "url": "https://it.wikipedia.org/wiki?curid=2829127", "title": "Useless", "text": "Useless \u00e8 un singolo dei Depeche Mode pubblicato il 20 ottobre del 1997. \u00c8 il quarto ed ultimo singolo estratto dall'album \"Ultra\".\nVideo musicale.\nIl video ufficiale della canzone, diretto da Anton Corbijn (torner\u00e0 solo del 2006 per dirigere \"Suffer Well\"), inizia con la band che arriva su una montagna con una Ford Cortina gialla con la U del singolo \"Useless\". Dave Gahan esce per primo dall'automobile ed esegue il brano, poi Martin Lee Gore, con una chitarra, e infine Andrew Fletcher con in mano un bicchiere d'acqua, che consegna a Dave, poi va a prendere sull'auto un basso elettrico cosicch\u00e9 lui assieme a Gore possano eseguire entrambi lo strumento musicale.\nAll'interno del video, alle spalle di Gahan mentre canta, si vede passare anche un anziano dalle fattezze di un contadino, con un asino.\nMartin Gore si avvicina a Dave per un riff di chitarra, e mentre suona compare in cielo un aeroplano con scritto \"Ultra\" (il nome dell'album). Una volta finito il riff compare un individuo con un cartello con scritto \"Useless\" e consegna al cantante uno strano volantino; infine Gore e Fletcher si avvicinano a Gahan per suonare la chitarra e terminare l'ultima strofa della canzone.\nIl videoclip termina con il gruppo che sale sulla macchina e se ne va, in chiusura per 3 secondi si vede una ragazza bionda vestita di nero.\nTracce.\nTesti e musiche di Martin Lee Gore."}
{"id": "2829130", "revid": "339392", "url": "https://it.wikipedia.org/wiki?curid=2829130", "title": "Tour della nazionale di rugby XV di Tonga 2004-2007", "text": ""}
{"id": "2829133", "revid": "30378384", "url": "https://it.wikipedia.org/wiki?curid=2829133", "title": "Legge di Stefan", "text": ""}
{"id": "2829135", "revid": "207192", "url": "https://it.wikipedia.org/wiki?curid=2829135", "title": "Tour della nazionale di rugby XV dell'Argentina 1992", "text": ""}
{"id": "2829137", "revid": "14691", "url": "https://it.wikipedia.org/wiki?curid=2829137", "title": "Rainbow Nation", "text": ""}
{"id": "2829138", "revid": "207192", "url": "https://it.wikipedia.org/wiki?curid=2829138", "title": "Tour della nazionale di rugby XV dell'Argentina 1994", "text": ""}
{"id": "2829139", "revid": "207192", "url": "https://it.wikipedia.org/wiki?curid=2829139", "title": "Tour della nazionale di rugby XV dell'Argentina 1995", "text": ""}
{"id": "2829149", "revid": "339392", "url": "https://it.wikipedia.org/wiki?curid=2829149", "title": "Tour della nazionale di rugby XV della Romania 1973-1975", "text": ""}
{"id": "2829155", "revid": "207192", "url": "https://it.wikipedia.org/wiki?curid=2829155", "title": "Tour della nazionale di rugby XV dell'Australia 1908-1909", "text": ""}
{"id": "2829156", "revid": "207192", "url": "https://it.wikipedia.org/wiki?curid=2829156", "title": "Tour della nazionale di rugby XV dell'Australia 1913", "text": ""}
{"id": "2829161", "revid": "39224", "url": "https://it.wikipedia.org/wiki?curid=2829161", "title": "Effetto Ehrenberg-Siday-Aharonov-Bohm", "text": ""}
{"id": "2829163", "revid": "207192", "url": "https://it.wikipedia.org/wiki?curid=2829163", "title": "Tour della nazionale di rugby XV dell'Australia 1947-1948", "text": ""}
{"id": "2829164", "revid": "118633402", "url": "https://it.wikipedia.org/wiki?curid=2829164", "title": "Stare Selo", "text": "Stare Selo ( polacco: Stare Sio\u0142o) \u00e8 una zona abitata, situata nel distretto di Pustomyty, nell'oblast' di Leopoli, citt\u00e0 situata nell'Ucraina occidentale.\nLa zona \u00e8 famosa per la grande fortezza monumentale, appartenuta in passato dai Principi Ostrogskij. La popolazione nella zona vive tuttora di agricoltura e di allevamento del bestiame."}
{"id": "2829166", "revid": "207192", "url": "https://it.wikipedia.org/wiki?curid=2829166", "title": "Tour della nazionale di rugby XV dell'Australia 1955", "text": ""}
{"id": "2829167", "revid": "767487", "url": "https://it.wikipedia.org/wiki?curid=2829167", "title": "Hechi", "text": "Hechi(cinese: \u6cb3\u6c60; pinyin: H\u00e9ch\u00ed; zhuang\uff1aHozciz) \u00e8 una citt\u00e0-prefettura della Cina che appartiene alla Regione Autonoma di Guangxi Zhuang.\nStruttura fisica.\nHechi ha una storia di pi\u00f9 di 2500 anni e, sin dai tempi antichi, nella sua zona si \u00e8 stabilita l'etnia zhuang. Ha circa 3.969.865 abitanti(2007), dei quali il 75% appartiene al gruppo etnico zhuang. La sua altitudine \u00e8 1400 metri. Non \u00e8 molto distante dal fiume Hongshui. Ha un clima continentale temperato.\nLingua, religione ed etnie.\nLa lingua ufficiale \u00e8 il cinese mentre la religione pi\u00f9 diffusa \u00e8 il confucianesimo seguito da Buddhismo e Taoismo. Le etnie diffuse sono gli zhuang, gli han, gli yao, i Mulao, i Maonan, i Miao, i Dong e gli Shui.\nGeografia antropica.\nSuddivisioni amministrative.\nHechi amministra due distretti, quattro contee e cinque contee autonome:\nEconomia.\nEconomia basata soprattutto sulla coltivazione del riso e delle arance dunque nel settore primario. Le industrie tessili sono diffuse. Turismo e attivit\u00e0 finanziarie sono poco presenti."}
{"id": "2829175", "revid": "39224", "url": "https://it.wikipedia.org/wiki?curid=2829175", "title": "Effetto solenoidale Aharonov-Bohm", "text": ""}
{"id": "2829176", "revid": "486946", "url": "https://it.wikipedia.org/wiki?curid=2829176", "title": "Tour della nazionale di rugby XV dell'Australia 1975-1976", "text": ""}
{"id": "2829177", "revid": "207192", "url": "https://it.wikipedia.org/wiki?curid=2829177", "title": "Tour della nazionale di rugby XV dell'Australia 1976", "text": ""}
{"id": "2829178", "revid": "207192", "url": "https://it.wikipedia.org/wiki?curid=2829178", "title": "Tour della nazionale di rugby XV dell'Australia 1981-1982", "text": ""}
{"id": "2829179", "revid": "486946", "url": "https://it.wikipedia.org/wiki?curid=2829179", "title": "Tour della nazionale di rugby XV dell'Australia 1984", "text": ""}
{"id": "2829181", "revid": "207192", "url": "https://it.wikipedia.org/wiki?curid=2829181", "title": "Tour della nazionale di rugby XV dell'Australia 1986", "text": ""}
{"id": "2829182", "revid": "207192", "url": "https://it.wikipedia.org/wiki?curid=2829182", "title": "Tour della nazionale di rugby XV dell'Australia 1988", "text": ""}
{"id": "2829183", "revid": "207192", "url": "https://it.wikipedia.org/wiki?curid=2829183", "title": "Tour della nazionale di rugby XV dell'Australia 1992", "text": ""}
{"id": "2829185", "revid": "207192", "url": "https://it.wikipedia.org/wiki?curid=2829185", "title": "Tour della nazionale di rugby XV dell'Australia 1993", "text": ""}
{"id": "2829187", "revid": "207192", "url": "https://it.wikipedia.org/wiki?curid=2829187", "title": "Tour della nazionale di rugby XV dell'Australia 1994", "text": ""}
{"id": "2829189", "revid": "207192", "url": "https://it.wikipedia.org/wiki?curid=2829189", "title": "Tour della nazionale di rugby XV dell'Australia 1996", "text": ""}
{"id": "2829190", "revid": "207192", "url": "https://it.wikipedia.org/wiki?curid=2829190", "title": "Tour della nazionale di rugby XV dell'Australia 1997", "text": ""}
{"id": "2829191", "revid": "287204", "url": "https://it.wikipedia.org/wiki?curid=2829191", "title": "Thomas Sorensen", "text": ""}
{"id": "2829192", "revid": "207192", "url": "https://it.wikipedia.org/wiki?curid=2829192", "title": "Tour della nazionale di rugby XV dell'Australia 1998", "text": ""}
{"id": "2829193", "revid": "125401350", "url": "https://it.wikipedia.org/wiki?curid=2829193", "title": "Big Brother and the Holding Company", "text": "Big Brother and the Holding Company \u00e8 un gruppo musicale rock statunitense che si \u00e8 formato nel 1965, parte della scena musicale psichedelica che ha prodotto gruppi come Grateful Dead, Quicksilver Messenger Service e Jefferson Airplane.\nIl gruppo \u00e8 noto principalmente per aver fatto conoscere al grande pubblico Janis Joplin.\nDopo essersi sciolto nel 1972, si \u00e8 riunito nel 1987 ed \u00e8 tuttora attivo.\nStoria.\nIl loro album del 1968, \"Cheap Thrills\" edito per Columbia Records, \u00e8 considerato una delle opere principali del suono psichedelico di San Francisco, raggiunse il primo posto della classifica di Billboard ed \u00e8 stato inserito alla posizione 338 dei 500 migliori album di tutti i tempi stilata dalla rivista Rolling Stone."}
{"id": "2829194", "revid": "486946", "url": "https://it.wikipedia.org/wiki?curid=2829194", "title": "Tour della nazionale di rugby XV dell'Australia 2000-2003", "text": ""}
{"id": "2829195", "revid": "486946", "url": "https://it.wikipedia.org/wiki?curid=2829195", "title": "Tour della Nazionale di rugby XV di Tonga 1973", "text": ""}
{"id": "2829196", "revid": "339392", "url": "https://it.wikipedia.org/wiki?curid=2829196", "title": "Tour della Nazionale di rugby XV di Tonga 1974", "text": ""}
{"id": "2829198", "revid": "207192", "url": "https://it.wikipedia.org/wiki?curid=2829198", "title": "Tour della nazionale di rugby XV dell'Irlanda 1899", "text": ""}
{"id": "2829200", "revid": "339392", "url": "https://it.wikipedia.org/wiki?curid=2829200", "title": "Tour della Nazionale di rugby XV di Tonga 1988-1991", "text": ""}
{"id": "2829203", "revid": "207192", "url": "https://it.wikipedia.org/wiki?curid=2829203", "title": "Tour della nazionale di rugby XV dell'Irlanda 1976", "text": ""}
{"id": "2829204", "revid": "207192", "url": "https://it.wikipedia.org/wiki?curid=2829204", "title": "Tour della nazionale di rugby XV dell'Irlanda 1979", "text": ""}
{"id": "2829205", "revid": "207192", "url": "https://it.wikipedia.org/wiki?curid=2829205", "title": "Tour della nazionale di rugby XV dell'Irlanda 1981", "text": ""}
{"id": "2829206", "revid": "207192", "url": "https://it.wikipedia.org/wiki?curid=2829206", "title": "Tour della nazionale di rugby XV dell'Irlanda 1985", "text": ""}
{"id": "2829208", "revid": "767487", "url": "https://it.wikipedia.org/wiki?curid=2829208", "title": "Transmission gate", "text": "In elettronica il transmission gate (TG), detto anche rel\u00e8 elettronico o interruttore analogico, \u00e8 un componente che funge da rel\u00e8 non meccanico realizzato con tecnologia CMOS. Si tratta di due MOSFET, un pMOS e un nMOS i cui gate sono pilotati da segnali complementari, che costituiscono un interruttore bidirezionale tra i due capi del parallelo.\nOperazioni.\nLa corrente elettrica pu\u00f2 scorrere in entrambi i versi del componente, e a seconda di quale dei due gate sia collegato a massa la connessione tra i capi del parallelo \u00e8 caratterizzata da un'alta o da una bassa resistenza, che sono rispettivamente circa Ron = 100 Ohm e Roff &gt; 5 MOhm.\nLo schema di funzionamento \u00e8 il seguente:\nStruttura.\nIn generale, un transmission gate \u00e8 formato da due transistor MOSFET, nei quali \u2013 diversamente dai dispositivi discreti \u2013 il terminale del substrato (bulk) non \u00e8 connesso internamente al terminale del source. I due transistor, un MOSFET canale-n e un MOSFET canale-p, sono connessi in parallelo, ma solo i terminali drain e source dei due transistor sono connessi assieme. I loro terminali gate sono connessi tra di loro attraverso una porta logica NOT (invertente), a formare il terminale di controllo.\nDiversamente dall'utilizzo di FET discreti, il terminale del substrato non \u00e8 connesso al terminale di source. In terminali di substrato sono connessi invece al corrispettivo potenziale di alimentazione in modo da assicurare che il diodo parassita di substrato (quello presente tra source/drain e substrato) sia sempre polarizzato inversamente e perci\u00f2 non influisca sul segnale passante. Il terminale di substrato del MOSFET canale-p viene perci\u00f2 connesso al terminale di alimentazione positivo, mentre il terminale di substrato del MOSFET canale-n viene connesso al terminale di alimentazione negativo."}
{"id": "2829210", "revid": "207192", "url": "https://it.wikipedia.org/wiki?curid=2829210", "title": "Tour della nazionale di rugby XV dell'Irlanda 1992", "text": ""}
{"id": "2829211", "revid": "207192", "url": "https://it.wikipedia.org/wiki?curid=2829211", "title": "Tour della nazionale di rugby XV dell'Irlanda 1993", "text": ""}
{"id": "2829212", "revid": "288300", "url": "https://it.wikipedia.org/wiki?curid=2829212", "title": "Thomas L\u00f8vendahl S\u00f8rensen", "text": ""}
{"id": "2829214", "revid": "207192", "url": "https://it.wikipedia.org/wiki?curid=2829214", "title": "Tour della nazionale di rugby XV dell'Irlanda 1994", "text": ""}
{"id": "2829215", "revid": "207192", "url": "https://it.wikipedia.org/wiki?curid=2829215", "title": "Tour della nazionale di rugby XV dell'Irlanda 1997", "text": ""}
{"id": "2829216", "revid": "288300", "url": "https://it.wikipedia.org/wiki?curid=2829216", "title": "Thomas Lovendahl Sorensen", "text": ""}
{"id": "2829218", "revid": "207192", "url": "https://it.wikipedia.org/wiki?curid=2829218", "title": "Tour della nazionale di rugby XV dell'Irlanda 1998", "text": ""}
{"id": "2829232", "revid": "1226", "url": "https://it.wikipedia.org/wiki?curid=2829232", "title": "Et\u00e0 tardoantica", "text": ""}
{"id": "2829236", "revid": "235890", "url": "https://it.wikipedia.org/wiki?curid=2829236", "title": "Rel\u00e8 elettronico", "text": ""}
{"id": "2829237", "revid": "235890", "url": "https://it.wikipedia.org/wiki?curid=2829237", "title": "Interruttore analogico", "text": ""}
{"id": "2829242", "revid": "767487", "url": "https://it.wikipedia.org/wiki?curid=2829242", "title": "Ridere! Ridere! Ridere!", "text": "Ridere! Ridere! Ridere! \u00e8 un film del 1954, diretto dal regista Edoardo Anton. Il film segna l'esordio cinematografico di Monica Vitti.\nTrama.\nIl signor Spinotti sta viaggiando su un treno quando, per una faccenda dei biglietti, litiga con il controllore. Ma dopo poco tempo, non avendo niente da fare, cominciano a raccontarsi una serie di barzellette."}
{"id": "2829245", "revid": "599013", "url": "https://it.wikipedia.org/wiki?curid=2829245", "title": "Garra Demb\u00e9l\u00e9", "text": "Carriera.\nClub.\nInizia la sua carriera nel l'INF Clairefontaine, prima di essere trasferito al . Nel gennaio 2007 si trasferisce nel Istres. Dopo sei mesi, Demb\u00e9l\u00e9 va nel AGF \u00c5rhus. Nel luglio 2008 va nel Pierikos in Grecia.\nDopo un anno e mezzo in cui ha giocato 32 partite e ha segnato 6 goal, lascia il Pierikos per andare con il club bulgaro Lokomotiv Plovdiv nel gennaio 2010. Ha giocato in 14 partite e ha segnato 5 goal."}
{"id": "2829256", "revid": "1226", "url": "https://it.wikipedia.org/wiki?curid=2829256", "title": "Nativi d'America", "text": ""}
{"id": "2829262", "revid": "1318658", "url": "https://it.wikipedia.org/wiki?curid=2829262", "title": "Serie A2 1976-1977 (pallacanestro maschile)", "text": "Il campionato di Serie A2 di pallacanestro maschile 1976-1977 \u00e8 stato il terzo dall'ultima riforma dei campionati, vede al via 12 squadre, le prime 2 classificate sono promosse alla Serie A/1 e partecipano alla poule scudetto incontrando in un girone all'italiana a 4 le prime 6 classificate della A/1. Le altre 6 della A/1 con le altre 10 di Serie A/2 partecipano a 2 gironi di classificazione composti da 8 squadre. Le prime 2 classificate dei gironi di classificazione vanno in A/1, le ultime retrocedono in Serie B"}
{"id": "2829268", "revid": "466539", "url": "https://it.wikipedia.org/wiki?curid=2829268", "title": "Naval Act", "text": "L'Atto di creazione di una forza navale, anche noto come Naval Act, venne approvato dal Congresso degli Stati Uniti il 27 marzo 1794 e istitu\u00ec la Marina degli Stati Uniti.\nStoria.\nNell'agosto del 1785, dopo la conclusione della Guerra d'indipendenza americana, il Congresso vendette la \"USS Alliance 1778\", l'ultima nave rimasta, a seguito di mancanza di fondi per il suo mantenimento in esercizio. Da allora e fino al 1797, l'unica arma marittima degli Stati Uniti fu la Revenue Marine, fondata nel 1790 dal Segretario al Tesoro Alexander Hamilton. Nello stesso 1785, due navi mercantili statunitensi vennero catturate presso Algeri e l'allora ministro Thomas Jefferson chiese l'istituzione urgente di una forza navale marittima per proteggere i mercantili statunitensi nel mar Mediterraneo. La richiesta di Jefferson rimase inizialmente inascoltata fino a quando il Congresso nel 1786 ed il Senato nel 1791 discussero alcune proposte, stimando il costo per la costruzione delle fregate, ma il progetto non venne realizzato. Soltanto nel 1793, quando Algeri cattur\u00f2 altre undici navi, la proposta venne finalmente accettata.\nVenne presentata una proposta di legge alla Camera dei Rappresentanti, il 20 gennaio 1794, che prevedeva la costruzione di \"sei fregate, quattro dotate di 44 cannoni ciascuna e due con 36\". La legge prevedeva anche il costo per il mantenimento degli equipaggi e la manutenzione delle navi. Vi fu una forte opposizione alla proposta che impose l'inserimento di una clausola che prevedeva la necessit\u00e0 di stipulare la pace con Algeri, ed al raggiungimento di questa la cessazione della costruzione delle navi.\nLa pirateria non era stata un problema fino a quando le Colonie erano parte dell'Impero britannico; la Royal Navy proteggeva le navi americane. Dopo la Guerra d'indipendenza tale protezione venne meno e molte potenze straniere decisero di poter assalire impunemente le navi statunitensi.\nScoppiata la Rivoluzione francese, anche la Gran Bretagna inizi\u00f2 ad intercettare le navi mercantili americane ed il giovane governo statunitense ben poco pot\u00e9 fare al riguardo. Questo fu un grande cambiamento filosofico per la giovane Repubblica, molti dei cui leader avevano ritenuto fino ad allora che una marina militare sarebbe stata troppo costosa da mantenere, imperialista e inutilmente provocatoria per le potenze europee. Alla fine, per\u00f2, si ritenne necessario proteggere gli interessi americani in mare.\nNel marzo 1796, mentre la costruzione delle navi andava a rilento, venne stipulata una pace fra gli Stati Uniti ed Algeri. In accordo con l'articolo 9 del \"Naval Act del 1794\", che prevedeva la sospensione della costruzione delle navi in caso di stipula di un trattato di pace, venne sospesa la costruzione delle fregate. Dopo un dibattito e dietro richiesta del Presidente George Washington, il Congresso approv\u00f2 una legge, 20 aprile 1796, che prevedeva la costruzione ed i fondi per mantenere soltanto tre delle navi gi\u00e0 prossime al completamento: USS United States 1797, USS Constellation 1797 e USS Constitution.\nVerso la fine del 1798, la Francia inizi\u00f2 a catturare le navi statunitensi ed il Congresso decise la costruzione delle rimanenti tre navi: USS President 1800, USS Congress 1799 e USS Chesapeake 1799."}
{"id": "2829274", "revid": "767487", "url": "https://it.wikipedia.org/wiki?curid=2829274", "title": "Buffalo Soldier (singolo)", "text": "Buffalo Soldier \u00e8 un singolo di Bob Marley &amp; The Wailers estratto dall'album postumo \"Confrontation\", pubblicato nel 1983.\nLa canzone parla di un soldato nero portato via dall'Africa per combattere in America, per costituire una metafora riguardante la diaspora nera."}
{"id": "2829276", "revid": "262457", "url": "https://it.wikipedia.org/wiki?curid=2829276", "title": "Impero Ku\u1e63\u0101\u1e47a", "text": ""}
{"id": "2829280", "revid": "287204", "url": "https://it.wikipedia.org/wiki?curid=2829280", "title": "Torneo di Wimbledon 1994", "text": "Il Torneo di Wimbledon 1994 \u00e8 stata la 108\u00aa edizione del Torneo di Wimbledon e terza prova stagionale dello Slam per il 1994. Si \u00e8 giocato dal 20 giugno al 3 luglio 1994. Il torneo ha visto vincitore nel singolare maschile lo statunitense Pete Sampras che ha sconfitto in finale in 3 set il croato Goran Ivani\u0161evi\u0107 col punteggio di 7\u20136 (7\u20132), 7\u20136 (7\u20135), 6\u20130. Nel singolare femminile si \u00e8 imposta la spagnola Conchita Mart\u00ednez che ha battuto in finale in 3 set la statunitense Martina Navr\u00e1tilov\u00e1. Nel doppio maschile hanno trionfato gli australiani Todd Woodbridge e Mark Woodforde, il doppio femminile \u00e8 stato vinto dalla coppia formata da Gigi Fern\u00e1ndez e Nata\u0161a Zvereva e nel doppio misto hanno vinto Helena Sukov\u00e1 con Todd Woodbridge.\nRisultati.\nSingolare maschile.\n Pete Sampras ha battuto in finale Goran Ivani\u0161evi\u0107 7\u20136 (7\u20132), 7\u20136 (7\u20135), 6\u20130\nSingolare femminile.\n Conchita Mart\u00ednez ha battuto in finale Martina Navr\u00e1tilov\u00e1 6\u20134, 3\u20136, 6\u20133\nDoppio maschile.\n Todd Woodbridge / Mark Woodforde hanno battuto in finale Grant Connell / Patrick Galbraith, 7\u20136(3), 6\u20133, 6\u20131\nDoppio femminile.\n Gigi Fern\u00e1ndez / Nata\u0161a Zvereva hanno battuto in finale Jana Novotn\u00e1 / Arantxa S\u00e1nchez Vicario 6\u20134, 6\u20131\nDoppio misto.\n Helena Sukov\u00e1 / Todd Woodbridge hanno battuto in finale Lori McNeil / T. J. Middleton 3\u20136, 7\u20135, 6\u20133\nJunior.\nSingolare ragazzi.\n Scott Humphries ha battuto in finale Mark Philippoussis 7\u20136 (7\u20135), 3\u20136, 6\u20134\nSingolare ragazze.\n Martina Hingis ha battuto in finale Jeon Mi-ra 7\u20135, 6\u20134\nDoppio ragazzi.\n Ben Ellwood / Mark Philippoussis hanno battuto in finale Vladim\u00edr Pl\u00e1ten\u00edk / Ricardo Schlachter 6\u20132, 6\u20134\nDoppio ragazze.\n Nannie de Villiers / Elizabeth Jelfs hanno battuto in finale Corina Morariu / Ludmila Varmu\u017eov\u00e1 6\u20133, 6\u20134"}
{"id": "2829286", "revid": "767487", "url": "https://it.wikipedia.org/wiki?curid=2829286", "title": "Arco di Trionfo (Pyongyang)", "text": "L'Arco di trionfo di Pyongyang () \u00e8 un arco trionfale situato nella capitale della Corea del Nord.\nVenne eretto per celebrare Kim Il-sung come guida della Corea del Nord e della resistenza coreana durante l'occupazione giapponese ed \u00e8 l'arco pi\u00f9 grande al mondo finora costruito.\nStruttura.\nL'arco \u00e8 chiaramente ispirato all'arco di trionfo di Parigi ma misura circa 60 metri d'altezza e 50 di larghezza ed \u00e8 quindi pi\u00f9 grande. \u00c8 interamente rivestito da 25.500 blocchi di granito bianco, simbolo del numero di giorni (equivalenti a circa 70 anni) vissuti da Kim Il-sung fino a quel momento.\nLe iscrizioni dell'arco riportano la \"Canzone del generale Kim Il-sung\" (inno rivoluzionario), l'anno 1925, quando si racconta che Kim inizi\u00f2 la lotta di liberazione nazionale e l'anno 1945, quando l'occupazione giapponese termin\u00f2.\nCostruzione.\nVenne inaugurato nell'aprile 1982 ai piedi della collina \"Moran\" a Pyongyang in occasione dei 70 anni di Kim Il-sung."}
{"id": "2829290", "revid": "30379714", "url": "https://it.wikipedia.org/wiki?curid=2829290", "title": "Tin Lizzie", "text": ""}
{"id": "2829293", "revid": "30379727", "url": "https://it.wikipedia.org/wiki?curid=2829293", "title": "Flivver", "text": ""}
{"id": "2829297", "revid": "287204", "url": "https://it.wikipedia.org/wiki?curid=2829297", "title": "Torneo di Wimbledon 1993", "text": "Il Torneo di Wimbledon 1993 \u00e8 stata la 108\u00aa edizione del Torneo di Wimbledon e terza prova stagionale dello Slam per il 1993. Si \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. Si \u00e8 giocato dal 21 giugno al 4 luglio 1993. Il torneo ha visto vincitore nel singolare maschile lo statunitense Pete Sampras che ha sconfitto in finale in 4 set il connazionale Jim Courier col punteggio di 7\u20136 (7\u20133), 7\u20136 (8\u20136), 3\u20136, 6\u20133. Nel singolare femminile si \u00e8 imposta la tedesca Steffi Graf che ha battuto in finale in 3 set la ceca Jana Novotn\u00e1. Nel doppio maschile hanno trionfato gli australiani Todd Woodbridge e Mark Woodforde, il doppio femminile \u00e8 stato vinto dalla coppia formata da Gigi Fern\u00e1ndez e Nata\u0161a Zvereva e nel doppio misto hanno vinto Martina Navr\u00e1tilov\u00e1 con Mark Woodforde.\nRisultati.\nSingolare maschile.\n Pete Sampras ha battuto in finale Jim Courier 7\u20136 (7\u20133), 7\u20136 (8\u20136), 3\u20136, 6\u20133\nSingolare femminile.\n Steffi Graf ha battuto in finale Jana Novotn\u00e1 7\u20136 (8\u20136), 1\u20136, 6\u20134\nDoppio maschile.\n Todd Woodbridge / Mark Woodforde hanno battuto in finale Grant Connell / Patrick Galbraith 7\u20135, 6\u20133, 7\u20136 (7\u20134)\nDoppio femminile.\n Gigi Fern\u00e1ndez / Nata\u0161a Zvereva hanno battuto in finale Larisa Neiland / Jana Novotn\u00e1 6\u20134, 6\u20137 (4\u20137), 6\u20134\nDoppio misto.\n Martina Navr\u00e1tilov\u00e1 / Mark Woodforde hanno battuto in finale Manon Bollegraf / Tom Nijssen 6\u20133, 6\u20134\nJunior.\nSingolare ragazzi.\n R\u0103zvan Sab\u0103u ha battuto in finale Jimy Szymanski 6\u20131, 6\u20133\nSingolare ragazze.\n Nancy Feber ha battuto in finale Rita Grande 7\u20136 (7\u20133), 1\u20136, 6\u20132\nDoppio ragazzi.\n Steven Downs / James Greenhalgh hanno battuto in finale Neville Godwin / Gareth Williams 6\u20137 (6\u20138), 7\u20136 (7\u20134), 7\u20135\nDoppio ragazze.\n Laurence Courtois / Nancy Feber hanno battuto in finale Hiroko Mochizuki / Yuka Yoshida 6\u20133, 6\u20134"}
{"id": "2829301", "revid": "30379800", "url": "https://it.wikipedia.org/wiki?curid=2829301", "title": "Cao \u0110\u00e0i", "text": ""}
{"id": "2829304", "revid": "30379824", "url": "https://it.wikipedia.org/wiki?curid=2829304", "title": "Chiesa della Terza Rivelazione", "text": ""}
{"id": "2829309", "revid": "339392", "url": "https://it.wikipedia.org/wiki?curid=2829309", "title": "Ayyava\u1e3bi", "text": ""}
{"id": "2829313", "revid": "288300", "url": "https://it.wikipedia.org/wiki?curid=2829313", "title": "Sebastian Steve Qvacoe Cann-Sv\u00e4rd", "text": ""}
{"id": "2829314", "revid": "30379918", "url": "https://it.wikipedia.org/wiki?curid=2829314", "title": "Sat Yuga", "text": ""}
{"id": "2829315", "revid": "287204", "url": "https://it.wikipedia.org/wiki?curid=2829315", "title": "Sebastian Svard", "text": ""}
{"id": "2829319", "revid": "30379946", "url": "https://it.wikipedia.org/wiki?curid=2829319", "title": "Krta Yuga", "text": ""}
{"id": "2829322", "revid": "648655", "url": "https://it.wikipedia.org/wiki?curid=2829322", "title": "Restavek", "text": "Restavecs (o restav\u00e8k in creolo haitiano, derivato dal francese \"reste avec\", 'resta con') sono i bambini di Haiti che vivono in una famiglia diversa dalla loro famiglia di origine. \nIn genere provengono da famiglie povere delle zone rurali di Haiti, i genitori dei quali, non potendosi permettere di mantenerli, li mandano a lavorare presso famiglie residenti in citt\u00e0. I genitori naturali sperano che la famiglia che li accoglie offra loro delle condizioni di vita pi\u00f9 umane, compresa la possibilit\u00e0 di studiare, ma la condizione economica degli ospitanti non \u00e8 spesso tanto migliore rispetto a quella dei genitori biologici; la nuova condizione, comunque rende pi\u00f9 semplice l'accesso ai servizi di base che offre la citt\u00e0. \nI minori attribuiti a un'altra famiglia hanno una condizione formale di domestici, ma il loro trattamento da parte delle famiglie che li accolgono ha approcci differenti. A volte vengono trattati come parte integrante della famiglia, in altri vivono spesso un'effettiva condizione di schiavit\u00f9, vittime di abusi di ogni genere. Ci sono dei frustini appositi per la punizione chiamati \"martinet\". Se le ragazze rimangono incinte, vengono lasciate per strada. I restavek non sono autorizzati a parlare, se non quando devono rispondere ai padroni e la maggior parte di essi soffre di malnutrizione. Non hanno contatti con i genitori d'origine, sia a causa dell'analfabetismo che per la distanza che li separa con la famiglia originaria. La schiavit\u00f9 dei restavek comincia dai 3-5 anni e ha una durata precisa: da una parte, i maschi restavek restano con la famiglia ospitante fino all'adolescenza, per poi affrontare il loro futuro che, nella migliore delle ipotesi, \u00e8 di lustrascarpe; dall'altra parte, le femmine restano dalla famiglia ospitante fino alla gravidanza, per poi sperare di trovare un lavoro qualsiasi per sopravvivere da sole col bambino. \nLa condizione sociale ad Haiti dei restavek \u00e8 poco dibattuta, e poco nota. Lili Dauphin racconta nel suo libro \"I will fly again: the restavek\" la storia di una bambina restavek, lasciata dai genitori ad una famiglia \"adottiva\" all'et\u00e0 di sei anni, con i dettagli del periodo vissuto da schiava."}
{"id": "2829326", "revid": "287204", "url": "https://it.wikipedia.org/wiki?curid=2829326", "title": "Torneo di Wimbledon 1992", "text": "Il Torneo di Wimbledon 1992 \u00e8 stata la 106\u00aa edizione del Torneo di Wimbledon e terza prova stagionale dello Slam per il 1992. Si \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna dal 22 giugno al 5 luglio 1992. Il torneo ha visto vincitore nel singolare maschile lo statunitense Andre Agassi \nche ha sconfitto in finale in 5 set il croato Goran Ivani\u0161evi\u0107 col punteggio di 6\u20137 (8\u201310), 6\u20134, 6\u20134, 1\u20136, 6\u20134. Nel singolare femminile si \u00e8 imposta la tedesca Steffi Graf che ha battuto in finale in 2 set la jugoslava Monica Seles. Nel doppio maschile hanno trionfato John McEnroe e Michael Stich, il doppio femminile \u00e8 stato vinto dalla coppia formata da Gigi Fern\u00e1ndez e Nata\u0161a Zvereva e nel doppio misto hanno vinto Larisa Neiland con Cyril Suk.\nRisultati.\nSingolare maschile.\n Andre Agassi ha battuto in finale Goran Ivani\u0161evi\u0107 6\u20137 (8\u201310), 6\u20134, 6\u20134, 1\u20136, 6\u20134\nSingolare femminile.\n Steffi Graf ha battuto in finale Monica Seles 6\u20132, 6\u20131\nDoppio maschile.\n John McEnroe / Michael Stich hanno battuto in finale Jim Grabb / Richey Reneberg 5\u20137, 7\u20136 (7\u20135), 3\u20136, 7\u20136 (7\u20135), 19\u201317\nDoppio femminile.\n Gigi Fern\u00e1ndez / Nata\u0161a Zvereva hanno battuto in finale Larisa Neiland / Jana Novotn\u00e1 6\u20134, 6\u20131\nDoppio misto.\n Larisa Neiland / Cyril Suk hanno battuto in finale Miriam Oremans / Jacco Eltingh 7\u20136 (7\u20132), 6\u20132\nJunior.\nSingolare ragazzi.\n David \u0160koch ha battuto in finale Brian Dunn 6\u20134, 6\u20133\nSingolare ragazze.\n Chanda Rubin ha battuto in finale Laurence Courtois 6\u20132, 7\u20135\nDoppio ragazzi.\n Steven Baldas / Scott Draper hanno battuto in finale Mahesh Bhupathi / Nitin Kirtane 6\u20131, 4\u20136, 9\u20137\nDoppio ragazze.\n Maija Avotins / Lisa McShea hanno battuto in finale Pam Nelson / Julie Steven 2\u20136, 6\u20134, 6\u20133"}
{"id": "2829328", "revid": "30380055", "url": "https://it.wikipedia.org/wiki?curid=2829328", "title": "Culto degli Angeli", "text": ""}
{"id": "2829330", "revid": "453182", "url": "https://it.wikipedia.org/wiki?curid=2829330", "title": "Chiese greco-ortodosse", "text": ""}
{"id": "2829337", "revid": "30380151", "url": "https://it.wikipedia.org/wiki?curid=2829337", "title": "Ateismo pragmatico", "text": ""}
{"id": "2829343", "revid": "30380266", "url": "https://it.wikipedia.org/wiki?curid=2829343", "title": "Economia capitalistica", "text": ""}
{"id": "2829348", "revid": "767487", "url": "https://it.wikipedia.org/wiki?curid=2829348", "title": "Loris (Carolina del Sud)", "text": "Loris \u00e8 una citt\u00e0 degli Stati Uniti d'America nella Contea di Horry, nello stato della Carolina del Sud."}
{"id": "2829351", "revid": "30380350", "url": "https://it.wikipedia.org/wiki?curid=2829351", "title": "Oricha", "text": ""}
{"id": "2829353", "revid": "30380372", "url": "https://it.wikipedia.org/wiki?curid=2829353", "title": "Orix\u00e1", "text": ""}
{"id": "2829359", "revid": "125949216", "url": "https://it.wikipedia.org/wiki?curid=2829359", "title": "Figli delle stelle (album)", "text": "Figli delle stelle \u00e8 un album di Alan Sorrenti, pubblicato nel 1977 dalla EMI italiana. \u00c8 risultato l'ottavo album pi\u00f9 venduto in Italia nel 1978.\nIl disco.\nL'album \u00e8 arrangiato dal chitarrista statunitense Jay Graydon, che Alan Sorrenti conobbe durante il suo soggiorno in California. Si tratta dell'album di maggior successo dell'artista italiano, con oltre un milione di copie vendute solo in Italia, e segna una svolta nella sua carriera musicale che, dal progressive rock che aveva caratterizzato i precedenti lavori, si avvicina alla musica disco.\nTracce.\nTesti e musiche di Alan Sorrenti, eccetto dove indicato."}
{"id": "2829360", "revid": "1305772", "url": "https://it.wikipedia.org/wiki?curid=2829360", "title": "Banca Commerciale", "text": ""}
{"id": "2829365", "revid": "228587", "url": "https://it.wikipedia.org/wiki?curid=2829365", "title": "Dmytro Hrabovs'kyj", "text": "Carriera.\nDopo aver vinto il titolo mondiale in linea e la medaglia d'argento a cronometro tra gli under-23 nel 2005, nel 2006 si aggiudica il Giro delle Regioni e termina secondo al Giro Baby. Passa professionista nel 2007 con la Quick Step, ma attraversa un periodo segnato dall'alcolismo, in cui rischia anche di perdere la vita in un incidente stradale. Nel 2009 si trasferisce alla neonata ISD-Neri diretta da Luca Scinto, che lo segue da quando era dilettante. Con la squadra italo-ucraina ha partecipato al Giro d'Italia, concludendo la corsa al sessantasettesimo posto.\nNella stagione 2010 non viene inizialmente riconfermato come membro della squadra, ancora per problemi di alcolismo legato alla depressione; successivamente gli viene data una nuova opportunit\u00e0 e nella Tirreno-Adriatico conquista la maglia verde di leader della classifica scalatori. In maggio, durante un allenamento nei pressi di San Baronto, in Italia, va per\u00f2 incontro a nuovi problemi: cade infatti, batte la testa contro un muretto e si procura un trauma cranico e la frattura scomposta alla clavicola sinistra. Viene ricoverato in ospedale, venendo dimesso dopo pochi giorni.\nNel 2011, in seguito al passaggio dello sponsor ISD dalla squadra di Luca Scinto alla Lampre, si trasferisce alla ISD-Lampre, formazione Continental ucraina divenuta di fatto il team satellite della stessa Lampre.\nMuore il 23 gennaio 2017 per arresto cardiaco."}
{"id": "2829366", "revid": "436907", "url": "https://it.wikipedia.org/wiki?curid=2829366", "title": "Battaglia navale (disambigua)", "text": ""}
{"id": "2829368", "revid": "767487", "url": "https://it.wikipedia.org/wiki?curid=2829368", "title": "Permettete signora che ami vostra figlia?", "text": "Permettete signora che ami vostra figlia? \u00e8 un film del 1974 diretto da Gian Luigi Polidoro.\nTrama.\nGino Pistone, capocomico di una compagnia teatrale, ottiene scarsi risultati di pubblico. Nella speranza di raggiungere il successo, scrive un dramma tratto dalla storia d'amore fra Benito Mussolini e Clara Petacci. L'attore, che interpreta la parte del Duce, entra sempre di pi\u00f9 nel personaggio, a tal punto da indentificarsi in lui.\nProduzione.\nRiprese.\nAlcune scene sono state girate nel Teatro Comunale di Bagnacavallo.\nGli interni, invece, vennero ricreati negli studi De Paolis di Roma.\nDistribuzione.\nTitolo.\nIl titolo del film si riferisce ad un fatto storico realmente accaduto. Mussolini, intenzionato a sposare Claretta, chiese il consenso alla madre con le seguenti parole: \u00abPermette signora che ami vostra figlia?\u00bb\nData di uscita.\nLa pellicola \u00e8 stata distribuita nelle sale cinematografiche italiane il 13 aprile 1974.\nAccoglienza.\nCritica.\nPaolo Mereghetti recensisce il film come un'opera \u00abpasticciata (...) con alcuni spunti divertenti nella loro assurdit\u00e0, grazie alle doti di Tognazzi\u00bb."}
{"id": "2829376", "revid": "61051", "url": "https://it.wikipedia.org/wiki?curid=2829376", "title": "General Electric CF6", "text": "Il General Electric CF6 \u00e8 una famiglia di motori turbofan sviluppati e prodotti, a partire dal 1971, dalla GE Aviation utilizzati da una grande variet\u00e0 di aerei civili e militari (\"designazione militare\" F103).\n\u00c8 stato sviluppato a partire dal GE TF39, \u00e8 stato la \"base\" per la realizzazione dei motori \"marine\" GE LM2500 e GE LM6000, sar\u00e0 progressivamente sostituito dal General Electric GEnx."}
{"id": "2829378", "revid": "767487", "url": "https://it.wikipedia.org/wiki?curid=2829378", "title": "La supertestimone", "text": "La supertestimone \u00e8 un film del 1971 diretto da Franco Giraldi.\nPer questo film Monica Vitti \u00e8 stata premiata con un Globo d'oro alla migliore attrice.\nTrama.\nMarino Bottecchia, detto Mocassino, vive alle spalle di Tiziana, una prostituta. Quando la donna viene trovata uccisa, il primo ad essere sospettato del delitto \u00e8 proprio Marino, ma questi si proclama innocente e fornisce agli inquirenti un alibi di ferro. A questo punto si fa avanti Isolina Pant\u00f2, proprietaria di un asilo privato ed ex serva di un convento. Isolina, stravagante e complessata, \u00e8 rimasta sola dopo essere stata abbandonata dall'unico uomo della sua vita. Avendo riconosciuto Marino dalle foto pubblicate dai giornali, la donna demolisce il suo alibi identificandolo come l'uomo che si aggirava sul luogo del delitto e lo fa condannare a vent'anni di reclusione. Col tempo, attanagliata dai dubbi, Isolina ritratta la sua testimonianza e Marino riesce a ottenere una riduzione della pena a quattro anni. Durante la detenzione, Marino riceve le attenzioni e l'assistenza di Isolina e, mentre si trova ancora in carcere, la sposa. Uscito dal carcere, senza molta convinzione si mette a cercare un lavoro, ma finisce per tornare nel giro della malavita costringendo anche la moglie a prostituirsi. Ma quando lei comincia ad affezionarsi a uno dei clienti, Marino minaccia di farle fare la stessa fine che, proprio lui, ha riservato a suo tempo a Tiziana.\nColonna sonora.\nLa musica \u00e8 stata composta da Luis Bacalov."}
{"id": "2829385", "revid": "30380986", "url": "https://it.wikipedia.org/wiki?curid=2829385", "title": "Intercollegiate Athletic Association of the United States", "text": ""}
{"id": "2829386", "revid": "154893", "url": "https://it.wikipedia.org/wiki?curid=2829386", "title": "Telescopio Cassegrain", "text": ""}
{"id": "2829387", "revid": "30381020", "url": "https://it.wikipedia.org/wiki?curid=2829387", "title": "IAAUS", "text": ""}
{"id": "2829388", "revid": "154893", "url": "https://it.wikipedia.org/wiki?curid=2829388", "title": "Riflettore Cassegrain", "text": ""}
{"id": "2829398", "revid": "288704", "url": "https://it.wikipedia.org/wiki?curid=2829398", "title": "Java APIs for Integrated Networks", "text": ""}
{"id": "2829401", "revid": "287204", "url": "https://it.wikipedia.org/wiki?curid=2829401", "title": "Serie B 2006-2007 (calcio femminile)", "text": "L'edizione 2006-2007 \u00e8 stata la trentottesima edizione del campionato di Serie B femminile italiana di calcio.\nVi hanno partecipato 60 squadre divise in cinque gironi. Il regolamento prevede che la vincitrice di ogni girone venga promossa in Serie A2, mentre le ultime tre classificate vengono relegate ai rispettivi campionati regionali di Serie C.\nStagione.\nVariazioni prima dell'inizio del campionato:\ncambi di denominazione:\nnuova affiliazione:\nrinunce:\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:\nGirone E.\nClassifica finale.\nLegenda:\nNote:\nCollegamenti esterni.\nLe classifiche ufficiali sono state pubblicate dal sito http://www.divisionecalciofemminile.it visitato in data 9 giugno 2007 e allegate al comunicato ufficiale n. 99 del 24 maggio 2007.\nIl sito \u00e8 stato cancellato dalla L.N.D. che ha continuato a pubblicarle su lnd.it spazio Divisione Calcio Femminile dalla stagione 2007-08.\n\"Siti online:\""}
{"id": "2829444", "revid": "244212", "url": "https://it.wikipedia.org/wiki?curid=2829444", "title": "Milan College Jazz Society", "text": "Milan College Jazz Society \u00e8 stato un complesso di musica jazz operante in Italia e all'estero negli anni \u201950 e \u201960 del XX secolo. Inizi\u00f2 la sua attivit\u00e0 a Milano nel 1951.\nFu composto all'inizio da universitari e impiegati musicisti dilettanti di jazz.\nA Milano si esibiva al Santa Tecla, locale che vide tra gli altri il debutto come cantante di Maria Monti.\nNella Milan College Jazz Society suonarono anche Enzo Jannacci e Giorgio Gaber prima di dedicarsi alla musica leggera e al cabaret.\nLa Milan College Jazz Society ha inciso diversi dischi e si \u00e8 esibita in televisione nel 1959."}
{"id": "2829472", "revid": "62004", "url": "https://it.wikipedia.org/wiki?curid=2829472", "title": "Kelme-Ibexpress", "text": ""}
{"id": "2829474", "revid": "125480397", "url": "https://it.wikipedia.org/wiki?curid=2829474", "title": "Stadio Maurizio Natali", "text": "Lo stadio Maurizio Natali fu un impianto sportivo polivalente di Colleferro.\nStoria.\nCostruito nei primissimi anni '30 per la B.P.D. Colleferro Calcio inizialmente non avendo un nome ufficiale e non potendosi chiamare \"Comunale\" perch\u00e9 propriet\u00e0 della fabbrica Bombrini Parodi Delfino veniva chiamato dai giornali semplicemente \"Stadio della B.P.D.\"Prese il nome Maurizio Natali il 17 novembre 1957 in memoria del giocatore rossonero deceduto all'et\u00e0 di 20 anni in un incidente stradale poco fuori da Colleferro, mentre tornava con altri quattro suoi compagni di squadra dalla partita di campionato di IV Serie contro il Foggia, al 43\u00ba km della Via Casilina, l'11 novembre 1957 all'1.05.\nIn questo stadio il Colleferro ha visto i suoi anni migliori facendogli da \"sfondo\" quando giocava in Serie C, ed ha disputato match memorabili contro squadre blasonate, dove le tribune arrivavano molto spesso a contare il tutto esaurito.\nIl 24 giugno 1989, Colleferro salut\u00f2 per l'ultima volta il glorioso Stadio Maurizio Natali, demolito per far posto al parcheggio SNIA spostandosi nell'attuale stadio Andrea Caslini.\nNella met\u00e0 degli anni '90, a seguito della demolizione, non rimaneva nessuna struttura intitolata a Maurizio Natali, fu decisione dell'Amministrazione Comunale, di intitolare lo Stadio Comunale di Via degli Atleti in Colleferro in memoria dello sportivo Colleferrino. Struttura polivalente , casa del Colleferro Rugby 1965 e dell'atletica Colleferro. Manto erboso, tribuna coperta da 1650 posti, una pista di atletica di ultima generazione. "}
{"id": "2829480", "revid": "438678", "url": "https://it.wikipedia.org/wiki?curid=2829480", "title": "Matrice 2x2", "text": ""}
{"id": "2829489", "revid": "282579", "url": "https://it.wikipedia.org/wiki?curid=2829489", "title": "Iveco VTLM", "text": ""}
{"id": "2829492", "revid": "83531", "url": "https://it.wikipedia.org/wiki?curid=2829492", "title": "L\u00fctje H\u00f6rn", "text": "L\u00fctje H\u00f6rn \u00e8 un'isola e un territorio extracomunale della Bassa Sassonia, in Germania.\nAppartiene al circondario (\"Landkreis\") di Leer (targa LER) e alle Isole Frisone Orientali."}
{"id": "2829495", "revid": "101175", "url": "https://it.wikipedia.org/wiki?curid=2829495", "title": "Campionato Mondiale Superbike 1992", "text": ""}
{"id": "2829497", "revid": "287204", "url": "https://it.wikipedia.org/wiki?curid=2829497", "title": "Storia di altre storie (romanzo)", "text": "Storia di altre storie... Memorie di un juke box, volume 2, \u00e8 un'opera di Don Backy, di quasi 300 pagine, ricca di illustrazioni. Questo volume apparterr\u00e0 ad una trilogia molto importante per gli appassionati alla musica leggera e rock italiana degli anni '60-'90. Il volume 2 tratta il decennio '70-'80."}
{"id": "2829524", "revid": "125053477", "url": "https://it.wikipedia.org/wiki?curid=2829524", "title": "Ostra (Italia)", "text": "Ostra \u00e8 un comune italiano di abitanti della provincia di Ancona nelle Marche.\nHa assunto la sua attuale denominazione dal 12 maggio 1881 per Regio Decreto: in precedenza il paese venne denominato \"Montebodio\" e \"Montalboddo\"; la prima attestazione del toponimo originale (\"Mons Bodii\", Monte Bodio) risale al XII secolo.\nL'attuale abitato non si deve confondere con l'antica citt\u00e0 romana di Ostra, dalla quale deriva l'attuale denominazione e che si trova in localit\u00e0 \"Le Muracce\" di Ostra Vetere.\nGeografia fisica.\nAdagiata su una delle caratteristiche colline del paesaggio marchigiano, sovrastante la valle del Misa, Ostra rappresenta per numero di abitanti il principale comune (assieme a Corinaldo) dell'entroterra di Senigallia, dalla quale dista solo 14\u00a0km. Poco lontana \u00e8 anche la citt\u00e0 di Jesi (18\u00a0km) mentre il capoluogo di regione (Ancona) si trova a circa 40\u00a0km.\nIl territorio comunale si estende per 46,59\u00a0km\u00b2 e comprende, oltre al capoluogo, anche le frazioni di Pianello, Casine e Vaccarile. Le prime due, di dimensioni maggiori, sono situate a valle lungo la strada provinciale Arceviese e per questo motivo sono caratterizzate da una notevole espansione edilizia.\nStoria.\nLa leggenda.\nNell'anno 410 d.C. l'antico municipio romano di Ostra (le cui rovine si trovano oggi in localit\u00e0 \"Le Muracce\" di Ostra Vetere) venne distrutto dai Visigoti di Alarico. I cittadini sopravvissuti decisero allora di rifugiarsi su un colle poco distante, di propriet\u00e0 del loro concittadino Bodio, dove venne stabilito di rifondare il centro abitato. Nacque cos\u00ec Monte Bodio (o Montalboddo), che mantenne questo nome fino al 1881: in questo anno, infatti, si decise di tornare all'antico appellativo di Ostra, proprio per avvalorare la diretta discendenza del borgo attuale dall'antico municipio romano.\nL'origine medievale.\nNon esistono tuttavia documentazioni ufficiali che testimonino un simile andamento dei fatti, tanto che il nome \"Monte Bodio\" comparve per la prima volta nel 1194, anno di costituzione del comune. Prima di questa data le terre ostrensi erano state inizialmente parte dell'Esarcato di Ravenna e quindi, donate alla Chiesa da Pipino il Breve, sottoposte al dominio dell'Arcivescovo della stessa citt\u00e0 romagnola, senza che mai fosse menzionata la presenza di un vero e proprio centro abitato.\nLa nascita del Comune, il dominio ravennate e quello jesino.\nLa nascita ufficiale del Comune, avvenuta come detto nel 1194, ebbe luogo attraverso il cosiddetto \"Patto d'Argenta\", stipulato nel castello dell'omonima cittadina romagnola dinnanzi all'Arcivescovo di Ravenna, il quale eman\u00f2 per Montalboddo i \"Capitula Comunis\" (statuti). Il patto, sebbene sancisse la nascita del Comune, non faceva altro che confermare la sottomissione di Montalboddo al dominio dello stesso Arcivescovo; una sottomissione che ebbe fine solo nel 1230 quando, dopo due anni di rivolte, i cittadini montebodiesi riuscirono a spezzare il dominio ravennate e a conquistare, sotto la protezione della Chiesa di Roma, la loro indipendenza.\nL'autonomia amministrativa del comune dur\u00f2 tuttavia appena un ventennio poich\u00e9, nel 1255, Ostra fu saccheggiata ed entr\u00f2 sotto l'influenza della vicina Jesi, nonostante un patto di alleanza tra i due comuni stipulato quattro anni prima. Il dominio jesino su Montalboddo dur\u00f2 circa un secolo.\nIl periodo delle Signorie.\nSebbene Montalboddo contasse nel '300 ben circa 6000 abitanti, non pot\u00e9 che assistere passivamente alle lotte di espansione delle casate pi\u00f9 potenti, trovandosi spesso a cambiar dominio.\nLa prima famiglia che prese il potere fu quella dei Paganelli, di origine romagnola. Diventati signori indiscussi di Montalboddo, i Paganelli beneficiarono dapprima della protezione degli Ordelaffi di Forl\u00ec per poi sottomettersi, nel 1355, al \"rinato\" potere pontificio, ottenendo l'emanazione di un nuovo Statuto Comunale da parte del cardinale Egidio Albornoz. Venuta di nuovo meno l'autorit\u00e0 papale, il potere torn\u00f2 nelle mani dei Paganelli, protetti dai vicini conti di Montefeltro.\nA partire dal 1399, quando i Paganelli vennero sconfitti dai Malatesti di Rimini, numerose signorie si alternarono alla guida di Montalboddo: nel 1416 gli stessi Malatesti vennero sopraffatti da Braccio da Montone, signore di Perugia, al quale segu\u00ec il dominio dei Montefeltro, quello brevissimo di Francesco Sforza ed infine il ritorno dei Paganelli che, con Roberto (detto \"da Montalboddo\"), sconfissero definitivamente gli sforzeschi e si allearono con i Malatesti.\nInfine, il 9 giugno 1454, stanchi dei continui avvicendamenti al potere e delle varie Signorie, i cittadini di Montalboddo cacciarono i Paganelli e fecero atto di dedizione alla Chiesa. Firmato il nuovo patto presso Arcevia ed entrato in vigore il nuovo Statuto Comunale, fu abbattuta la rocca del castello affinch\u00e9 a nessun signore venisse pi\u00f9 in mente di conquistarla.\nLa rinascita economica e il titolo di Citt\u00e0.\nL'aver cambiato cos\u00ec tante volte padrone, molto spesso a seguito di guerre e rivolte, aveva gravemente danneggiato lo sviluppo economico di Montalboddo, la cui popolazione era diminuita di circa un terzo. Sotto il dominio della Chiesa si verific\u00f2 invece una spettacolare ripresa economica e demografica, nonostante alcuni periodi di carestia e pestilenze che segnarono la popolazione; l'agricoltura era l'attivit\u00e0 dominante: vennero messe a coltura nuove terre anche al di fuori della cinta muraria, nelle quali sorsero grandi case coloniche.\nAnche la nobilt\u00e0 ostrense acquist\u00f2 maggiore importanza e potere: con esso nacquero inevitabilmente dissidi e violente faide tra le maggiori famiglie, che si conclusero soltanto nel 1574 con la sottoscrizione di una pace tra i vari ceppi nobiliari. A cavallo tra il XVII ed il XVIII secolo Montalboddo visse un periodo di pace e prosperit\u00e0, risultando, secondo lo storico locale Agostino Rossi (1694), \u00abuno dei territori pi\u00f9 ricchi e fertili della Marca anconitana\u00bb.\nQuesto diffuso benessere port\u00f2 le nobili famiglie ad ampliare ed abbellire i propri palazzi mentre la cittadinanza edific\u00f2 il Palazzo comunale; anche i vari ordini religiosi costruirono importanti conventi che, come gli edifici civili, furono decorati con pitture, stucchi ed opere d'arte. A coronamento di questo sviluppo economico, culturale e religioso, il 30 luglio 1790 papa Pio VI confer\u00ec a Montalboddo il titolo di Citt\u00e0, attraverso il breve \"Apostolicae sedis Maiestati\".\nDa Montalboddo a Ostra: la storia contemporanea.\nNel XIX secolo, dopo aver subito l'occupazione francese ed essere tornata sotto il dominio pontificio, Montalboddo partecip\u00f2 alle lotte risorgimentali, venendo annessa per pubblico plebiscito al Regno di Vittorio Emanuele II (1860).\nIl 12 maggio 1881 un decreto del Re d'Italia Umberto I accolse la richiesta dei cittadini di Montalboddo, modificando in Ostra il nome della citt\u00e0.\nCon il nuovo appellativo il comune ha condiviso le sorti dell'Italia nel corso del XX secolo, passando attraverso gli anni difficili delle due guerre mondiali e quelli della rinascita post-bellica.\nOggi Ostra custodisce numerose testimonianze del suo storico passato che si offrono suggestive ai sempre pi\u00f9 numerosi ospiti della citt\u00e0.\nMonumenti e luoghi d'interesse.\nLo stemma comunale\nNel corso dei secoli Ostra ha cambiato vari stemmi comunali. La pi\u00f9 antica documentazione giunta sino a noi \u00e8 del 1371. Quell'antico sigillo riportava: sette monti in linea, le chiavi della chiesa e a destra la croce di Cristo, quale atto di dedizione. Dal secolo XV sino al 1528 troviamo i cinque monti solamente. In quella data vi venne aggiunta la croce che ancora oggi si innalza al centro. In seguito si ebbe la variante dei monti sovrapposti con sopra la croce, stemma che \u00e8 rimasto fino ad oggi.\nCinta muraria\nQuando venne istituito il comune di Montalboddo, alla fine del secolo decimosecondo (1194), la costituzione fisico-edilizia del castello non si estendeva alla superficie attuale. La primitiva cerchia muraria, fatta di legname, steccati, muratura primitiva, ricopriva una superficie pari ad un quarto di quella che ricopre attualmente, perch\u00e9 racchiudeva solo la parte alta del paese: e cio\u00e8 la rocca, che si innalzava nel punto pi\u00f9 alto, dove in seguito sarebbe stato edificato il monastero delle clarisse; la zona davanti alla rocca stessa che assumeva il nome di Fossarile, a causa delle numerosissime fosse di deposito del grano; una parte dell'attuale piazza dei Martiri e tutta la parte di via della Boccetta, con la parte, a ridosso del Fossarile, dell'odierna via Gramsci. Lo sviluppo naturale per l'incastellamento di altri abitanti e lo sviluppo del Borgo \"extra muros\" di Santa Croce permisero, poi, l'ampliamento della cerchia muraria del castello primitivo sino a racchiudere lo stesso borgo di Santa Croce. L'accesso al paese libero di giorno, ma autorizzato con scritto dal magistrato per la notte, era possibile solo attraverso i ponti levatoi e le rispettive porte. Nel secolo decimoquarto queste erano tre: porta del Mercato a sud; porta S. Croce a nord e porta Nuova ad est. Questa ultima porta fu chiusa sul principio del 1400 ed era sita con tutta probabilit\u00e0, stando alla 2\u00aa senaita, all'altezza dell'attuale accesso al paese, aperto nelle mura ad est dell'abitato, con la via risalente lungo il fianco dell'ancora esistente chiesa di San Gregorio o del Crocifisso, sino all'incrocio con la via del Corso. Poi, nella seconda met\u00e0 dell'Ottocento, la trasformazione edilizia, prospettata ed eseguita dal sindaco Luigi Antolini, distrusse per sempre ed irreparabilmente anche le due porte superstiti, quella del Mercato e quella di S. Croce. Per prima, tocc\u00f2 a quella di S. Croce, che venne demolita nel 1871 e poi, nel 1874, all'altra, quella del Mercato. Alla demolizione di queste seguirono, in un primo momento, l\u2019edificazione di bastioni in muratura portanti robusti cancelli, tolti nel 1907, poi la demolizione di questi intorno al 1920 per permettere un pi\u00f9 agevole e scorrevole ingresso alla citt\u00e0. Anche le mura castellane nel corso dei secoli ebbero varie trasformazioni: all'inizio erano molto pi\u00f9 alte di quelle attuali, in seguito venne rialzato il piano stradale ed interrato il fossato, per facilitare la circolazione.\nPiazza dei Martiri\nSituata nella parte alta del centro storico, alla confluenza di via del Teatro, corso Mazzini e via Gramsci, piazza dei Martiri \u00e8 il cuore della vita cittadina, nonch\u00e9 la principale piazza del comune. Su di essa si affacciano il settecentesco palazzo comunale, con l'annesso teatro La Vittoria, la torre civica (costruita nel XVI secolo e riedificata nel 1950 dopo essere stata bombardata nel corso della seconda guerra mondiale) e la chiesa di San Francesco. Non pi\u00f9 presente all'interno dello scenario della piazza \u00e8 invece la chiesa di San Giovanni, andata distrutta nel corso dell'ultima guerra mondiale e della quale la torre dell'orologio costituiva il campanile.\nEdifici religiosi.\nRisale al 1283 e fu ricostruita nel 1350. La facciata con portico neogotico e coronamento baroccheggiante fu invece edificata dopo il 1860, quando la navata della chiesa venne accorciata per ampliare la piazza.\nSituata nella parte \"bassa\" del centro storico, la Basilica collegiata di Santa Croce \u00e8 la chiesa principale di Ostra. Edificata dopo il Mille, fu inizialmente abbazia dei monaci benedettini. Nel novembre 1795 papa Pio VI eresse la Chiesa di Santa Croce a collegiata, affidandola ad un \"collegio dei canonici\" e ad un arciprete, di nomina papale. Nel novembre 2008 la chiesa fu elevata alla dignit\u00e0 di basilica minore. La vecchia chiesa romanica, detta \"delle quattro colonne\" fu completamente ricostruita tra il 1848 e il 1851, in quanto ormai troppo piccola e in grande decadenza. Dopo la guerra fu anche ricostruito il campanile, danneggiato dai colpi di cannone.\nIl Santuario della Madonna della Rosa, situato a poca distanza dal centro storico, fu costruito nel 1754 per contenere il grande afflusso di pellegrini all'edicola della Vergine. La tradizione vuole che, nel 1666, un giglio posto da una fanciulla di fronte all'immagine della Madonna rest\u00f2 fresco e profumato per diversi mesi, come fosse stato appena colto. La facciata ed il campanile vennero edificati nel XIX secolo su progetto dell'architetto Francesco Vespignani di Roma. Ancora oggi \u00e8 meta di numerosi pellegrinaggi, custodendo al suo interno numerosi \"ex voto\", tra cui due bandiere turche.\nIl Santuario di Santa Maria Apparve sorge vicino ad un'edicola dove, nel 1527, la Vergine Maria sarebbe apparsa ad un pastorello rivelandogli che avrebbe protetto da una pestilenza la popolazione ostrense se questa avesse eretto una chiesa in suo onore. Secondo il rito sacro, nel 1529 venne perci\u00f2 consacrata la chiesa e durante i secoli XVI e XVII tante furono le grazie ricevute. Un ampliamento della chiesa, ad un'unica navata, si \u00e8 avuto nel 1885, anno in cui subentrarono i frati minori cappuccini che costruirono il convento. Vi si trova un'effigie della Madonna con bambino e angeli sull'altare maggiore.\nEdifici civili.\nAdiacente alla Chiesa di San Francesco, con ingresso principale situato su via Gramsci, fu edificato nel XVIII secolo come sede dei Padri Francescani Conventuali.\nOggi \u00e8 sede della biblioteca comunale, dell'archivio storico cittadino e della pinacoteca civica.\nAnnualmente, nel mese di agosto, i suoi locali ospitano la mostra nazionale dell'antiquariato e artigianato artistico.\nOstra conserva numerosi edifici di origine nobiliare, principalmente posti all'interno della cinta muraria.\nSituato sul corso Mazzini edificato nel 1666 dalla famiglia Gherardi che ancora lo possiede.\nAlla parte seicentesca \u00e8 stata aggiunta, negli anni 1930-35, per volere del proprietario Andrea Menchetti, un'ulteriore costruzione in stile medievale. Il palazzo presenta decorazioni pittoriche ed una cappellina privata dedicata alla Madonna del Carmine. Tra le varie sale, da segnalare quella dedicata agli antenati, con il ritratto dei committenti, ed altre stanze abbellite con figure mitologiche.\nDi origine seicentesca, si affaccia su corso Mazzini con inferriate e balconcini in ferro battuto. All'interno sono conservati dipinti ed una cappellina dedicata a San Pio V ospitante 365 reliquie di santi, una per ogni giorno dell'anno. Al piano nobile \u00e8 invece situato un salone con soffitto neoclassico raffigurante Marte su un carro trainato da cavalli mentre un'altra sala presenta un soffitto a grottesche con al centro il mito di Orfeo e Euridice.\nSituato come il precedente lungo corso Mazzini, fu edificato tra il 1723 e il 1739 dai fratelli Giuseppe, Orazio e Carlo Sanzi, per poi passare alla famiglia Pericoli. Oltre alle decorazioni del pittore bolognese Luigi Samoggia e alla cappellina privata, conserva una tela raffigurante Montalboddo nel 1746. Curiosa \u00e8 la scala a chiocciola che dagli scantinati arriva sino alle soffitte e che un tempo era percorribile anche dagli animali da soma per il trasporto delle granaglie.\nCultura.\nCinema.\nOstra, e in particolar modo Piazza dei Martiri, hanno fatto da sfondo a diversi film:\nCucina.\nOstra fa parte delle seguenti associazioni:\nInoltre il territorio di Ostra appartiene all'area di produzione del vino DOC Lacrima di Morro d'Alba.\nEventi.\nLe principali sagre sono:\nEconomia.\nTurismo.\nDal 2003 Ostra si fregia della bandiera arancione del Touring Club Italiano, marchio di qualit\u00e0 turistico-ambientale per i piccoli comuni dell'entroterra.\nAmministrazione.\nDal 23 ottobre 2006 Ostra fa parte dell'Unione dei Comuni di Ostra e Ripe.\nSport.\nNumerose sono le associazioni sportive operanti sul territorio di Ostra:\nL'attuale societ\u00e0 sportiva \u00e8 stata fondata nel 1968 sulle ceneri di quella che fu la S.S. Ostrense. La S.S. Ostra milita attualmente nel campionato provinciale di Terza Categoria. I colori sociali sono il giallo e il blu, gli stessi presenti nello stemma della citt\u00e0.\nFondata nel 2019, la squadra dai colori sociali rosso e azzurro, milita nel campionato di Terza Categoria.\nNata agli inizi degli anni novanta per la pratica della pallavolo, sia maschile che femminile, i colori sociali sono il bianco e il verde.\n\u00c8 una tra le associazioni sportive pi\u00f9 giovani, essendo stata fondata nel 2000. Dopo essere riuscita ad affacciarsi sul palcoscenico del massimo campionato regionale (serie C1), ha deciso di ridimensionare parzialmente i propri obiettivi e di puntare sui giovani locali. Attualmente milita nel campionato di Serie C1. I suoi colori sociali sono il rosso e il blu. \nSeconda squadra di calcio a 5 del paese, militante in serie D;\nG.S. Pianello\n\u00c8 uno dei gruppi sportivi pi\u00f9 antichi di Ostra, con sede nell'omonima frazione, "}
{"id": "2829525", "revid": "287204", "url": "https://it.wikipedia.org/wiki?curid=2829525", "title": "Torneo di Wimbledon 1991", "text": "Il Torneo di Wimbledon 1991 \u00e8 stata la 105\u00aa edizione del Torneo di Wimbledon e terza prova stagionale dello Slam per il 1991.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna \ndal 24 giugno al 7 luglio 1991. Il torneo ha visto vincitore nel singolare maschile il tedesco Michael Stich \nche ha sconfitto in finale in 3 set il connazionale Boris Becker col punteggio di 6-4 7-6(7-4) 6-4.\nNel singolare femminile si \u00e8 imposta la tedesca Steffi Graf che ha battuto in finale in 3 set l'argentina Gabriela Sabatini. \nNel doppio maschile hanno trionfato John Fitzgerald e Anders J\u00e4rryd, \nil doppio femminile \u00e8 stato vinto dalla coppia formata da Larisa Neiland e Nata\u0161a Zvereva e \nnel doppio misto hanno vinto John Fitzgerald con Elizabeth Smylie.\nRisultati.\nSingolare maschile.\n Michael Stich ha battuto in finale Boris Becker 6-4 7-6(7-4) 6-4\nSingolare femminile.\n Steffi Graf ha battuto in finale Gabriela Sabatini 6-4 3-6 8-6\nDoppio maschile.\n John Fitzgerald / Anders J\u00e4rryd hanno battuto in finale Javier Frana / Leonardo Lavalle 6-3 6-4 6-7(7-9) 6-1\nDoppio femminile.\n Larisa Neiland / Nata\u0161a Zvereva hanno battuto in finale Gigi Fern\u00e1ndez / Jana Novotn\u00e1 6-4 3-6 8-6\nDoppio misto.\n John Fitzgerald / Elizabeth Smylie hanno battuto in finale Jim Pugh / Nata\u0161a Zvereva 7-6(7-4) 6-2\nJunior.\nSingolare ragazzi.\n Thomas Enqvist ha battuto in finale Michael Joyce 6-4 6-3\nSingolare ragazze.\n Barbara Rittner ha battuto in finale Elena Makarova 6-7(6-8) 6-2 6-3\nDoppio ragazzi.\n Karim Alami / Greg Rusedski hanno battuto in finale John-Laffnie de Jager / Andrij Medvedev 1-6 7-6(7-4) 6-4\nDoppio ragazze.\n Catherine Barclay / Limor Zaltz hanno battuto in finale Joanne Limmer / Angie Woolcock 6-4 6-4"}
{"id": "2829536", "revid": "62004", "url": "https://it.wikipedia.org/wiki?curid=2829536", "title": "Dmytro Grabovskyy", "text": ""}
{"id": "2829541", "revid": "287204", "url": "https://it.wikipedia.org/wiki?curid=2829541", "title": "Torneo di Wimbledon 1990", "text": "Il Torneo di Wimbledon 1990 \u00e8 stata la 104\u00aa edizione del Torneo di Wimbledon e terza prova stagionale dello Slam per il 1990. Si \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna dal 25 giugno all'8 luglio 1990. Il torneo ha visto vincitore nel singolare maschile lo svedese Stefan Edberg che ha sconfitto in finale in 5 set il tedesco Boris Becker col punteggio di 6\u20132, 6\u20132, 3\u20136, 3\u20136, 6\u20134. Nel singolare femminile si \u00e8 imposta la statunitense Martina Navr\u00e1tilov\u00e1 che ha battuto in finale in 2 set la connazionale Zina Garrison. Nel doppio maschile hanno trionfato Rick Leach e Jim Pugh, il doppio femminile \u00e8 stato vinto dalla coppia formata da Jana Novotn\u00e1 e Helena Sukov\u00e1 e nel doppio misto hanno vinto Rick Leach con Zina Garrison.\nRisultati.\nSingolare maschile.\n Stefan Edberg ha battuto in finale Boris Becker 6\u20132, 6\u20132, 3\u20136, 3\u20136, 6\u20134\nSingolare femminile.\n Martina Navr\u00e1tilov\u00e1 ha battuto in finale Zina Garrison 6\u20134, 6\u20131\nDoppio maschile.\n Rick Leach / Jim Pugh hanno battuto in finale Pieter Aldrich / Danie Visser 7\u20136 (7\u20135), 7\u20136 (7\u20134), 7\u20136 (7\u20135)\nDoppio femminile.\n Jana Novotn\u00e1 / Helena Sukov\u00e1 hanno battuto in finale Kathy Jordan / Elizabeth Smylie 6\u20134, 6\u20131\nDoppio misto.\n Zina Garrison / Rick Leach hanno battuto in finale Elizabeth Smylie / John Fitzgerald 7\u20135, 6\u20132\nJunior.\nSingolare ragazzi.\n Leander Paes ha battuto in finale Marcos Ondruska 7\u20135, 2\u20136, 6\u20134\nSingolare ragazze.\n Andrea Strnadov\u00e1 ha battuto in finale Kirrily Sharpe 6\u20132, 6\u20134\nDoppio ragazzi.\n S\u00e9bastien Lareau / S\u00e9bastien Leblanc hanno battuto in finale Clinton Marsh / Marcos Ondruska 7\u20136 (7\u20135), 4\u20136, 6\u20133\nDoppio ragazze.\n Karina Hab\u0161udov\u00e1 / Andrea Strnadov\u00e1 hanno battuto in finale Nicole Pratt / Kirrily Sharpe 6\u20133, 6\u20132"}
