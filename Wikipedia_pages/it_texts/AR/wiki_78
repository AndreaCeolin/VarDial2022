{"id": "2793530", "revid": "124323266", "url": "https://it.wikipedia.org/wiki?curid=2793530", "title": "Sassonia-Wittenberg", "text": "Il Ducato di Sassonia-Wittenberg (in tedesco: \"Herzogtum Sachsen-Wittenberg\") fu un ducato medievale del Sacro Romano Impero, che deriv\u00f2 dalla dissoluzione del ducato di Sassonia per volont\u00e0 di Federico Barbarossa. Il Ducato di Sassonia-Wittenberg fu il precursore dell'elettorato di Sassonia.\nStoria.\nIl conte Ottone di Ballenstedt, antenato della casata degli Ascani, gi\u00e0 aveva ottenuto il titolo di duca di Sassonia nel 1122. Nel 1134 suo figlio Alberto l'Orso aveva ottenuto per primo la marca del nord di Sassonia dall'imperatore Lotario II di Supplimburgo. Quando nel 1138 il successore di Lotario, Corrado III di Svevia sconfisse la casata dei Guelfi, il duca di Sassonia ricevette i domini di questa casata che ad ogni modo non riusc\u00ec mai a prevalere sulla nobilt\u00e0 locale e nel 1142 infine dovette rinunciare in favore di Enrico il Leone.\nNel 1180 Enrico il Leone venne deposto dall'imperatore Federico Barbarossa e dai suoi alleati. Il ducato venne suddiviso in molte entit\u00e0 minori concesse dall'Imperatore ai suoi fedeli. Tra gli alleati della causa imperiale vi era anche l'arcivesco di Colonia Filippo di Heinsberg, il quale ricevette il ricreato Ducato di Vestfalia.\nNel frattempo Bernardo III continu\u00f2 a reggere la Sassonia ed alla sua morte nel 1212 la sua eredit\u00e0 venne divisa tra i suoi figli: Enrico ottenne i possessi attorno a Ballenstedt dove egli stabil\u00ec la contea di Anhalt, mentre suo fratello Alberto I ottenne le aree attorno al fiume Elba, comprendenti Wittenberg e Belzig assieme alla signoria di Lauenburg col rispettivo castello e quella di Hadeln sull'estuario dell'Elba.\nDopo la morte di Alberto I nel 1260 i suoi eredi, Alberto II e Giovanni I, i quali poi divisero i loro possedimenti in Sassonia-Wittenberg e Sassonia-Lauenburg rispettivamente.\nDopo la partizione entrambi i ducati di Sassonia-Wittenberg e Sassonia-Lauenburg divennero rivali, rivendicando entrambi il governo sull'intera Sassonia e il diritto di partecipare all'elezione del Re dei Romani. Nel 1292 Alberto II di Sassonia-Wittenberg partecip\u00f2 all'elezione di Adolfo di Nassau. Nel 1314 i principi tedeschi si divisero, eleggendo due sovrani differenti: Federico d'Asburgo e suo cugino Ludovico di Wittelsbach.\nLudovico era appoggiato dall'arcivescovo di Magonza Pietro di Aspelt, dall'arcivescovo di Treviri Baldovino di Lussemburgo, dal margravio di Brandeburgo Valdemaro, dal re di Boemia Giovanni I e da Giovanni II di Sassonia-Lauenburg. Federico ricevette il sostegno dell'arcivescovo di Colonia Enrico II di Virneburg, del duca di Baviera Rodolfo I, dell'anti-re di Boemia Enrico e da Rodolfo I di Sassonia-Wittenberg.\nLa disputa, che aveva messo i due rami in posizione contrapposte, si risolse a favore di Ludovico di Baviera, ma la Bolla d'oro del 1356 assegn\u00f2 il titolo di principe elettore al solo duca di Sassonia-Wittenberg.\nQuando la linea degli Ascani in Sassonia si estinse nel 1422, il lontano cugino Eric V di Sassonia-Lauenburg tent\u00f2 di ascendere al trono di Wittenberg nella prospettiva di riunificare la Sassonia, ma fall\u00ec dal momento che Sigismondo di Lussemburgo garant\u00ec l'elettorato al margravio Federico IV di Meissen della casa di Wettin."}
{"id": "2793531", "revid": "125432560", "url": "https://it.wikipedia.org/wiki?curid=2793531", "title": "Calcolosi uretrale", "text": "Con la locuzione calcolosi uretrale si fa riferimento alla presenza di calcoli a livello dell'uretra.\nClassificazione.\nVengono ad essere distinte forme \"primarie\" e forme \"secondarie\". Nelle forme primarie il calcolo si forma a livello dell'uretra a causa di difetti anatomici, come stenosi uretrali congenite e acquisite (da traumi, iatrogene) o per la presenza di un diverticolo uretrale. Le forme secondarie sono invece dovute alla migrazione in uretra di un calcolo di origine renale, ureterale o vescicale.\nEpidemiologia.\nLe forme primitive sono molto rare, mentre le forme secondarie rappresentano circa l'1% di tutte le calcolosi dell'apparato urinario. A causa della maggiore lunghezza dell'uretra e della conformazione anatomica, i calcoli uretrali sono pi\u00f9 frequenti nel genere maschile. Nel sesso femminile i calcoli uretrali sono sempre associati alla presenza di diverticoli o uretrocele.\nAnatomia patologica.\nCome per la litiasi renale, i calcoli uretrali sono per la maggior parte costituiti da sali di calcio o di acido urico. Molto meno frequenti, a causa della dimensione che possono raggiungere, sono i calcoli di struvite (frequente invece \u00e8 la loro localizzazione renale). Nelle forme secondarie, i calcoli si arrestano a livello di zone uretrali di minor calibro quali:\nNel sesso femminile, il calcolo \u00e8 sovente alloggiato nella porzione inferiore di un diverticolo; in questi casi, data la frequenza di colletto stretto o stenosi post-infiammatoria dello stesso, possono formarsi piccole raccolte ascessuali secondarie a processi infettivi recidivanti.\nProfilo clinico.\nIl quadro clinico \u00e8 dominato da intenso dolore che segue alla brusca interruzione del flusso urinario. In seguito a sforzi minzionali ripetuti, il calcolo pu\u00f2 essere espulso, in seguito pu\u00f2 manifestarsi una lieve ematuria. In alcuni casi, tuttavia, il calcolo pu\u00f2 incunearsi in un diverticolo uretrale senza interferire con la validit\u00e0 del mitto; per lo stesso motivo, in questi soggetti \u00e8 assente il dolore e l'ematuria.\nData la frequente sovrapposizione infettiva nei soggetti di sesso femminile, possono frequentemente manifestarsi nicturia, stranguria, pollachiuria, piuria ed ematuria.\nProfilo diagnostico.\nIn un contesto anamnestico suggestivo, la diagnosi pu\u00f2 essere suggerita dalla presenza del caratteristico reperto palpatorio di una piccola massa dura apprezzabile lungo il decorso dell'uretra peniena. Nelle donne tale massa pu\u00f2 essere apprezzata attraverso la palpazione delle porzione distale della parete anteriore della vagina. Il percorso diagnostico si completa attraverso l'ecografia in grado di dimostrare la presenza del calcolo (massa iperecogena e conseguente ombra) e di lieve dilatazione uretrale (visibile come \"canale\" anecogeno in fase minzione). A causa della maggiore invasivit\u00e0, l'urografia (fase uretrografica) e la uretrografia retrograda devono essere riservate solo ai casi in cui non \u00e8 stato possibile porre diagnosi con ecografia.\nTerapia.\nIl trattamento si basa sull'estrazione endoscopica del calcolo o sulla litotrissia. Le anomalie anatomiche, quali diverticoli, devono essere corrette al fine di evitare recidive. Nei casi pi\u00f9 gravi, possono rendersi necessarie manovre chirurgiche pi\u00f9 invasive come l'uretrotomia o la meatotomia."}
{"id": "2793532", "revid": "729019", "url": "https://it.wikipedia.org/wiki?curid=2793532", "title": "Nefroangiosclerosi benigna", "text": "La nefroangiosclerosi benigna (HN dall'inglese Hypertensive Nephropaty) fa riferimento ad un'entit\u00e0 patologica caratterizzata da alterazioni del parenchima renale (sia glomerulari che tubulo-interstiziali) secondarie alla arteriosclerosi ialina delle piccole arterie renali.\nEpidemiologia.\nLa nefroangiosclerosi benigna pu\u00f2 essere inquadrata nel contesto dei processi degenerativi connessi alla fisiologica senescenza delle strutture vascolari. Un basso grado di nefroangiosclerosi \u00e8 sovente descritto in corso di riscontro diagnostico in soggetti anziani deceduti per cause extra-renali. Occorre tuttavia specificare che lesioni pi\u00f9 gravi ed estese sono presenti in soggetti in cui \u00e8 possibile identificare una o pi\u00f9 condizioni e fattori di rischio per malattia aterosclerotica. In questo senso, soggetti fumatori, obesi e/o diabetici possono sviluppare, nel corso della loro storia clinica, gravi quadri di nefroangiosclerosi. \u00c8 pi\u00f9 frequente nei soggetti di origine afro-americana.\nPatogenesi.\nLa nefropatia ipertensiva si riferisce all'insufficienza renale che pu\u00f2 essere attribuita a una storia di ipertensione \u00c8 una condizione cronica ed \u00e8 un serio fattore di rischio per lo sviluppo dell'insufficienza renale cronica . Tuttavia, nonostante la nota associazione tra ipertensione e malattia renale cronica, il meccanismo sottostante rimane poco chiaro. I due meccanismi proposti della fisiopatologia di HN sono entrambi incentrati su come il glomerulo, una rete di capillari densi che esegue il processo di filtrazione renale, \u00e8 interessato; con una teoria che identifica l'ischemia glomerulare come il principale contributo di HN e l'altra che identifica l'ipertensione glomerulare e l'iperfiltrazione glomerulare al centro della patogenesi di HN.\nLa nefroangiosclerosi si caratterizza per l'ispessimento medio-intimale delle piccole arterie che irrorano le strutture renale. Tale fenomeno pu\u00f2 essere in parte spiegato dai fenomeni degenerativi indotti dall'aterosclerosi, dalla senescenza vascolare e dall'ipertensione. In questo terreno si muovono complessi rimodellamenti tissutali che esitano verso la deposizione di matrice extracellulare e verso la proliferazione di cellule miofibroblastiche. Parallelamente, l'alterazione della struttura vascolare porta ad un aumento della permeabilit\u00e0 endoteliale con deposizione di sostanza proteica amorfa di origine plasmatica.\nIl flusso sanguigno risultante \u00e8 inadeguato produce atrofia tubulare, fibrosi interstiziale e alterazione glomerulare (glomeruli pi\u00f9 piccoli con diversi gradi di ialinizzazione - da lieve a sclerosi dei glomeruli) e cicatrici attorno ai glomeruli (fibrosi periglomerulare). Nelle fasi avanzate, si verificher\u00e0 insufficienza renale. I nefroni funzionali hanno tubuli dilatati, spesso con materiale ialino nell'apertura dei tubuli. Ulteriori complicazioni spesso associate alla nefropatia ipertensiva comprendono danni glomerulari con conseguente proteinuria ed ematuria.\nAnatomia patologica.\nMacroscopicamente, la nefroangiosclerosi benigna si caratterizza per la presenza di fine granulazione apprezzabile a livello della corticale renale. Tali granulazioni rappresentano focolai di reazione sclero-cicatriziale del parenchima renale in risposta al danno vascolare. L'osservazione microscopica consente di individuare arterie con marcato ispessimento medio-intimale e con pareti intensamente eosinofile (arteriolosclerosi ialina). A livello delle arterie di calibro maggiore, come le arterie arcuate, possono presentarsi focolai di reazione fibroelastica, fenomeno che correla con una maggiore gravit\u00e0 del quadro aterosclerotico-ipertensivo. Le alterazioni vascolari sono alla base dei fenomeni sclero-atrofici osservabili a livello tubulo-interstiziale; l'interessamento glomerulare viene invece ad essere testimoniato dalla deposizione di collagene a livello della capsula di Bowman. Nei casi pi\u00f9 gravi ed avanzati si pu\u00f2 avere la fibrosi periglomerulare o il collasso sclerotico dell'intero glomerulo.\nProfilo clinico.\nCome gi\u00e0 discusso, la nefroangiosclerosi benigna si contestualizza all'interno dei fisiologici processi di senescenza vascolare; in questo senso, il corredo sintomatologico \u00e8 pi\u00f9 spesso riferibile ad un pi\u00f9 esteso quadro di malattia aterosclerotica. Soggetti obesi, diabetici e/o ipertesi sono a rischio di sviluppare, con il tempo, un'insufficienza renale cronica. Nei casi pi\u00f9 gravi, una fase accelerata (\"maligna\") di ipertensione arteriosa pu\u00f2 portare molto rapidamente allo sviluppo di insufficienza renale; tale entit\u00e0 patologica viene definita con la locuzione nefroangiosclerosi maligna.\nProfilo diagnostico.\nLa nefroangiosclerosi benigna pu\u00f2 essere sospettata in tutti i soggetti a rischio (soggetti diabetici, ipertesi, obesi soprattutto di origine afro-americana). Una lieve proteinuria e un modesto decremento della velocit\u00e0 di filtrazione glomerulare (clearance della creatinina) possono essere presenti, ma non sono rilievi specifici. Procedure strumentali non forniscono ulteriori informazioni.\nTerapia.\nLa terapia si basa su norme igienico-dietetiche atte all'eliminazione dei fattori di rischio per l'aterosclerosi. Una dieta equilibrata e l'esercizio fisico moderato rappresentano i cardini fondamentali per la prevenzione dell'obesit\u00e0, del diabete di tipo II e dell'ipertensione. Inoltre, l'eliminazione del fumo di sigaretta consente di ridurre ulteriormente il rischio ipertensivo-aterosclerotico. Farmaci anti-ipertensivi, come i sartani e gli ACE-inibitori (ma anche beta-bloccanti, calcio-antagonisti e diuretici), possono essere utilizzati per il controllo dell'ipertensione."}
{"id": "2793533", "revid": "122993335", "url": "https://it.wikipedia.org/wiki?curid=2793533", "title": "Torneo di Viareggio 1965", "text": "Il Torneo di Viareggio 1965 \u00e8 stata la diciassettesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stato il per la prima volta nella storia della competizione.\nLe 16 squadre partecipanti arrivavano da 8 Paesi differenti e la maggior parte di esse, 8, dall'Italia.\nFormato.\nLe 16 squadre sono organizzate in diversi turni ad eliminazione diretta. Il primo turno, gli ottavi di finale, prevedono gare di andata e ritorno con i calci di rigore a decidere la qualificazione in caso di parit\u00e0 dopo le due partite. Dai quarti di finale in poi la qualificazione \u00e8 decisa in un'unica gara, con tempi supplementari e calci di rigore in caso di parit\u00e0 dopo i tempi regolamentari. La finale in caso di parit\u00e0 dopo i tempi supplementari prevede che il match venga ripetuto con esecuzione dei calci di rigore in caso di ulteriore parit\u00e0. In caso di parit\u00e0 dopo sei calci di rigore il vincitore viene determinato per sorteggio con il lancio di una moneta."}
{"id": "2793534", "revid": "204391", "url": "https://it.wikipedia.org/wiki?curid=2793534", "title": "Nefrosclerosi benigna", "text": ""}
{"id": "2793537", "revid": "204391", "url": "https://it.wikipedia.org/wiki?curid=2793537", "title": "Calcolo uretrale", "text": ""}
{"id": "2793539", "revid": "1573940", "url": "https://it.wikipedia.org/wiki?curid=2793539", "title": "Eidolon (genere)", "text": "Eidolon () \u00e8 un genere di pipistrello della famiglia degli Pteropodidi. \nEtimologia.\nIl termine generico deriva dalla parola greca \"\u03b5\u1f34\u03b4\u03c9\u03bb\u03bf\u03bd\", il cui significato \u00e8 figura, immagine oppure fantasma o spettro.\nDescrizione.\nDimensioni.\nAl genere Eidolon appartengono pipistrelli di medie dimensioni con la lunghezza dell'avambraccio tra 131 e 135\u00a0mm e un peso fino a 311\u00a0g.\nCaratteristiche craniche e dentarie.\nIl cranio presenta l'osso occipitale non allungato ma deflesso e le ossa pre-mascellari separate dal rostro. Le ossa timpaniche formano un corto meato uditivo. Il primo molare \u00e8 allungato. Sono presenti 4 creste palatali continue e 4 divise.\nSono caratterizzati dalla seguente formula dentaria:\nAspetto.\nIl corpo \u00e8 snello ed allungato, la pelliccia \u00e8 corta. Il muso \u00e8 lungo ed affusolato, le narici sono separate da un solco profondo. Le orecchie sono grandi e con la punta arrotondata. Le ali sono attaccate alte sul dorso e posteriormente sul primo dito del piede. L'indice \u00e8 provvisto di un artiglio. La coda \u00e8 lunga circa la met\u00e0 del piede, mentre l'uropatagio \u00e8 ridotto ad una sottile membrana lungo la parte interna degli arti inferiori, i quali sono lunghi.\nDistribuzione.\nIl genere \u00e8 ampiamente diffuso nell'Africa subsahariana, nella Penisola arabica sud-occidentale e nel Madagascar.\nTassonomia.\nIl genere comprende due specie."}
{"id": "2793540", "revid": "297745", "url": "https://it.wikipedia.org/wiki?curid=2793540", "title": "Godego", "text": ""}
{"id": "2793541", "revid": "339392", "url": "https://it.wikipedia.org/wiki?curid=2793541", "title": "Ipertesi", "text": ""}
{"id": "2793542", "revid": "1609015", "url": "https://it.wikipedia.org/wiki?curid=2793542", "title": "Didone (Mantegna)", "text": "Didone \u00e8 un dipinto tempera a colla e oro su tela di lino (65,3x31,4\u00a0cm) di Andrea Mantegna, databile al 1495-1500 circa e conservato nel Montreal Museum of Fine Arts in Canada.\nStoria.\nL'opera fa parte di quella produzione di grisaglie che caratterizz\u00f2 diverse opere del maestro mantovano negli ultimi anni dalla sua carriera, dal 1495 circa fino alla morte. Tali opere rivaleggiavano con la scultura ed erano molto apprezzate nell'ambiente della corte, anche per la scarsit\u00e0 di grandi scultori attivi a corte e la difficolt\u00e0 di procurarsi il marmo, che doveva essere importato da territori vicini con un certo esborso economico.\nLa tavola fa coppia con quella di \"Giuditta\" nello stesso museo, di misure pressoch\u00e9 identiche, e con due tavole alla National Gallery di Londra (\"Tuccia\" e \"Sofonisba\"), con le quali formavano il gruppo delle \"Donne esemplari dell'antichit\u00e0\". Citate tutte e quattro nell'inventario \"port mortem\" dei beni dell'ultimo duca di Mantova Carlo Federico Gonzaga nel 1542, passarono attraverso Santi Rota nelle collezioni del maresciallo Schulenburg, venendo citate in un inventario del 1738. Alcune incertezze nella ricostruzione storica sono date dalle misure che non combaciano, n\u00e9 con questa coppia n\u00e9 con quella di Montr\u00e9al.\nLe due tavolette canadesi vennero battute a un'asta di Christie's il 13 aprile 1775, quando vennero separate dalle altre due, entrando nelle raccolte londinesi di John Taylor, per essere vendute, in seguito, nel 1912. Dopo un paio di passaggi di propriet\u00e0 vennero infine acquistate dal museo di Montr\u00e9al.\nDescrizione e stile.\nDidone \u00e8 un'eroina letteraria dell'\"Eneide\", che dopo essere stata abbandonata da Enea, il quale aveva promesso di sposarla, si tolse la vita con la stessa spada che Enea le aveva donato, gettandosi poi nel fuoco di una pira sacrificale.\nMantegna raffigur\u00f2 la donna con la spada in mano dal lato della punta affilata, con un'urna cineraria in mano, riferimento alle ceneri del marito Sicheo, e sullo sfondo di travi di legno, rami e fascine di sterpi, con cui alimenter\u00e0 la pira.\nL'imitazione del finto bronzo dorato raggiunge qui un notevole vertice, con lo sfondo di marmo screziato che riproduce con fedelt\u00e0 una lastra di \"verde africano\". L'acconciatura e la posa di Didone sembrano una precisa citazione dei busti di matrona romani. Il taglio netto delle pieghe dei panneggi rivela un confronto diretto con la scultura, che in quegli anni avveniva proprio per la presenza a Mantova dell'Antico. Tra i virtuosismi spiccano i riflessi brillanti dei cristalli di rocca sulla corona di Didone o la realistica consistenza delle fascine di legnetti, poste anche in penobra, quasi a fondersi con lo sfondo. Il capriccioso incresparsi dei panneggi nei manti riecheggia altre opere della fase tarda dell'artista, come la \"Madonna della Vittoria\" (1496) o l'\"Introduzione del culto di Cibele a Roma\" (1505-1506)."}
{"id": "2793546", "revid": "144796", "url": "https://it.wikipedia.org/wiki?curid=2793546", "title": "Ducato di Sassonia-Lauenburg", "text": ""}
{"id": "2793552", "revid": "22475", "url": "https://it.wikipedia.org/wiki?curid=2793552", "title": "Samtgemeinde Hadeln", "text": "La Samtgemeinde Hadeln \u00e8 una \"Samtgemeinde\" (\"municipalit\u00e0 collettiva\") del distretto di Cuxhaven, nella Bassa Sassonia, in Germania. Essa \u00e8 situata presso le foci dell'Elba e si trova a 15\u00a0km circa da Cuxhaven. La sua sede \u00e8 la citt\u00e0 di Otterndorf.\nLa Samtgemeinde Hadeln comprende le seguenti municipalit\u00e0:"}
{"id": "2793556", "revid": "547034", "url": "https://it.wikipedia.org/wiki?curid=2793556", "title": "Fener (Alano di Piave)", "text": "Fener \u00e8 una frazione del comune italiano di Alano di Piave, in provincia di Belluno.\nGeografia fisica.\nFener \u00e8 l'abitato pi\u00f9 meridionale del comune di Alano (nonch\u00e9 dell'intera provincia di Belluno). Si stende su un pianoro stretto tra il letto del Piave a est, le pendici del Monfenera (estremit\u00e0 orientale del massiccio del Grappa) a sud e il torrente Ornic a ovest e a nord. Poco pi\u00f9 a sud del paese parte delle acque del Piave vengono deviate per alimentare il canale Brentella di Pederobba.\nStoria.\nIl ritrovamento di un'antica pietra miliare fa pensare che nella zona di Fener esistessero degli insediamenti sin dall'epoca romana. Certamente fu una localit\u00e0 di transito visto il passaggio dell'attuale strada Feltrina, da alcuni identificata con la via Aurelia o la via Claudia Augusta Altinate.\nLa prima citazione dell'abitato dovrebbe risalire al 983: in quell'anno il vescovo di Vicenza assegn\u00f2 al monastero dei Santi Felice e Fortunato diversi beni, tra cui tre \"caxali\" siti, rispettivamente, a \"Fonzase\", \"Fulinario\" e \"Secusino\"; \u00e8 pressoch\u00e9 certo che quel \"Fulinario\" (luogo in cui esistevano dei \"folli\" per la lavorazione della lana) sia da identificare con Fener.\nLa forma \"Fulinario\" ricompare nel 1168 nell'atto con cui papa Alessandro III confermava al cenobio vicentino la donazione precedente. Nel 1174 lo stesso pontefice confermava altri possedimenti e privilegi ai canonici della cattedrale di Treviso citando ora \"Fenario\".\nVa ricordato che allora il territorio della pieve di Quero, comprendente anche Alano, Fener, Campo, Colmirano, Vas e Segusino, era amministrativamente compreso nel Trevigiano; questa situazione si conserv\u00f2 sino all'epoca napoleonica, quando la zona venne assegnata dapprima al dipartimento del Bacchiglione, quindi al dipartimento della Piave (l'odierna provincia di Belluno). Dal punto di vista religioso, invece, rappresentava (e rappresenta tuttora) una propaggine settentrionale della diocesi di Padova; ci\u00f2 si spiega con una donazione del X secolo con cui il re d'Italia Berengario II concedeva al vescovo Silibone una parte della pedemontana del Grappa.\nCome riportato dallo storico Giovanni Bonifacio, nel 1283 Gherardo da Camino, capitano generale di Treviso, mosse guerra alla famiglia rivale da Castelli devastandone i feudi. Anche Fener e il suo castello furono distrutti: evidentemente esisteva una fortezza nei dintorni, ma non ne resta traccia.\nNel 1339 il Trevigiano pass\u00f2 sotto la Repubblica di Venezia. La Serenissima riform\u00f2 il sistema amministrativo istituendo la podesteria di Treviso, a sua volta divisa in otto quartieri. La pieve (intesa sia come suddivisione religiosa che civile) di Quero con la regola di Fener venne assegnata al quartiere di qua del Piave.\nDopo la rotta di Caporetto il paese si ritrov\u00f2 sulla linea del fronte italiano e sub\u00ec pesanti distruzioni.\nMonumenti e luoghi d'interesse.\nChiesa di San Michele.\nDella parrocchiale del paese non si conosce l'origine. Il culto dell'arcangelo Michele, diffuso in Italia dai Bizantini e particolarmente sentito dai Longobardi, potrebbe attestarne l'antica fondazione.\nBisogna tuttavia aspettare il 13 ottobre 1373 per avere una prima attestazione storica della chiesa: in quell'anno, con un atto sottoscritto dal notaio Oliviero di Valdobbiadene, si stabiliva che se i feneresi desideravano un sacerdote a celebrare nella loro chiesa, avrebbero dovuto preoccuparsi del suo sostentamento. Si deve precisare che all'epoca Fener dipendeva dalla parrocchia di Campo e pertanto doveva chiedere a quest'ultima l'autorizzazione ad officiare nella propria cappella.\nDescritta come in pessime condizioni durante la visita pastorale del vescovo Pietro Barozzi (1488), venne ricostruita nel 1559. Fu dichiarata parrocchia autonoma da Campo il 3 ottobre 1587.\nDopo la prima guerra mondiale l'edificio risultava semidistrutto. Venne ricostruito a cura del Commissariato delle Terre Liberate e decorata nel 1930 dai fratelli Giacomello.\nL'edificio ha fattezze classicheggiante, con la facciata ornata di paraste. Il portale d'ingresso, in rame, \u00e8 decorato con le immagini dei quattro Evangelisti.\nChiesa di Maria Addolorata.\nLa prima chiesa, di forme neoclassiche, venne eretta attorno al 1830 come ringraziamento per la fine di un'epidemia. Distrutta durante la guerra, venne in seguito ricostruita per essere terminata nel 1929.\nL'oratorio ha linee piuttosto semplici. Gli interni, a navata unica, sono illuminati da una trifora aperta sulla facciata. Esiste anche un piccolo campanile, costruito sul retro e decorato a finto bugnato."}
{"id": "2793558", "revid": "123450451", "url": "https://it.wikipedia.org/wiki?curid=2793558", "title": "Museo delle belle arti di Montr\u00e9al", "text": "Il Museo delle belle arti di Montr\u00e9al (in francese: \"Mus\u00e9e des beaux-arts de Montr\u00e9al\") \u00e8 la principale pinacoteca della metropoli canadese.\nStoria.\nLa sua fondazione nel 1860 ne fa l'istituzione pi\u00f9 antica del paese.\nNel 1972 il museo fu oggetto del pi\u00f9 grande caso di furto d'arte nella storia del Canada, quando dei rapinatori armati sottrassero gioielli, statuette e diciotto dipinti, per un bottino di 2 milioni di dollari dell'epoca, compresi lavori di Delacroix, Thomas Gainsborough e un raro paesaggio di Rembrandt, valutato da solo nel 2003 20 milioni di dollari. Le opere non sono state mai recuperate.\nDescrizione.\nIl museo si divide in tre padiglioni: quello in stile Beaux-Arts del 1912, progettato da William Sutherland Maxwell e suo fratello Edward, detto padiglione Michal e Renata Hornstein; quello in stile modernista del 1991, progettato da Moshe Safdie, detto padiglione Jean-No\u00ebl Desmarais e situato sull'altro lato della strada; il padiglione Liliane e David M. Stewart costruito tra il 2007 ed il 2010, situato in rue Sherbrooke Ouest.\nIl primo espone opere incentrate sulla storia del Qu\u00e9bec, il secondo \u00e8 specializzato sull'arte mondiale e il terzo \u00e8 dedicato all'arte canadese."}
{"id": "2793559", "revid": "767487", "url": "https://it.wikipedia.org/wiki?curid=2793559", "title": "Victor Howard Metcalf", "text": "Biografia.\nFu il trentottesimo segretario della marina statunitense sotto il presidente degli Stati Uniti d'America Theodore Roosevelt. Studi\u00f2 in varie scuole private e al Yale College terminando poi nel 1876 il suo percorso d'istruzione. Si trasfer\u00ec a Oakland, nello stato della California.\nSpos\u00f2 Emily Corinne Nicholson nel 1881, la coppia ebbe due figli. Alla sua morte il corpo venne sepolto al Mountain View Cemetery, a Oakland."}
{"id": "2793560", "revid": "1543377", "url": "https://it.wikipedia.org/wiki?curid=2793560", "title": "Campionato europeo dei piccoli stati di pallavolo femminile 2011", "text": "Il campionato europeo dei piccoli stati di pallavolo femminile 2011 si \u00e8 svolto dal 13 al 15 maggio 2011 a Lussemburgo, in Lussemburgo: al torneo hanno partecipato quattro squadre nazionali europee di stati con meno di un milione di abitanti e la vittoria finale \u00e8 andata per la quarta volta, la seconda consecutiva, a Cipro.\nQualificazioni.\nAl torneo hanno partecipato: la nazionale del paese ospitante e tre nazionali provenienti dai gironi di qualificazione.\nRegolamento.\nLe squadre hanno disputato un'unica fase con formula del girone all'italiana.\nPodio.\nCampione.\nCipro(Quarto titolo)\nSecondo posto.\nSan Marino\nTerzo posto.\nLussemburgo"}
{"id": "2793561", "revid": "729019", "url": "https://it.wikipedia.org/wiki?curid=2793561", "title": "Piaggio P.3", "text": "Il Piaggio P.3 era un bombardiere notturno quadrimotore con configurazione alare biplana realizzato dall'azienda italiana Societ\u00e0 Rinaldo Piaggio nel 1923 e rimasto allo stadio di prototipo."}
{"id": "2793566", "revid": "339392", "url": "https://it.wikipedia.org/wiki?curid=2793566", "title": "Mus\u00e9e des beaux-arts de Montr\u00e9al", "text": ""}
{"id": "2793568", "revid": "155634", "url": "https://it.wikipedia.org/wiki?curid=2793568", "title": "Australian Championships 1960 - Singolare maschile", "text": "Rod Laver defeated Neale Fraser 5\u20137 3\u20136 6\u20133 8\u20136 8\u20136."}
{"id": "2793569", "revid": "339392", "url": "https://it.wikipedia.org/wiki?curid=2793569", "title": "Montreal Museum of Arts", "text": ""}
{"id": "2793571", "revid": "339392", "url": "https://it.wikipedia.org/wiki?curid=2793571", "title": "Museum of Fine Arts (Montreal)", "text": ""}
{"id": "2793573", "revid": "339392", "url": "https://it.wikipedia.org/wiki?curid=2793573", "title": "Mus\u00e9e des Beaux-Arts de Montr\u00e9al", "text": ""}
{"id": "2793575", "revid": "339392", "url": "https://it.wikipedia.org/wiki?curid=2793575", "title": "Mus\u00e9e des Beaux-Arts (Montr\u00e9al)", "text": ""}
{"id": "2793576", "revid": "339392", "url": "https://it.wikipedia.org/wiki?curid=2793576", "title": "Mus\u00e9e des beaux arts (Montr\u00e9al)", "text": ""}
{"id": "2793577", "revid": "155634", "url": "https://it.wikipedia.org/wiki?curid=2793577", "title": "Australian Championships 1959 - Singolare maschile", "text": "Alex Olmedo ha battuto in finale Neale Fraser 6-1 6-2 3-6 6-3."}
{"id": "2793578", "revid": "486946", "url": "https://it.wikipedia.org/wiki?curid=2793578", "title": "Modernista", "text": ""}
{"id": "2793579", "revid": "1305772", "url": "https://it.wikipedia.org/wiki?curid=2793579", "title": "Moderat (album)", "text": "Moderat \u00e8 l'album di debutto dell'omonimo gruppo musicale tedesco, pubblicato l'11 maggio 2009 sotto l'etichetta discografica Bpitch Control."}
{"id": "2793582", "revid": "1788047", "url": "https://it.wikipedia.org/wiki?curid=2793582", "title": "Australian Championships 1958 - Singolare maschile", "text": "Ashley Cooper ha battuto in finale Malcolm Anderson 7-5 6-3 6-4."}
{"id": "2793593", "revid": "729019", "url": "https://it.wikipedia.org/wiki?curid=2793593", "title": "Walter Warlimont", "text": "Prima guerra mondiale.\nPoco prima dello scoppio della prima guerra mondiale, Warlimont ottenne il suo primo incarico nell'Esercito tedesco, come \"Leutnant\" (Sottotenente) nel 10\u00ba reggimento di artiglieria prussiano, con sede di Alsazia. Durante il conflitto, prese parte agli scontri sul fronte occidentale e su quello italiano come ufficiale di artiglieria.\nTra le due guerre.\nAl termine della guerra, Warlimont entr\u00f2 a fare parte della Reichswehr, il nuovo esercito della Repubblica di Weimar. Nel 1922 fu assegnato al 6\u00ba reggimento di artiglieria, mentre nel 1926, promosso \"Hauptmann\", fu assegnato allo Stato maggiore dell'Esercito, con il ruolo di secondo assistente del Capo di Stato Maggiore.\nNel maggio 1929, Warlimont fu inviato negli Stati Uniti per studiare le teorie di mobilitazione industriale messe a punto in quel paese. Grazie all'esperienza maturata in questo viaggio, al suo ritorno in patria Warlimont fu assegnato alla sezione dello Stato maggiore generale che si occupava di studiare gli aspetti economici e industriali della guerra.\nIl 17 luglio 1936 inizi\u00f2 la sollevazione delle forze nazionaliste spagnole, che avrebbe di l\u00ec a poco portato allo scoppio della Guerra civile spagnola. Il 22 luglio Hitler ricevette il generale Francisco Franco, cui garant\u00ec supporto logistico e militare. Nelle settimane successive a questi incontri furono disposti i piani per l'invio di quindicimila volontari a supporto di Franco. Nel settembre 1936, Warlimont, da poco promosso \"Oberstleutnant\", fu inviato in Spagna come coordinatore del teatro operativo per lo Stato Maggiore e ufficiale di collegamento con il comando di Franco. Fu sua l'idea di concentrare le truppe volontarie tedesche in un'unit\u00e0 denominata Legione Condor.\nNel 1937 Warlimont si mise in luce per la pubblicazione del \"Memorandum Warlimont\", un memoriale in cui l'ufficiale indicava la necessit\u00e0 di riorganizzare la struttura di comando delle Forze Armate tedesche sotto un unico Comando supremo, direttamente guidato dal F\u00fchrer. Questo piano doveva portare all'ampliamento della struttura e delle funzioni dell'OKW, ma rimase largamente inatteso per le resistenze degli alti ufficiali tedeschi. Nel 1938, comunque, Warlimont fu promosso al grado \"Oberst\" e assegnato all'OKW in qualit\u00e0 di vice capo dell'Ufficio Comando e Operazioni, direttamente sotto il comando del generale Alfred Jodl.\nSeconda guerra mondiale.\nNella sua posizione di vice capo dell'Ufficio Comando e Operazioni, Warlimont ebbe modo di partecipare alla pianificazione strategica e operativa di tutto lo sforzo bellico tedesco. Fu, infatti, personalmente coinvolto nella definizione di molti piani di guerra e delle direttive dell'OKW. Tra queste ultime bisogna anche ricordare anche il famoso Ordine dei Commissari, che prevedeva l'eliminazione fisica di tutti i Commissari Politici dell'Armata rossa catturati dalla Wehrmacht durante l'invasione dell'Unione Sovietica: l'ordine venne firmato da Warlimont su autorizzazione del Feldmaresciallo Wilhelm Keitel, comandante dell'OKW.\nCome ufficiale di Stato Maggiore Generale Warlimont non partecip\u00f2 direttamente a operazioni militari; tuttavia ci\u00f2 non lo ostacol\u00f2 nella sua rapida carriera all'interno della Wehrmacht: nel 1940 fu promosso \"Generalmajor\", nel 1941 \"Generalleutnant\" e infine nel 1944 \"General der Artillerie\".\nDurante l'attentato a Hitler del 20 luglio 1944 rimase ferito, subendo una lieve commozione cerebrale. Ciononostante, in quello stesso giorno contatt\u00f2 il Feldmaresciallo G\u00fcnther von Kluge, allora Comandante della Wehrmacht sul fronte occidentale, per comunicargli che Hitler era vivo; questa telefonata convinse von Kluge a non schierarsi a favore dei congiurati.\nA seguito di aggravarsi delle condizioni di salute fu costretto a richiedere di essere esonerato dal suo incarico nell'OKW il 5 agosto del 1944. Collocato a riposo nella riserva ufficiali, attese la fine della guerra nel maggio del 1945.\nDopo la guerra.\nFatto prigioniero dagli Alleati, Warlimont fu processato e condannato per crimini di guerra. Nel 1957 benefici\u00f2 di un'amnistia e fu rilasciato, dedicandosi cos\u00ec alla pubblicazione delle sue memorie. Mor\u00ec il 9 ottobre 1976."}
{"id": "2793603", "revid": "30045190", "url": "https://it.wikipedia.org/wiki?curid=2793603", "title": "Capri 3", "text": ""}
{"id": "2793606", "revid": "29842439", "url": "https://it.wikipedia.org/wiki?curid=2793606", "title": "Capri 1", "text": ""}
{"id": "2793608", "revid": "297745", "url": "https://it.wikipedia.org/wiki?curid=2793608", "title": "Borso", "text": ""}
{"id": "2793610", "revid": "297745", "url": "https://it.wikipedia.org/wiki?curid=2793610", "title": "Cavaso", "text": ""}
{"id": "2793611", "revid": "297745", "url": "https://it.wikipedia.org/wiki?curid=2793611", "title": "Crespano", "text": ""}
{"id": "2793612", "revid": "599013", "url": "https://it.wikipedia.org/wiki?curid=2793612", "title": "Juan Diaz de Sol\u00eds", "text": ""}
{"id": "2793614", "revid": "767487", "url": "https://it.wikipedia.org/wiki?curid=2793614", "title": "Tanto non arriva", "text": "Tanto non arriva \u00e8 il secondo album solista di Egle Sommacal, pubblicato nel 2009 dalla Unhip Records.\nLasciata da parte la chitarra acustica dell'esordio, Sommacal stavolta ha scritto undici brani strumentali per chitarra elettrica con l'accompagnamento dei fiati (sax tenore, sax contralto, tuba e bombardino) di alcuni musicisti della Banda Roncati."}
{"id": "2793616", "revid": "1318658", "url": "https://it.wikipedia.org/wiki?curid=2793616", "title": "Lex comitialis", "text": "Lex comitialis (al plurale \"leges comitiales\") \u00e8 la legge romana in senso stretto, ossia quelle leggi che venivano promulgate attraverso una votazione delle assemblee, i \"comitia\", come suggerito dall'aggettivo \"comitialis\". Durante la Repubblica romana le \"leges comitiales\", dopo l'approvazione in Senato, venivano proposte alle assemblee da un magistrato, quale un console o, in altri casi, un pretore.\nInizialmente si differenziava dagli \"scita plebis\" (plebisciti), che erano i disegni di legge proposti dai tribuni della plebe. Attraverso le \"leges comitiales\" veniva in origine regolato soprattutto il diritto pubblico, mentre per lo pi\u00f9 il diritto privato veniva cambiato attraverso gli \"scita plebis.\"\nIn seguito alla \"lex Hortensia de plebiscitis\" del 287 a.C., per\u00f2, la differenza tra plebe e popolo, cos\u00ec come quella tra \"lex\" e \"scita plebis\", si assottigli\u00f2 sempre di pi\u00f9, al punto che alcuni giuristi romani arrivarono a identificare dei plebisciti come leggi.\nFunzionamento.\nLa legge aveva le seguenti \"parti costitutive\":\nPerch\u00e9 nel diritto romano venisse aggiunta una legge occorreva l'iniziativa di un magistrato (\"rogante magistratu\"), in genere il console, a volte un pretore. Questi doveva stilare la proposta di legge, presentarla in Senato e, dopo i relativi dibattiti, ottenere l'approvazione della maggioranza dei senatori, senza il veto di un tribuno o di altri magistrati con lo \"ius intercessionis\". Se veniva ottenuta l'approvazione del Senato, aveva luogo la \"promulgatio\", ossia la pubblicazione della legge e la fissazione della data di convocazione dei comizi e della votazione (mediante \"edictum\"); con le disposizioni della \"lex Caecilia Didia\" e della \"lex Iunia Licinia\", tra la \"promulgatio\" di una legge e la sua votazione nei comizi doveva trascorrere il \"trinundinium\", un periodo di attesa di tre giorni di mercato, che equivaleva ad un arco di tempo variante dai 17 ai 24 giorni. Nel giorno fissato, il magistrato presiedeva alle votazioni di una delle assemblee del popolo, debitamente convocata perch\u00e9 esprimesse il parere sulla proposta di legge: se l'esito delle votazioni delle assemblee era positivo, la proposta legislativa entrava in vigore come legge del popolo romano.\nSe la proposta di legge non veniva approvata dal Senato o dalle assemblee, veniva ricordata come \"rogatio\" e non come \"lex\", ma in ogni caso la proposta di legge portava sempre il nome del magistrato rogante, cosa che valeva anche per gli \"scita plebis\", i quali seguivano un procedimento analogo.\nContesto storico.\nIl procedimento per promulgare una legge \u00e8 stato alla base dell'attivit\u00e0 legislativa degli ultimi due secoli della Repubblica e non solo.\nNel 62 a.C. il tribuno della plebe Quinto Cecilio Metello Nepote minore propose una \"rogatio de Gneo Pompeo ex Asia revocando\", una proposta di legge per richiamare Gneo Pompeo Magno dall'Asia affinch\u00e9 ristabilisse l'ordine dei tumulti che attanagliavano Roma in seguito alla Congiura di Catilina, ma incontr\u00f2 la violenta opposizione in Senato da parte di Caton l'Uticense; Metello allora decise di ignorare l'approvazione del Senato e avviare la \"promulgatio\" senza di questa, ma uno scontro fisico con Catone lo port\u00f2 a fuggire da Roma e al \"senatus consultum ultimum\" del 62 a.C.;\nNel 59 a.C., Cesare, come console, trov\u00f2 una simile opposizione alla proposta della \"lex Iulia agraria\" e anche egli diede luogo alla promulgazione, decidendo di non tenere pi\u00f9 conto del parere del Senato. Ci\u00f2 avrebbe causato delle ripercussioni, che avrebbe dovuto penalmente scontare una volta ceduto l\"'imperium\", cosa che Cesare non fece pi\u00f9, preferendo dare luogo alla guerra civile."}
{"id": "2793617", "revid": "1788047", "url": "https://it.wikipedia.org/wiki?curid=2793617", "title": "Australian Championships 1957 - Singolare maschile", "text": "Ashley Cooper ha battuto in finale Neale Fraser 6\u20133 9\u201311 6\u20134 6\u20132."}
{"id": "2793618", "revid": "547034", "url": "https://it.wikipedia.org/wiki?curid=2793618", "title": "Nectar", "text": "Nectar \u00e8 una parola della lingua inglese che significa \"nettare\" (in tutti i suoi significati). Pu\u00f2 anche riferirsi a:"}
{"id": "2793620", "revid": "122993331", "url": "https://it.wikipedia.org/wiki?curid=2793620", "title": "Torneo di Viareggio 1966", "text": "Il Torneo di Viareggio 1966 \u00e8 stata la diciottesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stata la Fiorentina per la prima volta nella storia della competizione.\nLe 16 squadre partecipanti arrivavano da 7 Paesi differenti e la maggior parte di esse, 8, dall'Italia.\nFormato.\nLe 16 squadre sono organizzate in diversi turni ad eliminazione diretta. Il primo turno, gli ottavi di finale, prevedono gare di andata e ritorno con i calci di rigore a decidere la qualificazione in caso di parit\u00e0 dopo le due partite. Dai quarti di finale in poi la qualificazione \u00e8 decisa in un'unica gara, con tempi supplementari e calci di rigore in caso di parit\u00e0 dopo i tempi regolamentari. La finale in caso di parit\u00e0 dopo i tempi supplementari prevede che il match venga ripetuto con esecuzione dei calci di rigore in caso di ulteriore parit\u00e0."}
{"id": "2793621", "revid": "36426", "url": "https://it.wikipedia.org/wiki?curid=2793621", "title": "Giuditta con la sua ancella (Detroit)", "text": ""}
{"id": "2793622", "revid": "297745", "url": "https://it.wikipedia.org/wiki?curid=2793622", "title": "Tonezza", "text": ""}
{"id": "2793623", "revid": "300067", "url": "https://it.wikipedia.org/wiki?curid=2793623", "title": "LNB Pro A 2009-2010", "text": "La Pro A 2009-2010 \u00e8 stata la 88\u00aa edizione del massimo campionato francese di pallacanestro maschile. La vittoria finale \u00e8 stata ad appannaggio del ."}
{"id": "2793624", "revid": "36426", "url": "https://it.wikipedia.org/wiki?curid=2793624", "title": "Susanna e i vecchioni (Brno)", "text": ""}
{"id": "2793625", "revid": "36426", "url": "https://it.wikipedia.org/wiki?curid=2793625", "title": "Susanna e i vecchioni (Pommersfelden)", "text": ""}
{"id": "2793637", "revid": "1494169", "url": "https://it.wikipedia.org/wiki?curid=2793637", "title": "William A. Shinkman", "text": "Nato in Boemia da una famiglia tedesca, si trasfer\u00ec con la famiglia negli Stati Uniti all'et\u00e0 di sette anni, stabilendosi prima a Baltimora e poi a Grand Rapids, nel Michigan.\nCominci\u00f2 a comporre problemi di scacchi nel 1870, e in un arco di sessant'anni ne compose circa 3000, la maggior parte ortodossi ma anche \"fairy\" e automatti. Assieme a Sam Loyd, del quale era un grande amico, \u00e8 stato uno dei pi\u00f9 famosi problemisti americani del periodo tra la fine dell'Ottocento e l'inizio del Novecento. Era chiamato \"The Wizard of Grand Rapids\" (il mago di Grand Rapids). Firm\u00f2 spesso i suoi lavori con lo pseudonimo \"M. Ham Nawki\".\nFu redattore della rubrica problemistica della rivista \"Lasker's Chess Magazine\".\nScrisse \"Useful, curious, puzzling\" (Grand Rapids, 1896) e \"In re the 418 suimate\" (1907). Max Weiss pubblic\u00f2 una raccolta di 240 suoi problemi (Potsdam, 1903).\nAlain Campbell White gli dedic\u00f2 il Nr. 37 della famosa \u00abChristmas Series\u00bb: \"The Golden Argosy: 600 Chess Problems\" (in collaborazione con Otto Wurzburg e George Hume; Stroud, 1929).\nOtto Wurzburg, figlio di sua sorella Mary Pauline Schinckmann, divent\u00f2 anch'egli un famoso problemista."}
{"id": "2793642", "revid": "144796", "url": "https://it.wikipedia.org/wiki?curid=2793642", "title": "Principato di Sassonia", "text": ""}
{"id": "2793645", "revid": "288300", "url": "https://it.wikipedia.org/wiki?curid=2793645", "title": "McDonald Mariga Wanyama", "text": ""}
{"id": "2793647", "revid": "287204", "url": "https://it.wikipedia.org/wiki?curid=2793647", "title": "Emerse Fae", "text": ""}
{"id": "2793648", "revid": "1543377", "url": "https://it.wikipedia.org/wiki?curid=2793648", "title": "Salto con gli sci ai XXI Giochi olimpici invernali - Trampolino lungo", "text": "Nel salto con gli sci ai XXI Giochi olimpici invernali la gara dal trampolino lungo si disput\u00f2 nella localit\u00e0 di Whistler il 19 e il 20 febbraio 2010 sul trampolino K125 del Whistler Olympic Park Ski Jumps e parteciparono 61 atleti, che effettuarono due salti con valutazione della distanza e dello stile. La prima giornata \u00e8 stata dedicata alle qualificazioni, mentre la seconda ai salti di finale.\nIl campione olimpico uscente, che aveva conquistato l'oro nella precedente edizione di , era l'austriaco Thomas Morgenstern.\nRisultati.\nQualificazioni.\nIl 19 fu effettuata la prova di qualificazione per determinare i 40 finalisti che si aggiunsero ai 10 ammessi di diritto grazie alla classifica della Coppa del Mondo; un salto preliminare di prova si svolse a partire dalle ore 8:30, cui segu\u00ec la qualificazione vera e propria alle ore 10:00.\nI dieci atleti ammessi di diritto alla finale, che effettuarono comunque il salto di prova, furono:\nI 40 atleti ammessi alla finale grazie al risultato conseguito nelle qualificazioni furono:\nFinale.\nGli atleti hanno gareggiato per la finale il giorno seguente effettuando due salti, il secondo dei quali eseguito soltanto dai primi trenta classificati al termine della prima tornata. Il totale realizzato nei due salti ha determinato la classifica finale. La giornata dei saltatori \u00e8 cominciata alle 8:30 locali con un salto di prova, mentre le due serie di salti sono iniziate rispettivamente alle 11:30 e 12:30."}
{"id": "2793649", "revid": "15756", "url": "https://it.wikipedia.org/wiki?curid=2793649", "title": "Nafea faa ipoipo", "text": "Nafea faa ipoipo (in tahitiano, \"Quando ti sposi?\") \u00e8 un dipinto di Paul Gauguin del 1892; olio su tela di dimensioni 105 x 77,5 cm.\nGauguin, giunto a Tahiti nel 1891 ma deluso dall'operato colonialista francese che, nella capitale Papeete aveva gi\u00e0 esercitato una forte influenza, si era stabilito in un villaggio interno in cui il progresso e la civilt\u00e0 occidentale si faceva sentire meno.\nConservazione e vendita.\nL'opera \u00e8 stata conservata nel Kunstmuseum di Basilea fino al 6 febbraio 2015, quando fu venduto, secondo alcune fonti non del tutto attendibili, per 300 milioni di dollari, circa 265 milioni di euro, divenendo il quadro pi\u00f9 caro di sempre. L'opera fu acquistata da un consorzio di musei del Qatar, che pochi anni prima si era aggiudicato per 250 milioni di dollari una delle versioni del dipinto \"I giocatori di carte\" di Cezanne.\nDescrizione.\nNel quadro sono raffigurate due donne polinesiane (la modella \u00e8 in realt\u00e0 una sola) in un momento di riposo della giornata;\nesse sono ritratte con abiti e pose diverse. \nLa donna in primo piano presenta una fisionomia pi\u00f9 possente, robusta, ed \u00e8 vestita con abiti locali rispetto alla seconda, pi\u00f9 magra ed in abiti missionari.\nLa forte evidenza dei colori piatti e primari, come il giallo e il rosso incastonati uno nell'altro, la totale indifferenza della prospettiva sono i tratti essenziali di quest'opera di Gauguin.\nIn alcune zone della tela, (i fiori del pareo rosso) il colore \u00e8 pi\u00f9 denso, cosa che non avverr\u00e0 durante il secondo soggiorno tahitiano, ove, al contrario, si presenter\u00e0 sottile (tanto da far emergere la trama della tela).\nIn primo piano troviamo un verde piuttosto intenso ripreso nel paesaggio in lontananza con toni pi\u00f9 caldi e sottili. Sempre sulla dunetta, troviamo un giallo brillante, luminoso, anch'esso ripreso poi nel cielo ma con toni pi\u00f9 delicati.\nDal paesaggio emergono le figure di due contadini; esso viene poi chiuso da montagne blu-violacee che entrano in contrasto con il giallo del cielo in quanto colori tra loro complementari.\nA destra \u00e8 presente un albero spoglio, mentre sul lato opposto, in alto a sinistra, si denota la presenza di un esiguo fogliame su sottili rami appena accennati.\nLuce ed illuminazione.\nI colori tenui sia del cielo che del paesaggio fanno presumere che la scena si svolga al tramonto.\nQuelli invece presenti in primo piano sono pi\u00f9 scuri poich\u00e9 la scena \u00e8 osservata da un punto in penombra, interno.\nLa luce, nel dipinto, proviene da dietro, da un punto posteriore rispetto alle due donne, ci\u00f2 si pu\u00f2 riscontrare vedendo il braccio della donna in primo piano; tuttavia, non si denota l'ombra dei corpi, con ci\u00f2, possiamo giungere alla conclusione che i due corpi, pur ricevendo la luce, non la riflettono sul terreno."}
{"id": "2793651", "revid": "1793900", "url": "https://it.wikipedia.org/wiki?curid=2793651", "title": "Sibilla e profeta", "text": "Sibilla e profeta \u00e8 un dipinto tempera su tela (58,4x51,1\u00a0cm) di Andrea Mantegna, databile al 1495-1500 circa e conservato nel Cincinnati Art Museum.\nStoria.\nL'opera fa parte di quella produzione di grisaglie che caratterizz\u00f2 diverse opere del maestro mantovano negli ultimi anni dalla sua carriera, dal 1495 circa fino alla morte. Tali opere rivaleggiavano con la scultura ed erano molto apprezzate nell'ambiente della corte, anche per la scarsit\u00e0 di grandi scultori attivi a corte e la difficolt\u00e0 di procurarsi il marmo, che doveva essere importato da territori vicini con un certo esborso economico. Probabilmente venne realizzata su commissione di Isabella d'Este per la decorazione dei suoi appartamenti.\nDescrizione e stile.\nDavanti a una sorta di portale su una stanza buia, del quale si intravedono gli stipiti, dibattono un profeta, con la lunga barba e un curioso abito esotico, e una sibilla, vestita di corona con una toga all'antica e uno svolazzante mantello. Essi reggono un rotolo di scritture, che sembra l'argomento della loro diatriba. Forse si tratta di un frammento di un'opera di dimensioni pi\u00f9 grandi.\nL'imitazione del finto bronzo dorato raggiunge qui un notevole vertice, con le figure principali che sembrano emergere grazie al poderoso chiaroscuro dei toni bruni e dorati. Il taglio netto delle pieghe dei panneggi rivela un confronto diretto con la scultura, che in quegli anni avveniva proprio per la presenza a Mantova dell'Antico. Tra i virtuosismi spiccano i riflessi brillanti dei cristalli di rocca sulla corona della sibilla.\nIl capriccioso incresparsi dei panneggi nei manti riecheggia altre opere della fase tarda dell'artista, come la \"Madonna della Vittoria\" (1496) o l'\"Introduzione del culto di Cibele a Roma\" (1505-1506)."}
{"id": "2793652", "revid": "110157", "url": "https://it.wikipedia.org/wiki?curid=2793652", "title": "Neu Wulmstorf", "text": " \u00e8 un comune di 20.557 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL).\nSuddivisione amministrativa.\nIl comune di Neu Wulmstorf \u00e8 composto da:"}
{"id": "2793653", "revid": "125412805", "url": "https://it.wikipedia.org/wiki?curid=2793653", "title": "PIGS", "text": "PIGS, PIIGS (o GIPSI), PIIGGS e PIGGS sono acronimi utilizzati da giornalisti economici, per lo pi\u00f9 di lingua inglese, per riferirsi a diversi Paesi dell'Unione europea, in particolare Portogallo, Italia, Grecia e Spagna accomunati da situazioni finanziarie non virtuose e deficitarie.\nVariazioni nell'uso dell'acronimo.\n\"PIGS\" \u00e8 stato usato fin dagli anni novanta per indicare quattro paesi dell'Europa meridionale: Portogallo, Italia, Grecia e Spagna. L'Irlanda \u00e8 stata aggiunta, dal 2010, come \"I\" addizionale: \"PIIGS\", a causa del suo pesante coinvolgimento nella crisi, raggiungendo un deficit di bilancio del 32%.\nA partire dal 2008, il ministro delle finanze del Portogallo Manuel Pinho, la stampa portoghese, e quella di lingua spagnola, hanno a pi\u00f9 riprese dichiarato che \"PIGS\" \"\u00e8 un termine dispregiativo e razzista\"; a causa di questa connotazione, il quotidiano Financial Times e la banca Barclays Capital hanno deciso di bandire l'uso del termine.\nNel 2010 in alcuni articoli l'Italia \u00e8 stata sostituita dall'Irlanda nell'acronimo originale a quattro lettere, ma alcuni economisti continuano a considerare solo i Paesi mediterranei. Meno di frequente la \"I\" \u00e8 stata usata per riferirsi all'Islanda.\nNello stesso anno \u00e8 stata aggiunta una \"G\" per Gran Bretagna (\"PIIGGS\" o \"PIGGS\"); si trova anche il termine \"PIIGSUK\", composto da \"PIIGS\" e \"UK\", iniziali di \"United Kingdom\" (Regno Unito in inglese). \"GIPSI\" \u00e8 stato introdotto per risolvere in qualche maniera il problema dell'accezione dispregiativa di \"PIIGS\": l'acronimo richiama infatti il termine inglese \"gipsy\", cio\u00e8 \"zingaro\".\nCaratteristiche.\nSi tratta di acronimi dispregiativi, ma usati anche come termini tecnici, con cui si accomunano nazioni contraddistinte da situazioni finanziarie non virtuose.\nLa connotazione spregiativa \u00e8 evidente dal fatto che \"pigs\" in inglese significa \"maiali\", a suggerire il cattivo stato delle economie di tali paesi; l'espressione si presta, inoltre, a giochi di parole riferiti allo stereotipo del \"flying pig\", ossia \"maiale che vola\", che indica una situazione impossibile a realizzarsi. Viene usata anche la locuzione \"porcine economy\" (\"economia suina\").\nFondamenti economici.\nL'acronimo vorrebbe raggruppare i Paesi europei che presentano una precaria condizione dei conti pubblici che, unita ad una scarsa competitivit\u00e0 dell'economia nazionale, rende incerta la capacit\u00e0 di ripagare il debito pubblico accumulato. Gli indicatori a cui si pu\u00f2 fare riferimento sono diversi. Tra questi:\nDebito pubblico.\nI PIGS mostrano quasi tutti un rapporto tra debito pubblico e Prodotto interno lordo molto elevato. Infatti, nel 2010, il debito pubblico era:\nDa questo punto di vista, la Spagna presentava un debito pubblico ancora relativamente basso rispetto agli altri PIGS e inferiore alla media dell'Eurozona (73%), ma in rapida crescita dal 36,2% del 2007. D'altra parte, il Belgio presenta un debito pubblico pari al 97% del PIL ma non \u00e8 incluso nei PIGS.\nNel 2012 il debito pubblico era:\nIn questo caso l'eccezione \u00e8 costituita dall'Italia, il cui debito pubblico era cresciuto nel biennio di appena 4 punti rispetto a una crescita di 20 punti o pi\u00f9 di tutti gli altri paesi considerati.\nNel 2014 il debito pubblico per i PIGS era:\nDa notare l'esplosione del debito spagnolo, ormai prossimo alla soglia psicologica del 100%.\nNello stesso anno, il rapporto debito pubblico/PIL era di 106,7% in Belgio e di 95,6% in Francia.\nDeficit pubblico.\nA partire dal 2008, i PIGS hanno generalmente registrato deficit molto elevati. In particolare, nel 2010 essi erano, in rapporto al PIL:\nIn questo caso l'eccezione \u00e8 costituita dall'Italia, mentre, tra i Paesi della zona euro la Francia ha un deficit pi\u00f9 elevato di quello del Portogallo (7,7%).\nConti con l'estero.\nIn particolare, i PIGS presentano ampi deficit commerciali, sintomo di una scarsa competitivit\u00e0 della produzione nazionale e di una insufficienza dei risparmi rispetto agli investimenti, e un certo grado di indebitamento con l'estero, conseguenza della persistenza nel tempo dei primi due fenomeni.\nIn particolare, negli anni dal 2005 al 2010 Grecia, Portogallo e Spagna hanno registrato in media un deficit delle partite correnti pari rispettivamente all'11,5%, 10,8% e 7,7% del PIL. Meno grave lo squilibrio dei conti con l'estero di Irlanda ed Italia con un deficit annuo medio pari rispettivamente al 3,6% ed al 2,5% del Prodotto Interno Lordo.\nCrescita.\nNel 2010 il FMI ha evidenziato che i PIGS avevano dei tassi di crescita negativi delle loro economie, tra i pi\u00f9 bassi al mondo. In base a questo calcolo, Portogallo, Spagna, Irlanda e Grecia rientravano tutti nelle ultime 10 posizioni al mondo, tra il 173\u00ba e 183\u00ba posto della classifica mondiale. Nel 2018 la situazione \u00e8 notevolmente cambiata in senso positivo, soprattutto per l\u2019Irlanda, con l\u2019eccezione della Grecia, bench\u00e9 in ripresa."}
{"id": "2793656", "revid": "287204", "url": "https://it.wikipedia.org/wiki?curid=2793656", "title": "Alain Gouamene", "text": ""}
{"id": "2793657", "revid": "288300", "url": "https://it.wikipedia.org/wiki?curid=2793657", "title": "Pierre Alain Gouam\u00e9n\u00e9 Guiahouli", "text": ""}
{"id": "2793658", "revid": "288300", "url": "https://it.wikipedia.org/wiki?curid=2793658", "title": "Pierre Alain Gouamene Guiahouli", "text": ""}
{"id": "2793659", "revid": "767487", "url": "https://it.wikipedia.org/wiki?curid=2793659", "title": "Stelle (Germania)", "text": "Stelle \u00e8 un comune di 11.038 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL)."}
{"id": "2793664", "revid": "1013865", "url": "https://it.wikipedia.org/wiki?curid=2793664", "title": "Bal\u0131kesir", "text": "Bal\u0131kesir (fino al 1926 \"Karesi\") \u00e8 una citt\u00e0 della Turchia, centro dell'omonima provincia e dell'omonimo distretto. Con una popolazione di 267.903 abitanti, \u00e8 una destinazione popolare del turismo interno turco."}
{"id": "2793666", "revid": "110157", "url": "https://it.wikipedia.org/wiki?curid=2793666", "title": "Rosengarten (Germania)", "text": "Rosengarten \u00e8 un comune di 13.385 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL)."}
{"id": "2793667", "revid": "287204", "url": "https://it.wikipedia.org/wiki?curid=2793667", "title": "Diacilgliceroli", "text": "I diacilgliceroli (o DAG o digliceridi) sono una particolare classe di gliceridi la cui molecola \u00e8 costituita da due catene di acidi grassi addizionate tramite esterificazione ad una molecola di glicerolo.\nA seconda della posizione dei legami estere sulla molecola di glicerolo, i digliceridi possono essere suddivisi in due gruppi: 1,2-diacilgliceroli e 1,3-diacilgliceroli.\nFunzione biologica.\nI diacilgliceroli possono essere lipidi di membrana generati dalla scissione del PIP2 ad opera della Fosfolipasi C. Prendono parte al meccanismo di trasduzione del segnale dei GPCR associati a proteine Gq richiamando PKC in prossimit\u00e0 della membrana plasmatica e rendendola attiva in presenza di concentrazioni nanomolari di calcio."}
{"id": "2793668", "revid": "339392", "url": "https://it.wikipedia.org/wiki?curid=2793668", "title": "Mid-West", "text": ""}
{"id": "2793669", "revid": "1543377", "url": "https://it.wikipedia.org/wiki?curid=2793669", "title": "Salto con gli sci ai XXI Giochi olimpici invernali - Gara a squadre", "text": "Nel salto con gli sci ai XXI Giochi olimpici invernali la gara a squadre dal trampolino lungo si disput\u00f2 nella localit\u00e0 di Whistler il 22 febbraio 2010 sul trampolino K125 del Whistler Olympic Park Ski Jumps e parteciparono 12 squadre nazionali, che effettuarono due salti con valutazione della distanza e dello stile. Ogni squadra era composta da quattro atleti; ai fini del punteggio vennero conteggiati tutti e quattro i salti di ogni serie. Alla seconda serie di salti furono ammesse solo le prime otto classificate della prima serie.\nLa squadra campione olimpica uscente, che aveva conquistato l'oro nella precedente edizione di , era l'Austria; dei saltatori che formavano quella squadra, ovvero Andreas Widh\u00f6lzl, Martin Koch, Andreas Kofler e Thomas Morgenstern, il primo non fu presente per difendere il titolo essendosi ritirato nella stagione 2007-2008, mentre Koch non fu incluso nel quartetto che gareggi\u00f2 a Vancouver.\nClassifica.\nLa giornata degli atleti \u00e8 cominciata alle 8:30 locali con un salto di prova, mentre le due serie di salti sono iniziate rispettivamente alle 10:00 e 10:40."}
{"id": "2793672", "revid": "6923", "url": "https://it.wikipedia.org/wiki?curid=2793672", "title": "Nectar (azienda)", "text": "Nectar \u00e8 una carta fedelt\u00e0 nata nel 2002 nel Regno Unito rilasciata da un partenariato di aziende nel settore della grande distribuzione, societ\u00e0 finanziarie, aziende petrolifere e piattaforme di acquisti on line.\nFondata da aziende britanniche come Air Miles, Sir Keith Mills e gestita dalla Loyalty Management UK, Nectar \u00e8 diventata negli anni molto popolare nei paesi britannici.\nNel 2010 era stata lanciata anche in Italia con la stessa formula con partner di interesse locale, al fine di fidelizzare la clientela nel settore commerciale, ma il 29 febbraio 2016 il suo programma fedelt\u00e0 venne definitivamente chiuso.\nAziende partner in Italia.\nLe aziende partner che partecipavano direttamente al programma Nectar nel 2014 erano:\nTramite la piattaforma Nectar.it era possibile effettuare acquisti di altri partner (in questo caso per\u00f2 i punti erano accreditati solo per gli acquisti on-line effettuati previo passaggio sulla piattaforma on-line) tra cui: 3M shop, Apple Store, ASOS, Beauty Priv\u00e8, Bon Prix, Bottega Verde, CIAM, C&amp;A, Calcioshop.it, Chiarezza.it, Cisalfa, Deichmann, Douglas, Ebay, Euronova, Expedia, Exxtros, Foppapedretti, Forzieri, Giglio, Groupalia, Groupon, Hertz, Hotels.com, IBS.it, Solointer, Intimissimi, Italian Flora, Juvestore, K-Way, Kamiceria, Kiehl's, Kiko, La Redoute, Lastminute.com, LetsBonus, Libraccio.it, L'Occitane, Marionnaud, Microsoft Store, Milan Store, MyWay Ticket, Oliviero, Oregon Scientific, Patrizia Pepe, Philips, Photobox, QVC, Saldiprivati.it, Sarenza.it, Sephora, Voyages-SNCF.com, Sony, Spartoo.it, Staples Mondoffice, Stefanel, Superga, Swarowski, Telecom Italia, UGG Australia, Viagogo, Viking Office Depot, Vistaprint, Zalando.it, Zooplus.it."}
{"id": "2793679", "revid": "122993326", "url": "https://it.wikipedia.org/wiki?curid=2793679", "title": "Torneo di Viareggio 1967", "text": "Il Torneo di Viareggio 1967 \u00e8 stata la diciannovesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stato il Bologna per la prima volta nella storia della competizione.\nLe 16 squadre partecipanti arrivavano da 8 Paesi differenti e la maggior parte di esse, 8, dall'Italia.\nFormato.\nLe 16 squadre sono organizzate in diversi turni ad eliminazione diretta. Il primo turno, gli ottavi di finale, prevedono gare di andata e ritorno con i calci di rigore a decidere la qualificazione in caso di parit\u00e0 dopo le due partite. Dai quarti di finale in poi la qualificazione \u00e8 decisa in un'unica gara, con tempi supplementari e calci di rigore in caso di parit\u00e0 dopo i tempi regolamentari. La finale in caso di parit\u00e0 dopo i tempi supplementari prevede che il match venga ripetuto con esecuzione dei calci di rigore in caso di ulteriore parit\u00e0."}
{"id": "2793684", "revid": "125436331", "url": "https://it.wikipedia.org/wiki?curid=2793684", "title": "Cincinnati Art Museum", "text": "Il Cincinnati Art Museum si trova a Cincinnati ed \u00e8 uno dei primi musei degli Stati Uniti. Costruito nel 1881, fu il primo museo dedicato alle arti ad essere costruito a ovest dei Monti Allegheny. Le sue collezioni comprendono pi\u00f9 di 60.000 pezzi, che spaziano nell'arte americana, europea e asiatica, facendone uno dei pi\u00f9 importanti del Mid-West americano.\nStoria.\nIn seguito al successo della Centennial Exhibition di Philadelphia del 1876, la Women's Art Museum Association di Cincinnati decise di importare un'istituzione simile nella propria regione, per il beneficio dell'economia e della cultura locale. Nel 1881 venne fondata una nuova societ\u00e0 per creare un museo d'arte, che apr\u00ec infine i battenti nel 1886, in un edificio neoromanico di James McLaughlin. Grazie alle donazioni di cittadini illustri, il museo raccolse presto circa 10.000 pezzi, che richiesero una prima espansione della sede espositiva, completata nel 1907, mentre nel 1930 vennero costruite altre due ali, che originarono una sorta di cortile interno. Gli anni quaranta e cinquanta videro varie ristrutturazioni, mentre nel 1965 venne completata l'ala Adams-Emery per i servizi accessori alle gallerie.\nUn grande restauro dell'edificio si ebbe nel 1933, per la spesa di 13 milioni di dollari, e nel 2003 venne completata una nuova ala, detta Cincinnati Wing, per gli artisti della locale scuola artistica, come Frank Duveneck, Rookwood Pottery, Robert Scott Duncanson e Mitchell and Rammelsberg.\nDal 17 maggio 2007, grazie al sostegno della Lois and Richard Rosenthal Foundation, l'ammissione \u00e8 diventata gratuita per tutti."}
{"id": "2793685", "revid": "767487", "url": "https://it.wikipedia.org/wiki?curid=2793685", "title": "Crocina", "text": "La crocina \u00e8 un carotenoide presente nei fiori del genere crocus. Chimicamente \u00e8 il diestere del disaccaride gentiobiosio e dell'acido dicarbossilico crocetina. Ha un colore rosso intenso ma sciolta in acqua impartisce alla soluzione una colorazione arancione. La crocina \u00e8 la sostanza responsabile del colore dello zafferano.\nChimica.\nL'\u03b1-crocina \u00e8 il risultato della reazione di esterificazione tra il \u03b2-D-gentiobiosio e il carotenoide crocetina. La presenza del glucosio conferisce alla crocina la propriet\u00e0 di essere un composto idrosolubile. Allo stesso tempo la presenza della crocetina, un poliene contenente due gruppi carbossilici, rende la crocina un composto idrofobico, quindi solubile nei grassi."}
{"id": "2793686", "revid": "765341", "url": "https://it.wikipedia.org/wiki?curid=2793686", "title": "International Formula 3000 1997", "text": "La stagione 1997 dell'International Formula 3000 fu disputata su dieci gare tra il 11 maggio e il 25 ottobre.\nRisultati e classifiche.\nRisultati.\nNote:\nRisultati Completi.\nR24=ritirato ma classificato R=ritirato NS=non parte NQ=non qualificato NT=senza tempo in qualifica DIS(1)=squalificato dopo essere giunto primo (13)=posizione dopo le qualifiche DIS=squalificato dopo le prove"}
{"id": "2793687", "revid": "29844403", "url": "https://it.wikipedia.org/wiki?curid=2793687", "title": "Sette Leggi di No\u00e8", "text": ""}
{"id": "2793688", "revid": "36426", "url": "https://it.wikipedia.org/wiki?curid=2793688", "title": "Wadsworth Atheneum di Hartford", "text": ""}
{"id": "2793695", "revid": "983767", "url": "https://it.wikipedia.org/wiki?curid=2793695", "title": "Giles, Giles &amp; Fripp", "text": "Giles, Giles &amp; Fripp \u00e8 stato un gruppo musicale britannico, composto dai fratelli Peter e Michael Giles con Robert Fripp.\nStoria.\nI fratelli Giles, Michael (Bournemouth, 1942) e Peter (Bournemouth, 1944), incominciarono la carriera musicale nei gruppi Johnny King and The Raiders (1960 - 1961) e Dave Anthony and The Rebels (1961). Incisero i primi singoli, prodotti da Joe Meek e pubblicati dalla Oriole, con il gruppo The Dowlands Brothers &amp; The Soundtracks (1961 - 1963), la cui musica si ispirava agli Everly Brothers.\nDopo le brevi esperienze con le band The Sands (1963) e The Interns (1963), i Giles cercarono maggiore successo formando i Trendsetter Limited (1964 - 1966), con i quali pubblicarono altri singoli per la Parlophone, la stessa etichetta dei Beatles, e furono in tourn\u00e9e in Europa. Nel 1966 ribattezzarono il gruppo The Trend e l'anno successivo The Brain, sotto questo nome la loro musica abbracci\u00f2 le nuove tendenze dell'avanguardia di quel tempo, risultando pi\u00f9 vivace e satirica, influenzata da free jazz, rock psichedelico e atmosfere da music hall. Il gruppo si dissolse nel 1967.\nI due fratelli pubblicarono quindi un annuncio su un giornale locale cercando un organista/cantante ed incominciarono una lunga serie di audizioni. Robert Fripp (Wimborne Minster, 1946) all'epoca suonava nell'orchestra da ballo di un albergo a Bournemouth, subentrato in tale ingaggio al pi\u00f9 anziano Andy Summers, futuro chitarrista dei Police. Fripp, pur essendo un chitarrista/non-cantante, rispose all'annuncio ed ottenne un provino per i Giles, ormai esasperati dall'esito vano delle precedenti audizioni.\nDi l\u00ec a poco i tre si trasferirono a Londra, approntarono uno studio di registrazione di fortuna nel loro appartamento di Brondesbury Road ed incominciarono a scrivere materiale. Nel 1968 ottennero un contratto con la Deram, sotto-etichetta della Decca, e in aprile incominciarono le registrazioni del loro primo ed unico album.\n\"The Cheerful Insanity of Giles, Giles &amp; Fripp\" vide la luce nel settembre del 1968; il riscontro commerciale fu piuttosto scarso (attorno alle 600 copie vendute) ma la Deram era ancora decisa ad investire nel gruppo e a trarre dei singoli dall'album: i tre unirono allora le forze con il fiatista/tastierista Ian McDonald, la sua fidanzata Judy Dyble (gi\u00e0 cantante con i Fairport Convention), ed il poeta Peter Sinfield, col quale McDonald gi\u00e0 scriveva canzoni; il gruppo cos\u00ec ampliato appront\u00f2 alcune nuove canzoni, fra cui \"She Is Loaded\", \"(Why Don't You Just) Drop In\" e \"I Talk To The Wind\". La prima rest\u00f2 inedita sino alla riedizione in CD del primo album, le altre due entrarono nel repertorio dei primi King Crimson.\nLa relazione fra McDonald e la Dyble si concluse subito dopo e la cantante abbandon\u00f2 il gruppo, per poi unirsi ai Trade Horn. McDonald partecip\u00f2 assieme a Giles, Giles &amp; Fripp a due apparizioni televisive in \"playback\" (tra cui uno \"spot\" pubblicitario per la Dunlop), dopodich\u00e9 gli scarsi risultati della band, e la nuova direzione musicale pi\u00f9 sperimentale che Fripp e compagni stavano prendendo, indussero Pete Giles - che pi\u00f9 di tutti si era prodigato alla \"causa\" e che si sentiva stanco di fare il musicista di professione - a lasciare e a tornare al suo lavoro di programmatore informatico. Fripp dapprima si offr\u00ec, invano, di andarsene al posto del bassista, poi chiam\u00f2 a sostituirlo una sua vecchia conoscenza di Bournemouth: Greg Lake, il quale, pur essendo un chitarrista, accett\u00f2 la richiesta di Fripp di ricoprire il ruolo di bassista/cantante. Il 13 gennaio 1969, Fripp, Sinfield, McDonald, Lake e Mike Giles cominciarono le prove nella cantina di un caff\u00e8 al 193 di Fulham Palace Road e pochi giorni dopo cambiarono il proprio nome in King Crimson.\nVecchi brani registrati artigianalmente con un Revox F36 usato nel periodo di Brondesbury Road, alcuni dei quali inediti, sarebbero stati pubblicati nel 2001 negli album \"The Brondesbury Tapes\" e \"Metaphormosis\", rispettivamente dalla Voiceprint e dalla Tenth Planet.\nFormazione.\nAltri musicisti.\nI seguenti musicisti collaborarono col trio dopo la pubblicazione del primo album:"}
{"id": "2793698", "revid": "36426", "url": "https://it.wikipedia.org/wiki?curid=2793698", "title": "Grisaglie", "text": ""}
{"id": "2793699", "revid": "1305772", "url": "https://it.wikipedia.org/wiki?curid=2793699", "title": "Eparchia di Melbourne", "text": ""}
{"id": "2793700", "revid": "1915706", "url": "https://it.wikipedia.org/wiki?curid=2793700", "title": "Crocetina", "text": "La crocetina \u00e8 un carotenoide presente nei fiori del genere crocus e nella \"Gardenia jasminoides\". Appartiene alla classe degli acidi bicarbossilici. Forma cristalli rosso mattone con un punto di fusione di 285 \u00b0C.\nLa struttura chimica della crocetina costituisce il nucleo centrale della crocina, il composto responsabile del colore dello zafferano.\nStudi sulle cellule.\nCrocina e crocetina possono fornire neuroprotezione nei ratti riducendo la produzione di varie molecole neurotossiche, sulla base di uno studio cellulare \"in vitro\". \nEffetti fisiologici.\nUno studio del 2009 su 14 soggetti ha indicato che la somministrazione orale di crocetina pu\u00f2 ridurre gli effetti dell'affaticamento fisico negli uomini sani.\nUno studio pilota del 2010 ha studiato l'effetto della crocetina sul sonno. Lo studio clinico comprendeva uno studio crossover in doppio cieco, controllato con placebo, su 21 uomini adulti sani con un lieve disturbo del sonno. Ha concluso che la crocetina pu\u00f2 (con una probabilit\u00e0 dell 2,5%) contribuire a migliorare la qualit\u00e0 del sonno.\nAd alte concentrazioni, ha effetti protettivi contro i danni alla retina \"in vitro\" e \"in vivo\"."}
{"id": "2793702", "revid": "1305772", "url": "https://it.wikipedia.org/wiki?curid=2793702", "title": "Jablanica", "text": ""}
{"id": "2793709", "revid": "205197", "url": "https://it.wikipedia.org/wiki?curid=2793709", "title": "Jablanica (Slovenia)", "text": ""}
{"id": "2793710", "revid": "120150599", "url": "https://it.wikipedia.org/wiki?curid=2793710", "title": "Introduzione del culto di Cibele a Roma", "text": "L'Introduzione del culto di Cibele a Roma \u00e8 un dipinto tempera a colla su tela () di Andrea Mantegna, datato al 1505-1506 e conservato nella National Gallery di Londra. Fa probabilmente della stessa serie con la \"Continenza di Scipione\" di Giovanni Bellini.\nStoria.\nIl dipinto venne commissionato nel 1505 dal cardinale Marco Cornaro per lo studiolo del fratello Francesco, patrizio veneziano. Il soggetto venne scelto per celebrare la gens Cornelia, da cui i Cornaro dicevano di discendere: lo stesso cardinale si firm\u00f2 come \"Marcus Cardinalis Cornelius\" nella lettera in cui chiedeva a Francesco II Gonzaga di ricorrere al suo pittore di corte.\nLa produzione di Mantegna dopo il 1495 circa presenta numerose opere a monocromo, che si riallacciavano alla scultura contemporanea ed erano saggi di illusionismo altamente apprezzati dalla corte mantovana, soprattutto, pare, da Isabella d'Este.\nNel 1505 una lettera di Pietro Bembo a Isabella Gonzaga informa di dissensi circa il pagamento tra artista e committente, a causa dei quali il monocromo era stato consegnato al Cornaro, ma giunse alla famiglia solo in un secondo momento. Alla morte dell'artista (1506), si trovava ancora nella bottega dell'artista, segno che la controversia non era stata risolta e il ciclo interrotto. L'opera infatti \u00e8 citata nell'inventario della bottega di Mantegna dopo la sua scomparsa, ed \u00e8 indicata come \"principiata\", cio\u00e8 avviata e non finita. Non sappiamo chi si occup\u00f2 del completamento, se lo stesso Francesco, figlio di Andrea Mantegna, o un altro pittore, magari Giovanni Bellini che esegu\u00ec anche il \"pendant\" per lo studiolo della \"Continenza di Scipione\" (Washington, National Gallery of Art), mentre altre due tele previste non vennero mai eseguite. Come altre opere situate nella bottega dopo la morte del maestro, anche la lunga tela fu acquistata dal cardinale Sigismondo Gonzaga, che lo consegn\u00f2 nel 1507 al legittimo committente, Francesco Cornaro.\nRoberto Longhi in maniera orale, citato da Garavaglia, sugger\u00ec che la tavola potesse essere corredata delle due opere a monocromo pi\u00f9 piccole ma di uguale altezza di \"Sofonisba\" e \"Tuccia\", ma oltre a mancare riscontri documentari c'\u00e8 la differenza di supporto (tela la prima, tavola le seconde) a rendere l'ipotesi improbabile.\nDescrizione e stile.\nLa tela si basa su un episodio della seconda guerra punica. Publio Cornelio Scipione, noto come Scipione l'Africano, vincitore di Annibale in Africa, dopo la consultazione dei libri sibillini, decise di portare il simulacro della dea Cibele, madre degli dei, dal monte Ida, presso Pergamo, a Roma. Il Senato invi\u00f2 allora suo cugino Scipione Nasica, ritenuto il romano pi\u00f9 degno, come richiesto dall'oracolo di Delfi, ad accogliere il simulacro divino, ma la nave che lo trasportava si incagli\u00f2 nelle secche del Tevere. Per disincagliarla intervenne la vestale Claudia Quinta, che dimostr\u00f2 cos\u00ec con l'evento prodigioso (un'ordalia) anche la propria verginit\u00e0. L'intero episodio viene narrato da diverse fonti antiche, tra cui Livio, Ovidio e Appiano.\nL'opera di Mantegna si ispira nella composizione ai bassorilievi sui sarcofagi romani, ricreata a monocromo su uno sfondo che riproduce due lastre di marmi screziati. La portantina con simulacro di Cibele \u00e8 mostrata nel suo arrivo a Roma, accolta dalla cittadinza. Da sinistra si vedono due tombe a piramide tronca con iscrizioni sulla sommit\u00e0 che ricordano il fratelli Gneo Cornelio Scipione e Publio Cornelio Scipione, padri rispettivamente del Nasica e dell'Africano. \nLa portantina \u00e8 retta da quattro inservienti abbigliati con abiti esotici: quelli davanti sono dei mori con turbante, quelli dietro sono barbuti e indossano un cappello che ricorda una tiara. Uno di loro tiene in mano un ramo di alloro, usato nelle processioni trionfali, come ne regge anche il giovane inserviente che viaggia sulla portantina accanto al busto della dea. Il busto di Cibele ha il capo cinto dalla corona turrita e viaggia su un prezioso tappeto, disegnato con un motivo che imita il rilievo con grande virtuosismo. Davanti alla statua si trova una sfera, simbolo di universalit\u00e0, e dietro una fiaccola rituale.\nDavanti al simulacro un gruppo di dignitari indica un giovane nell'atto di inginocchiarsi, rappresentato con un'illuminazione pi\u00f9 incisiva che lo fa risaltare: si tratta infatti del protagonista della scena, Scipione Nasica, le cui parole di ospitalit\u00e0 verso la divinit\u00e0 originaria della Frigia sono riportate sotto di lui sul basamento grigio. Il senatore che lo indica \u00e8 probabilmente l'Africano, che parla con un uomo paffuto, forse il console Licinio Crasso, suo collega nel consolato.\nA destra una scalinata simula il punto di arrivo del corteo, un tempio dove la dea trover\u00e0 dimora e da cui sta uscendo un trombicino, mentre un pastore col cappello frigio sta suonando il flauto e il tamburo."}
{"id": "2793711", "revid": "1543377", "url": "https://it.wikipedia.org/wiki?curid=2793711", "title": "Camillo Sitte", "text": "Fu una delle figure pi\u00f9 rilevanti del dibattito internazionale sull'ampliamento e l'assetto urbanistico delle citt\u00e0 a cavallo tra '800 e '900.\nDopo gli studi ginnasiali, conclusi nel 1863, inizia il suo periodo formativo al Politecnico di Vienna con Heinrich von Ferstel come insegnante, frequentando al contempo corsi storici, artistici ed archeologici all'Universit\u00e0 di Vienna con Rudolf Eitelberger (Scuola viennese di storia dell'arte).\nIl suo interesse per l'arte antica e la sua stessa sensibilit\u00e0 estetica lo portarono ad opporsi, pur riconoscendone le ragioni e i vantaggi, al tecnicismo dominante nella trasformazioni urbane del tempo, rivendicando il ruolo artistico dell'urbanistica. Elabor\u00f2 i piani generali delle citt\u00e0 di M\u00e4hrisch-Ostrau e di Marienberg, e i piani di ampliamento di Olm\u00fctz, Teschen e Lubiana.\nDel 1889 \u00e8 il testo \"Der St\u00e4dtebau nach seinen K\u00fcnstlerischen Grunds\u00e4tzen\", che ebbe grande successo e in cui Sitte riprende i piani urbanistici delle citt\u00e0 antiche. Dopo la pubblicazione, venne chiamato a partecipare in qualit\u00e0 di giudice a numerosi concorsi di urbanistica in Germania.\nLa morte lo colse nel 1903 mentre partecipava alla preparazione della prima rivista di urbanistica a livello internazionale \"Der Stadtebau\".\nOpere Principali : Vienna, chiesa mechitarista (1873-74) ; Lubiana, progetto per il piano di ricostruzione ed ampliamento dopo il terremoto del 1895 (1895); Olomouc, Moravia, centro civico (1896); Marienberg, Slesia, piano per l'ampliamento della citt\u00e0 (1900), presentato all' Esposizione di Berlino del 1910; Marienberg, Slesia , chiesa e municipio; Marienthal , piano per una zona climatica (1900), esposto a Berlino nel 1910."}
{"id": "2793713", "revid": "287204", "url": "https://it.wikipedia.org/wiki?curid=2793713", "title": "David Storl", "text": "Ha un personale di 22,20 metri con l'attrezzo da 7,260\u00a0kg, ottenuto all'aperto, mentre al coperto ha un personale di 21,88 metri. In carriera ha vinto, oltre ai titoli mondiali ed europei giovanili, due titoli mondiali assoluti (Taegu 2011 e Mosca 2013) e due titoli europei (Helsinki 2012 e Zurigo 2014). \u00c8 anche primatista mondiale juniores nel getto del peso sia con l'attrezzo da 6\u00a0kg con la misura di 22,73 che con l'attrezzo da 7,260\u00a0kg con 20,43.\nBiografia.\nCarriera giovanile (2006-2009).\nHa iniziato la sua carriera sportiva nella societ\u00e0 VfA Rochlitzer Berg e si \u00e8 concentrato sempre di pi\u00f9 nel getto del peso dopo la morte del suo allenatore nel 2006.\nNel 2007 ha trionfato ai campionati del mondo allievi ad Ostrava con l'attrezzo da 5\u00a0kg.\nIn stagione grazie ad un lancio a 21,40 m, ha migliorato di due centimetri il record nazionale tedesco di categoria allievi che apparteneva a Ralf Bartels.\nAi campionati del mondo juniores del 2008 a Bydgoszcz ha vinto con un lancio di 21,08 metri la medaglia d'oro nel getto del peso.\nIl 13 giugno 2009, al meeting di Mannheim ha siglato due record mondiali di categoria. Nel secondo tentativo ha lanciato il suo peso da 6\u00a0kg a 22,18 metri, superando di 22 centimetri il record del croato Edis Elkasevi\u0107 che durava ormai da undici anni.\nStorl \u00e8 stato il primo juniores ad aver superato i 22 metri. Nel terzo tentativo si \u00e8 migliorato ancora di pi\u00f9 con 22,34 m.\nQuattro settimane pi\u00f9 tardi, ha migliorato ulteriormente il record del mondo arrivando a 22,73 m. Tale record \u00e8 poi stato battuto il 18 agosto del 2013 dal neozelandese Jacko Gill.\nNell'estate del 2009 ha anche gareggiato a livello assoluto con il peso da 7,260\u00a0kg. Ai Campionati tedeschi ha raggiunto il terzo posto con 19,84 metri alle spalle di Ralf Bartels e Peter Sack.\nUn solo giorni pi\u00f9 tardi, il 6 luglio 2009, ha fatto un altro record del mondo, questa volta con l'attrezzo da 7,260\u00a0kg. Con 20,43 m, ha superato di quattro centimetri lo storico record di Janus Robberts.\nIl 3 agosto, ai Campionati del mondo di Berlino si \u00e8 dovuto fermare al turno di qualificazione.\nAffermazione internazionale (2010).\nNel 2010, dopo essere arrivato secondo ai campionati nazionali al coperto, ai mondiali indoor di Doha ha raggiunto la settima posizione con un lancio a 20,40.\nQuesta \u00e8 stata per lui anche la prima partecipazione ad una finale in un campionato di livello assoluto.\nDopo una stagione all'aperto culminata con i 20,77 m raggiunti il 20 maggio a Chemnitz ha partecipato a vari meeting internazionali come il Weltklasse Z\u00fcrich o l'Internationales Stadionfest senza per\u00f2 trovare successo.\nAi Campionati europei di Barcellona, dopo essersi qualificato alla finale con la quinta miglior misura a 20,24, in finale \u00e8 riuscito a confermare la quinta posizione grazie ad un lancio a 20,57 metri.\nIl titolo europeo \u00e8 poi andato al bielorusso Andr\u0117j Michnevi\u010d che con il suo 21,01 ha superato di solo un centimetro il polacco Majewski.\nIl titolo mondiale a Taegu (2011).\nNella stagione 2011, dopo aver vinto il suo primo titolo nazionale al coperto, battendo di soli 2 centimetri Ralf Bartels, Storl ha partecipato ai campionati europei indoor di Parigi 2011 come uno dei favoriti per la vittoria di una medaglia.\nDopo aver superato le qualificazioni, con un secondo lancio a 20,01 metri, in finale, grazie al suo terzo tentativo a 20,75 si \u00e8 assicurato la medaglia d'argento dietro al connazionale Bartels e davanti al russo Maksim Sidorov.\nTra il 28 maggio e l'11 giugno, ha migliorato il suo primato personale prima a Neubrandenburg raggiungendo la misura di 20,85 metri e poi a G\u00f6teborg raggiungendo 21,03.\nIl 14 luglio si \u00e8 laureato campione europeo under 23, a Ostrava, con un lancio a 20,45, nuovo record dei campionati.\nDopo pochi giorni, ai campionati nazionali tedeschi ha vinto il suo primo titolo nazionale assoluto all'aperto facilitato per\u00f2 dall'assenza del campione uscente Ralf Bartels.\nGiunto ai Campionati del mondo di Taegu, il 1\u00ba settembre durante le qualificazioni, ha lanciato fino alla misura di 21,50 metri migliorando il suo primato personale di 45\u00a0cm e superando il turno con la miglior misura.\nIn finale, dopo essere andato in testa alla gara con un lancio a 21,60, al quarto tentativo \u00e8 stato scavalcato dal canadese Dylan Armstrong per solo 4\u00a0cm.\nPersa la testa della classifica, Storl \u00e8 sceso in pedana per il suo ultimo lancio ed \u00e8 riuscito a scagliare il suo peso fino alla misura di 21,78 migliorando ulteriormente il suo primato personale e portando il primo titolo mondiale della storia alla Germania nella disciplina del getto del peso.\nIl 28 settembre gli viene conferito l\"'European Athletics Rising Star award\", a livello maschile, dall'Associazione europea di atletica leggera.\nRiesce a conquistare il premio superando in classifica l'astista polacco Pawel Wojciechowski diventando cos\u00ec il successore del francese Teddy Tamgho vincitore del premio nel 2010.\nL'esordio olimpico (2012).\nLa stagione indoor 2012, si apre con la vittoria al meeting di Nordhausen, dove ha migliorato il suo primato personale fino a 21,24 metri.\nAi campionati nazionali tedeschi indoor, a Karlsruhe, ha difeso il titolo conquistando la vittoria con un lancio a 21,40 metri.\nGiunto ai Campionati mondiali indoor di Istanbul, gi\u00e0 nel turno di qualificazione aumentata il suo primato personale di altri 3 centimetri portandolo a 21,43 m.\nIn classe finale, dopo un primo tentativo a 21,88 metri, venne per\u00f2 scavalcato dall'americano Ryan Whiting che vincer\u00e0 il titolo mondiale con la misura di 22,00 metri.\nNella stagione all'aperto, dopo la vittoria del titolo nazionale, prende parte ai campionati europei di Helsinki.\nLa rinuncia di Tomasz Majewski e Maksim Sidorov, due tra i migliori pesisti europei della stagione, forti di misure oltre i 21 metri, hanno lasciato Storl come il principale favorito alla vittoria. \nDopo aver superato le qualificazioni con la seconda misura, in finale vince agevolmente il titolo europeo 21,58 m, davanti all'olandese Rutger Smith.\nAi Giochi Olimpici di Londra \u00e8 riuscito a migliorare il suo record personale fino a 21,86 metri, terminando la gara in seconda posizione, dietro al polacco Tomasz Majewski, per soli 3 centimetri.\nIl secondo titolo mondiale (2013).\nNel 2013 decide di rinunciare alla stagione indoor.\nDopo alcune gare all'aperto sottotono, riesce comunque ad avvicinare stabilmente la quota di 21 metri.\nAgli Europei a squadre vince la gara con la misura di 20,47 metri, davanti al polacco Tomasz Majewski.\nNel mese di agosto prende parte al Mondiali di Mosca per difendere il titolo.\nDopo aver superato agevolmente il turno di qualificazione, in finale riuscir\u00e0 a vincere il suo secondo oro mondiale grazie ad un lancio a 21,73 metri, battendo il favorito Ryan Whiting.\nDai mondiali indoor di Sopot agli europei di Zurigo (2014).\nLa stagione 2014 inizia subito con la vittoria al meeting indoor PSD Bank di D\u00fcsseldorf. Dopo altri meeting internazionali che l'avevano visto protagonista, il 22 febbraio vince il suo terzo titolo nazionale nel getto del peso al coperto, migliorando il suo primato stagionale fino a 21,22 metri.\nIl 7 marzo scende in pedana ai Campionati mondiali indoor di Sopot come uno dei favoriti alla medaglia.\nPassa agevolmente il turno di qualificazione con la miglior misura di 21,24 metri.\nGiunto in finale, inizia una sfida sul filo dei 22 metri, per la vittoria del titolo mondiale, con lo statunitense Ryan Whiting.\nDopo essersi superati a vicenda tra il primo ed il secondo turno, al quarto Whiting riesce a scagliare il suo peso fino alla misura di 22,05 metri chiudendo di fatto la gara.\nPer Storl rimane la medaglia d'argento con un lancio a 21,79 metri, nuovo primato stagionale.\nDopo il titolo mondiale indoor sfumato, la stagione all'aperto inizia con delle buone gare, anche nel circuito della Diamond League, che l'hanno visto concludere sempre oltre la quota dei 21 metri.\nDopo la vittoria all'Europeo per nazioni, il 27 giugno, durante un meeting a Sch\u00f6nebeck, migliora il suo primato personale fino a 21,90 metri.\nIl 20 luglio, a Londra, arriva a sfiorare i 22 metri con un lancio a 21,97, risultato che lo colloca nelle migliori 25 prestazioni di tutti i tempi della specialit\u00e0.\nIl 12 agosto partecipa ai campionati europei di Zurigo come favorito per la vittoria. Dopo aver superato agevolmente il turno di qualificazione con la miglior misura, in finale vince il titolo grazie ad un lancio a 21,41 metri..\nDagli europei indoor di Praga ai mondiali di Pechino (2015).\nLa stagione 2015 inizia il 22 febbraio con la vittoria del suo quarto titolo nazionale al coperto nel getto del peso, con la misura di 21,26 metri.\nTra il 5 ed il 6 marzo scende in pedana ai Campionati europei indoor di Praga come grande favorito.\nDopo aver passato agevolmente il turno di qualificazione, con la miglior misura di 21,23 metri, in finale ha vinto il titolo confermando la stessa misura del giorno precedente.\nDurante la stagione all'aperto, partecipa a varie competizioni del circuito della Diamond League, che l'hanno visto trionfare sempre con lanci nettamente superiori ai 21 metri.\nDopo la vittoria all'Europeo per nazioni, il 9 luglio, durante il Meeting Athletissima di Losanna, migliora il suo primato personale fino a 22,20 metri, superando per la prima volta la quota di 22 metri.\nI mondiali di Londra (2017).\nAl termine dei campionati decide di cambiare guida tecnica, da oltre 10 anni era stato allenato da Sven Lang.\nTecnica di lancio.\nCon i suoi 120\u00a0kg a fronte di un'altezza di 199\u00a0cm, Storl \u00e8 significativamente pi\u00f9 leggero rispetto ai suoi concorrenti diretti a livello internazionale, ed anche sotto l'aspetto della forza massima ha raggiunto valori nettamente pi\u00f9 bassi. Dopo il secondo posto ottenuto ai Campionati mondiali indoor di Istanbul, Storl ha infatti affermato di avere un massimale di 230\u00a0kg nello squat e di 190\u00a0kg nella panca piana, a fronte di avversari che hanno massimali superiori anche di 60\u00a0kg.\nQuesto apparente svantaggio \u00e8 per\u00f2 compensato dalla sua esplosivit\u00e0 e dalla tecnica eccellente.\nIl movimento di traslocazione \u00e8 infatti tra i pi\u00f9 veloci in assoluto grazie al rapido spostamento della gamba di caricamento.\nAll'atleta tedesco sono arrivati apprezzamenti per la sua tecnica anche dall'ex campione olimpico e mondiale Adam Nelson.\nRecord.\nStorl in carriera ha siglato vari record mondiali, europei e nazionali soprattutto nelle categorie giovanili.\nRiconoscimenti.\nNel novembre 2012 gli \u00e8 stato negato il premio Silbernes Lorbeerblatt (Alloro d'argento), premio consegnato a tutti i medagliati della squadra olimpica, perch\u00e9 nella primavera del 2011 spar\u00f2 ad un cane con un fucile ad aria compressa.\nVita privata.\nDal 2012 al 2015 \u00e8 stato fidanzato con l'olimpionica tedesca Carolin Leonhardt.\nNella notte del 5 febbraio 2017 ha avuto un figlio con la sua compagna Marie Richter."}
{"id": "2793715", "revid": "1305772", "url": "https://it.wikipedia.org/wiki?curid=2793715", "title": "Bianca di Navarra (1226-1283)", "text": "Origine.\nSecondo la \"Chronica Albrici Monachi Trium Fontium\", Bianca era figlia di Tebaldo \"il Saggio\", re di Navarra (Tebaldo I) e conte di Champagne (Tebaldo IV), e di Agnese di Beaujeu, che era figlia di Guiscardo IV signore di Beaujeu e di Sibilla di Hainaut, precisando che Agnese di Beaujeu era cugina prima di Luigi VIII di Francia e compagna di giochi di Luigi IX il Santo, alla corte di Parigi.&lt;br&gt;Secondo Goffredo di Villehardouin, nel suo \"Chronicles of the Crusades\" (non consultato), Tebaldo \"il Saggio\" era l'unico figlio maschio del conte di Champagne, Tebaldo IIIe di Bianca di Navarra, che, secondo il \"Nobiliario de D. Pedro Conde de Barcelos hijo del Rey D. Dionis de Portugal\" Bianca era figlia del re di Navarra Sancho VI \"il Saggio\" e Sancha di Castiglia, figlia del re di Le\u00f3n e Castiglia, Alfonso VII e di Berenguela di Barcellona, figlia del conte di Barcellona, Raimondo Berengario III e quindi sorella del principe d'Aragona e conte di Barcellona Raimondo Berengario IV.\nBiografia.\nNella sua cronaca, Alberic de Trois-Fontaines cita Bianca, senza nominarla, come l'unica figlia di Agnese di Beaujeu, contessa di Champagne (\"Agnes comitissa Campanie\") e del marito, conte di Champagne (\"comite Campaniae, marito suo\").\nAlla nascita, il 19 gennaio 1225, come risulta dal documento n\u00b0 1738 delle \"Layettes du tr\u00e9sor des chartes : de l'ann\u00e9e 1224 \u00e0 l'ann\u00e9e 1246\" che riporta la lettera di Ottone I di Merania, datata gennaio 1225, Bianca fu fidanzata a Ottone (ca. 1218-1248), figlio del duca di Merania e di Andechs, Ottone I di Merania, e della contessa di Borgogna Beatrice II. Ma il matrimonio non fu mai celebrato, perch\u00e9 Ottone, che, nel 1231, era divenuto conte di Borgogna, nel 1234, spos\u00f2 la figlia d'Alberto conte del Tirolo, Elisabetta (?-1256).\nNel 1231, alla morte della madre, Bianca era l'unica figlia di Tebaldo il Saggio e quindi erede alla contea di Champagne e poi, dal 1234, del regno di Navarra.\nBianca venne data in moglie nel 1236 al Duca di Bretagna, Giovanni I, che, sia secondo l'\"Ex Chronico Britannico Altero\", che l'\"Ex Chronico Ruyensis C\u0153nobii\", era il figlio maschio primogenito del Duca reggente di Bretagna, Conte di Richmond e Conte di Penthi\u00e8vre, Pietro detto \"Mauclerc\" e della moglie, la duchessa di Bretagna Alice di Thouars. Il contratto di matrimonio, come da documento n\u00b0 2432 delle \"Layettes du tr\u00e9sor des chartes : de l'ann\u00e9e 1224 \u00e0 l'ann\u00e9e 1246\", era stato redatto a Ch\u00e2teau-Thierry, Aisne, il 16 gennaio 1236; il contratto prevedeva che alla morte di Tebaldo I, Giovanni di Bretagna avrebbe ereditato il regno di Navarra.\nBianca venne confermata duchessa di Bretagna nel 1237, quando Giovanni raggiunse la maggiore et\u00e0 e giur\u00f2 fedelt\u00e0 al re di Francia, Luigi IX il Santo, a Parigi, il 16 novembre 1237; il suocero Pietro Mauclerc, nel 1235, aveva adottato il nome, \"Pietro di Braine\" e rinunciando ai suoi titoli, poi divenne crociato e mor\u00ec, nel 1250, rientrando in patria dalla settima crociata.\nNel 1239, con la nascita del fratellastro, Tebaldo (Nel 1232, il padre di Bianca, Tebaldo \"il Saggio\" si era risposato con Margherita di Borbone-Dampierre), l'erede maschio, la posizione di erede al trono col marito Giovanni fu molto indebolita; infatti, alla morte di Tebaldo I, nel 1253, il fratellastro succedette al padre sul trono di Navarra, col nome di Tebaldo II e, nel 1254, suo marito Giovanni, in seguito ad un accordo, rinunci\u00f2 alle pretese al trono di Navarra, in cambio di 3000 Livre tournois annue.\nNel 1270, Bianca fond\u00f2 l\"'abbazia della Gioia\", vicino a Hennebont (Morbihan).\nBianca, secondo le \"M\u00e9moires pour servir de preuves \u00e0 l'Histoire eccl\u00e9siastique et civile de Bretagne, Tome I\", mor\u00ec al castello di H\u00e9d\u00e9, Ille-et-Vilaine, l'11 agosto 1283, e fu tumulata a Hennebont, nell'abbazia da lei fondata.\nFigli.\nBianca diede al marito, Giovanni, otto figli:"}
{"id": "2793717", "revid": "1271241", "url": "https://it.wikipedia.org/wiki?curid=2793717", "title": "Toyota TS010", "text": "La Toyota TS010, \u00e8 uno Sport Prototipo da competizione costruito nel 1991 dalla omonima casa automobilistica Giapponese per competere nella categoria Gruppo C del Campionato del mondo sportprototipi e nella 24 Ore di Le Mans negli anni tra il 1991 e il 1993.\nContesto.\nDopo diverse vetture di Gruppo C realizzate dalla Toyota sul finire degli anni ottanta e spinte dal motore V8 biturbo di 3,6 litri, nel 1991 in seguito all'entrata in vigore nel Mondiale Prototipi del nuovo regolamento Sport 3,5 litri, la casa giapponese indirizza i suoi sforzi nella realizzazione di una vettura di nuova concezione conforme alla normativa tecnica, costruendo un nuovo telaio sul quale viene montato un inedito motore V10 di 3,5 litri atmosferico.\nTecnica.\nMotore.\nIl propulsore che spinge la vettura \u00e8 V10 con angolo tra le bancate di 72\u00b0, con una cilindrata di 3,5 litri, il monoblocco e le testate sono realizzate in lega di alluminio, ha una distribuzione a 5 valvole per cilindro azionate da doppio albero a camme per bancata. L'unit\u00e0 sviluppa una potenza massima di oltre 600 CV nelle specifiche utilizzate per la 24 Ore di Le Mans, mentre nelle gare sprint \u00e8 utilizzata una evoluzione da 700\u00a0CV.\nTelaio.\nProgettata dall'ingegnere Tony Southgate, gi\u00e0 progettista di innumerevoli prototipi vincenti di Jaguar e Mazda, la TS010 ha una struttura composta da un telaio monoscocca in fibra di carbonio con inserimenti di alluminio a nido d'ape, al quale \u00e8 unito il gruppo motore-cambio che svolge una funzione portante, la carrozzeria \u00e8 in fibra di carbonio. La trasmissione \u00e8 costituita da un cambio manuale a 6 rapporti e la trazione \u00e8 posteriore. Le sospensioni sono di tipo indipendenti, hanno uno schema a triangoli sovrapposti con puntoni diagonali (push rod) sia all'avantreno e che al retrotreno con barre antirollio regolabili, lo sterzo a cremagliera \u00e8 servoassistito elettricamente, monta pneumatici Goodyear. L'impianto frenante \u00e8 composto da 4 freni a disco in carbonio. Il corpo vettura ha un peso totale di circa 750\u00a0kg.\nAerodinamica.\nSu questa vettura i radiatori dell'acqua e dell'olio sono collocati all'avantreno sul muso, alle spalle dell'abitacolo si innalza una presa d'aria dinamica per convogliare l'aria ai collettori di aspirazione del motore. Sul fondo del prototipo vi \u00e8 un diffusore che assieme all'alettone biplano posteriore posto dopo di esso sviluppano un importante effetto suolo; lungo le fiancate le ruote posteriori sono carenate dalla carrozzeria per sigillare meglio l'estrattore.\nRisultati sportivi.\nLa vettura debutta in occasione dell'ultima prova del Campionato Mondiale Sport 1991, la 430\u00a0km di Autopolis in Giappone, concludendo la gara al 6 posto finale.\nLa stagione sportiva 1992 si apre con una vittoria alla 430km di Monza, la TS010 approfittando di un'uscita di pista della Peugeot 905 che era al comando, vince sotto la pioggia una gara insidiosa. Alla 24 Ore di Le Mans 1992 la Toyota schiera 3 vetture, la meglio piazzata di esse arriva 2\u00aa assoluta a 6 giri di distacco dalla Peugeot 905 vincitrice. Nelle restanti prove di campionato le vetture giapponesi non riescono a battere le Peugeot, a fine stagione la Toyota chiude al 2\u00ba posto in classifica costruttori.\nNel 1993 il mondiale prototipi viene soppresso e la Toyota concentra i suoi sforzi esclusivamente sulla 24 Ore di Le Mans 1993, per questa gara vengono realizzati 3 nuovi telai, ma i risultati non sono vincenti, la migliore delle TS010 termina al 4\u00ba posto assoluto mentre la Peugeot conquista i primi tre posti."}
{"id": "2793719", "revid": "179980", "url": "https://it.wikipedia.org/wiki?curid=2793719", "title": "Emerson Augusto Thome", "text": ""}
{"id": "2793721", "revid": "122993324", "url": "https://it.wikipedia.org/wiki?curid=2793721", "title": "Torneo di Viareggio 1968", "text": "Il Torneo di Viareggio 1968 \u00e8 stata la ventesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stata il Dukla Praga per la seconda volta nella storia della competizione.\nLe 16 squadre partecipanti arrivavano da 8 Paesi differenti e la maggior parte di esse, 8, dall'Italia.\nFormato.\nLe 16 squadre sono organizzate in diversi turni ad eliminazione diretta. Il primo turno, gli ottavi di finale, prevedono gare di andata e ritorno con i calci di rigore a decidere la qualificazione in caso di parit\u00e0 dopo le due partite. Dai quarti di finale in poi la qualificazione \u00e8 decisa in un'unica gara, con tempi supplementari e calci di rigore in caso di parit\u00e0 dopo i tempi regolamentari. La finale prevede in caso di parit\u00e0 dopo i tempi supplementari prevede che il match venga ripetuto con esecuzione dei calci di rigore in caso di ulteriore parit\u00e0."}
{"id": "2793728", "revid": "124577534", "url": "https://it.wikipedia.org/wiki?curid=2793728", "title": "Lars Lehmann", "text": "\u00c8 uno dei pi\u00f9 noti bassisti freelance in Germania. \u00c8 inoltre redattore della rivista \"Bass Professor\".\nBiografia.\nGli inizi.\nLars inizia a suonare il basso all'et\u00e0 di 16 anni. Nel 1992 termina gli studi superiori ad Hannover e si iscrive alla facolt\u00e0 di cultura e musica, presso l'universit\u00e0 di Hildesheim.\nNel 1993 inizia la sua carriera come bassita freelance e viene contattato da moltissime band locali. Dal 1996 \u00e8 editore presso la rivista \"Bass Professor\". Nel 2005 insegna all'Accademia della Musica Contemporanea a Londra. Nel 2007 diventa docente presso l'Accademia di Educazione alla Cultura di Wolfenb\u00fcttel e fa da insegnante anche agli aspiranti maestri. Nel 2010 ha intrapreso un tour europeo col chitarrista Vinnie Moore, entrato nel suo team di supporto come bassista.\nCon gli UFO.\nNel 2012 partecipa alle registrazioni per l'album degli UFO \"Seven Deadly\". L'anno seguente lascer\u00e0 il posto a Rob De Luca."}
{"id": "2793729", "revid": "15756", "url": "https://it.wikipedia.org/wiki?curid=2793729", "title": "Austria ai XXI Giochi olimpici invernali", "text": "L'Austria ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 80 atleti.\nBiathlon.\nTobias Eberhard e Friedrich Pinter facevano parte della squadra ma non hanno preso parte alle gare."}
{"id": "2793732", "revid": "1573940", "url": "https://it.wikipedia.org/wiki?curid=2793732", "title": "Rousettus", "text": "Rousettus () \u00e8 un genere di pipistrello della famiglia degli Pteropodidi comunemente noti come \"rossetti\". \nEtimologia.\nIl termine generico deriva dalla parola francese \"roussette\", ovvero rossiccio, utilizzata dagli esploratori Freycenet e Dumont d'Urville durante i loro viaggi in Indonesia per descrivere genericamente le grosse volpi volanti, caratterizzate da un mantello rossastro.\nDescrizione.\nDimensioni.\nAl genere Rousettus appartengono pipistrelli di medie dimensioni con la lunghezza dell'avambraccio tra i 75\u00a0mm di \"R.obliviosus\" e i 95\u00a0mm di \"R.lanosus\" e un peso fino a 165\u00a0g.\nCaratteristiche craniche e dentarie.\nIl cranio, simile a quello di \"Eidolon\" ma privo del meato uditivo ossificato, presenta ossa pre-mascellari in contatto.\nSono caratterizzati dalla seguente formula dentaria:\nAspetto.\nLa pelliccia \u00e8 nella maggior parte delle specie corta e rada. Le parti dorsali sono solitamente brunastre, mentre quelle ventrali sono pi\u00f9 chiare. Talvolta sono presenti dei ciuffi untuosi olivastri sui lati del collo, o in alcune forme un collare di peli pi\u00f9 chiari. L'indice \u00e8 sempre provvisto di un artiglio. Le membrane alari sono attaccate posteriormente alla base del primo oppure del secondo dito dei piedi. In una specie sono attaccate talmente in alto lungo la spina dorsale da far sembrare la schiena priva di peli. La coda \u00e8 corta ma ben sviluppata, mentre l'uropatagio \u00e8 ridotto ad una sottile membrana lungo la parte interna degli arti inferiori. Il calcar \u00e8 piccolo. I maschi sono pi\u00f9 grandi delle femmine. Emettono ultrasuoni generati dallo schioccare della lingua sul palato, caratteristica questa tra le pi\u00f9 primitive tra tutti i pipistrelli.\nDistribuzione e habitat.\nIl genere \u00e8 diffuso nell'Africa subsahariana, nel Vicino Oriente, nel Subcontinente Indiano, nella Cina meridionale, nella regione Indomalese, e dalla Nuova Guinea fino alle Isole Salomone.\nVive all'interno di grotte, principalmente nella zona di penombra.\nTassonomia.\nIl genere comprende 8 specie."}
{"id": "2793739", "revid": "729019", "url": "https://it.wikipedia.org/wiki?curid=2793739", "title": "Kitadait\u014d", "text": " \u00e8 la pi\u00f9 settentrionale delle tre isole che costituiscono l'arcipelago delle isole Dait\u014d, in Giappone.\nIl suo territorio fa parte del villaggio di Kitadait\u014d, che \u00e8 una delle municipalit\u00e0 del distretto di Shimajiri, nella prefettura di Okinawa.\nL'isola si trova a circa 400 km ad est dell'isola di Okinawa. L'unica risorsa dell'isola \u00e8 la pesca."}
{"id": "2793754", "revid": "1094066", "url": "https://it.wikipedia.org/wiki?curid=2793754", "title": "Colori e simboli della Societ\u00e0 Sportiva Calcio Napoli", "text": "Con colori e simboli della Societ\u00e0 Sportiva Calcio Napoli si vuole intendere il complesso degli elementi, in primis, di natura visiva, ma non solo, capaci di contribuire a determinare e a veicolare l'identit\u00e0 sociale \u2014 e, dunque, il sistema valoriale a essa connesso \u2014 del principale club calcistico partenopeo.\nTali elementi sono rappresentanti innanzitutto dai colori sociali \u2014 che, come ovvio che sia, caratterizzano e determinano le divise da gioco della squadra \u2014 e dallo stemma o logo della societ\u00e0. A colori e stemma, che costituiscono i principali strumenti d'espressione della comunicazione visiva, se ne vanno ad aggiungere altri \u2014 quali la \"mascotte\" del sodalizio e l'inno ufficiale \u2014 il cui impatto nella definizione dell'identit\u00e0 del club \u00e8 tutt'altro che trascurabile.\nColori sociali.\nI colori sociali della SSC Napoli sono l'azzurro e il bianco, con un'evidente preminenza del primo, rispetto al secondo: non a caso, infatti, i calciatori del \"team\", sovente, vengono indicati come gli \"azzurri\" e la compagine come la \"squadra azzurra\".\nLa coppia cromatica azzurro e bianco trova le proprie origini nei colori dei sodalizi antesignani dell'odierno Napoli. La genesi del club partenopeo, infatti, affonda le proprie radici nel tempo sino ai primi anni del Novecento, quando, furono fondati a Napoli, prima il Naples Foot-Ball Club e, poi, l'Unione Sportiva Internazionale Napoli, quest'ultima sorta per scissione dallo stesso Naples. I colori sociali della prima compagine erano l'azzurro e il celeste, ispirati, rispettivamente, al mare e al cielo di Napoli; mentre quelli dell'Internazionale erano il blu notte e il bianco, anch'essi scelti poich\u00e9 richiamavano i colori del golfo di Napoli.\nLe due compagini tornarono a formare un unico sodalizio nel 1922, fondendosi nell'Internaples: il club and\u00f2 a recuperare buona parte dell'eredit\u00e0 cromatica delle sue progenitrici, conservando l'azzurro, il bianco e il celeste: scomparve, invece, il blu notte. Quattro anni pi\u00f9 tardi, per\u00f2, con l'assunzione, da parte del club partenopeo, della denominazione Associazione Calcio Napoli, anche il celeste fu rimosso: vennero cos\u00ec fissati nell'azzurro e nel bianco i nuovi colori sociali, caratterizzanti l'identit\u00e0 visiva del sodalizio e rimasti, da allora, immutati.\nLa maglia.\nPrima divisa.\nStoria.\nLe origini.\nIl Naples vestiva una casacca a strisce verticali azzurre e celesti, mentre calzoncini e calzettoni erano neri, sebbene, dalla documentazione fotografica disponibile, sia possibile osservare anche l'utilizzo di calzoncini bianchi. La maglia dell'Internazionale, invece, era blu notte con colletto e risvolti bianchi e sempre bianco era lo stemma del sodalizio cucito sul lato sinistro all'altezza del cuore. Ancora bianchi erano i calzoncini, mentre blu, con due righini orizzontali bianchi, erano i calzettoni. La divisa adottata dall'Internaples era costituita da maglia azzurra, con colletto celeste, calzoncini bianchi e calzettoni azzurri. Nel 1926, quando il sodalizio mut\u00f2 il nome in Calcio Napoli, fu definita quella che sarebbe stata la classica tenuta da gioco casalinga della compagine partenopea, composta da maglia azzurra, pantaloncini bianchi e calzettoni azzurri.\nDagli anni venti agli anni cinquanta.\nDurante un ampio arco temporale, che va dalla seconda met\u00e0 degli anni venti ai primi anni del secondo dopoguerra, la maglia del Napoli fu contraddistinta da uno specifico e costante \"design\". Le casacche della compagine partenopea, ovviamente azzurre, erano caratterizzate, infatti, da uno scollo a \"V\" bianco e da polsini o lembi delle maniche sempre di colore bianco. Completavano la divisa, i calzoncini bianchi e i calzettoni, i cui colori, per\u00f2, erano variabili. La maglia caratterizzata da questo specifico \"template\" detiene anche una sorta di primato, poich\u00e9 \u00e8 stata la prima e unica \"jersey\" di una squadra di club a essere utilizzata per una gara dei Mondiali: nella finale per il terzo e quarto posto del Campionato mondiale di calcio 1934, disputata a Napoli, \u00abla Nazionale austriaca fu costretta a cambiare maglia per non creare confusione con la Germania\u00bb, \"prendendo in prestito\" le casacche azzurre del Napoli.\nIntorno alla fine degli anni quaranta, il club cominci\u00f2 ad adottare anche divise che differivano sensibilmente da questo \"format\", ormai divenuto tradizionale: per le stagioni 1947-1948 e 1949-1950, ad esempio, furono scelte delle maglie confezionate con un colletto classico, sempre, di tessuto bianco. Per i polsini o i risvolti delle maniche, invece, il colore bianco fu adoperato pi\u00f9 saltuariamente, prediligendo, a quest'ultima tinta, l'azzurro.\nLa prima met\u00e0 degli anni cinquanta o, almeno, buona parte di essa fu contraddistinta da una divisa costituita da maglia azzurra con girocollo bianco e priva di polsini o risvolti delle mezze maniche; sempre bianchi, per contro, erano i calzoncini. Sul finire del decennio, nondimeno, fu ripreso il tipico \"design\" dei decenni passati: lo scollo a \"V\" in tessuto bianco, dunque, torn\u00f2 nuovamente in auge; non fu lo stesso, per\u00f2, per il colore di polisini o risvolti delle maniche, realizzati, questa volta, in azzurro.\nAnni sessanta e settanta.\nNegli anni sessanta o, quantomeno, per la maggior parte del decennio, la \"prima maglia\" della compagine partenopea rispett\u00f2 il \"format\" \"azzurro, con risvolti di colletto e maniche in bianco\"; sebbene, per motivi scaramantici, il grosso delle gare della stagione 1964-1965 fu giocato con la \"divisa di cortesia\". Le maglie delle stagioni 1966-1967, 1967-1968 e 1968-1969, invece, videro, per la prima volta, la comparsa del colletto azzurro, che, cos\u00ec come i polsini o le estremit\u00e0 delle mezze maniche, era ornato da due righini (1966-1967) o da un righino (1967-1969) di colore bianco.\nA partire dalla stagione 1969-1970, fece la sua ricomparsa lo scollo a \"V\": le nuove maglie erano totalmente azzurre, salvo uno spesso rigo bianco che, distaccandosi dai bordi, incorniciava collo e polsini (ovvero estremit\u00e0 delle mezze maniche). In seguito alla vittoria della Coppa Italia 1975-1976, le \"jersey\" dell'annata 1976-1977, che rispecchiavano il medesimo \"design\" appena descritto, furono caratterizzate dalla presenza della coccarda distintiva della squadra detentrice del trofeo.\nNelle stagioni 1978-1979 e 1979-1980, le prime a vendere la comparsa del logo dello sponsor tecnico sulle casacche dei calciatori, le maglie per le gare casalinghe del Napoli erano azzurre, inclusi lo scollo a \"V\" e le estremit\u00e0 delle maniche, facevano eccezione, per\u00f2, gli inserti bianchi collocati sulle spalle, che, partendo dal colletto, si restringevano giungendo al bordo delle maniche.\nAnni ottanta.\nPer le stagioni 1980-1981, 1981-1982, e 1983-1984, venne utilizzato il medesimo modello di divisa: la maglia, totalmente azzurra, prevedeva uno scollo a \"V\", arricchito da tre righini bianchi discostati dal bordo esterno; la stessa trama era prevista per i polsini. Invero, per la stagione 1980-1981, fu prodotta anche una versione della maglia \"home\" dotata di colletto, questa volta bianco e sempre con scollo a \"V\"; anche i polsini erano bianchi e, come il colletto e lo scollo, erano decorati con tre strisce azzurre. \u00c8 necessario segnalare, inoltre, la comparsa dello sponsor commerciale, sulle casacche del Napoli, a partire dalla stagione 1981-1982.\nIl binomio \"maglia e scaramanzia\" si ripresent\u00f2 nella stagione 1982-1983, quando furono realizzate due divise \"home\", una per il girone di andata e una per il girone di ritorno, con la prima dismessa in favore della seconda, proprio per questioni scaramantiche. L'allora sponsor tecnico aveva realizzato una nuova divisa per le gare casalinghe che, dal punto di vista cromatico, si distaccava decisamente dal passato: la tradizionale coppia di colori composta da azzurro e bianco era stata sostituita dall'inedito accostamento azzurro e blu scuro. In particolare, la \"jersey\", con fondo uniforme azzurro e scollo a \"V\" privo di colletto, recava in blu scuro sia il logo del club, sia i marchi degli sponsor, sia il numero di maglia sul retro. Sempre di blu scuro erano i calzoncini, mentre i calzettoni erano d'azzurro. I non esaltanti risultati della prima fase di quel campionato spinsero sponsor tecnico e dirigenza a ripensare la maglia \"home\", eliminando il blu e tornando al pi\u00f9 classico accoppiamento azzurro e bianco. La divisa del girone di ritorno, dunque, prevedeva maglia azzurra \u2014 con scollo a \"V\" dotato di colletto, logo del club e \"main sponsor\" in bianco, logo dello sponsor tecnico dei tre colori propri del \"brand\" \u2014 calzoncini bianchi e calzettoni azzurri. Al termine della stagione, a ogni modo, anche questa divisa \"riparatoria\" fu dismessa e, per il successivo campionato, fu ripreso, come detto, il \"template\" delle maglie gi\u00e0 adoperato nel biennio 1980-1982.\nNonostante fosse cambiata, per la stagione 1984-1985, l'azienda di abbigliamento sportivo fornitrice delle divise da gioco, il \"design\" della \"jersey\" rimase sostanzialmente invariato rispetto all'annata precedente: maglia a tinta unita, sia lo scollo a \"V\" sia i polsini in azzurro con tre righini bianchi, calzoncini bianchi e calzettoni, inclusi i risvolti, azzurri. Questa maglia \"home\", per\u00f2, non fu l'unica a essere utilizzata nel corso della stagione: ne venne prodotta, infatti, un'altra versione del tutto simile a quella test\u00e9 descritta, ma con collo a girocollo, caratterizzato da un taglio a \"V\" centrale.\nAnche la stagione 1985-1986 vide l'utilizzo di due versioni della maglia per le gare casalinghe, sebbene il loro \"design\" fosse stato oggetto di un effettivo \"restyling\", favorito da un nuovo avvicendamento di sponsor tecnico. Una versione, realizzata in tessuto a costine, era munita di colletto che prevedeva un taglio a \"V\" centrale, colletto e polsini, inoltre, erano ornati da una striscia bianca non aderente ai bordi esterni; completavano la divisa, infine, calzoncini bianchi e calzettoni azzurri. L'altra versione della maglia, invece, era totalmente azzurra e, dunque, priva di inserti bianchi, inoltre, era contraddistinta da uno scollo a \"V\" e provvista di colletto; anche in questo caso, alla casacca, erano abbinati calzoncini bianchi e calzettoni azzurri. Entrambe le \"jerseys\" furono riconfermate per la stagione successiva, mentre, delle due, soltanto la seconda versione qui descritta fu adottata per l'annata 1987-1988. In particolare, la maglia di tale stagione, in virt\u00f9 dei successi in campionato e in Coppa Italia ottenuti l'anno precedente, era caratterizzata dalla presenza della \"patch\" dello Scudetto e di quella della Coppa Italia: la prima era cucita sul lato sinistro, mentre la seconda era cucita a destra, al di sotto del logo dello sponsor tecnico; il logo del club, invece, era collocato sulla manica destra della casacca.\nLa \"preseason\" 1988-1989 vide, in attesa delle nuove maglie, il riutilizzo, per le gare amichevoli, delle casacche della stagione 1986-1987, facilmente distinguibili, poich\u00e9 al logo del \"main sponsor\" delle passate annate era stato sovrapposto il marchio del nuovo sponsor contenuto in una \"patch\" di colore azzurro, ma di una tonalit\u00e0 pi\u00f9 scura rispetto a quella della casacca. Per la stagione vera e propria, invece, vennero realizzate tre tipologie di maglia per le gare casalinghe, identiche nel \"design\" a quella dell'annata precedente (tinta unita, scollo a \"V\" e colletto), ma che differivano tra loro per le caratteristiche dei materiali utilizzati: oltre alla versione in maglina, infatti, furono realizzate due versioni della casacca in raso, una lucida e l'altra opaca. \u00c8 da evidenziare, inoltre, che il marchio dello sponsor principale, per gran parte della stagione, comparve stampato in bianco sulle casacche del Napoli; a partire, per\u00f2, dalla semifinale di andata della Coppa UEFA 1988-1989, disputata e vinta contro il Bayern Monaco, il logo fu realizzato in due colori, nero e bianco. La vittoria dell'incontro e, pi\u00f9 tardi, della competizione europea, fecero s\u00ec che la scaramanzia, ancora una volta, avesse la meglio e il marchio del \"partner\" commerciale rimase bicromatico per altre due stagioni, ovvero fino alla scadenza del contratto di sponsorizzazione. Anche il \"design\" della meglia fu riconfermato per la stagione 1989-1990, annata che sanc\u00ec la conquista del secondo scudetto napoletano.\nAnni novanta.\nQuattro furono le varianti del maglia \"home\" realizzate per la stagione 1990-1991, sebbene l'ormai classico \"design\" di base fosse il medesimo delle ultime annate del decennio precedente. Per le sfide di campionato venne mantenuta la canonica maglia azzurra a tinta unita: oltre alle versioni opaca e lucida, ne fu prodotta una terza, sempre in tessuto lucido, che, in trama, recava il logo del sponsor tecnico. La quarta versione, invece, fu una speciale maglia approntata per la Supercoppa italiana 1990 e le gare di Coppa dei Campioni, contraddistinta da una sorta di fascia bianca, caratterizzata da un particolare disegno: partendo dalle maniche, la fascia, leggermente ricurva verso il basso, si restringeva gradualmente, formando due punte che si toccavano sulla parte destra della \"jersey\". Quest'ultima era realizzata in tessuto luicido e con logo dello sponsor tecnico in trama. Su tutte e quattro le maglie il logo del club era collocato sulla manica sinistra, per lasciar posto, sul petto, allo Scudetto. Degna di nota, infine, \u00e8 una quinta versione della maglia \"home\", utilizzata esclusivamente per le gare amichevoli: anch'essa provvista della fascia ondulata di cui sopra, aveva, per\u00f2, fondo uniforme, inoltre, priva di colletto, aveva girocollo e polsini bianchi. Tutte le varianti della maglia erano completate da calzoncini bianchi e calzettoni azzurri.\nDurante il periodo 1991-1997, le maglie \"home\" del club ebbero quale comune denominatore il ricorso a sfondi in trama. La nuova maglia 1991-1992, anche in conseguenza del cambio di fornitore tecnico, fu ripensata totalmente, andando a discostarsi in maniera radicale dalle casacche degli anni ottanta. La \"jersey\" si distingueva per la complessa geometria che costituiva la trama dello sfondo, caratterizzata, altres\u00ec, da diverse tonalit\u00e0 d'azzurro. Era dotata, inoltre, di colletto azzurro, con bordo costituito da una serie di segmenti bianchi, e scollo con abbottonatura a bottone unico, la cui paramontura, in tessuto bianco, restava visibile anche a colletto abbottonato, per via del particolare taglio dello scollo e per l'utilizzo di un occhiello ad anello. Nella versione a manica lunga, infine, i polsini riproponevano il medesimo \"template\" del colletto. Quanto ai calzoncini, questi erano bianchi, sul lato destro recavano il logo del club, mentre, sul lato sinistro, erano presenti una serie di figure geometriche, in azzurro e blu, che andavano a comporre un grande triangolo, affiancato, nella parte superiore, da due trapezi isosceli capovolti. I calzettoni, infine, erano azzurri e recavano, in bianco, il logo del club. Questa divisa fu riconfermata anche per la stagione 1992-1993.\nUna trama meno complessa, ispirata al logo dello sponsor tecnico, e uno sfondo che alternava bande verticali di due tonalit\u00e0 d'azzurro caratterizzarono la maglia dell'annata 1993-1994. Munita di colletto bianco con un rigo azzurro non aderente al bordo, la casacca aveva un leggero scollo a \"V\" con lembi laterali, che si apriva lungo una porzione rettangolare di tessuto bianco. In punta allo scollo, era cucito un piccolo scudetto bianco recante una versione non canonica del logo del club, ai piedi della quale, era riportato l'anno \"1926\". Le estremit\u00e0 delle mezze maniche erano provviste di una bordura bianca, affiancata, nella parte interna, da un rigo blu scuro. I polsini della manica lunga, invece, rispecchiavano lo stile del colletto. Pantaloncini e calzettoni rimasero invariati rispetto alle due annate precedenti, sebbene dei calzoncini fu realizzata una versione in azzurro, con la medesima trama della \"jersey\", nonch\u00e9 con bordo bianco e righino blu scuro.\nLa trama della maglia 1994-1995 richiamava il logo del nuovo sponsor tecnico, il colletto era bianco con bordo azzurro, l'abbottonatura era identica a quella della \"jersey\" 1991-1992, i polsini o le estremit\u00e0 delle mezze maniche erano bianche con bordino azzurro. I calzoncini bianchi recavano, sulla destra, il logo del club, mentre i calzettoni erano azzurri. La divisa fu riconfermata anche per la successiva annata, sebbene la \"jersey\" presentasse una nuova trama a quadretti. \u00c8 da rilevare, inoltre, che per la prima di campionato, furono approntate maglie \"home\" con numero di maglia in bianco e caratteri del nome in nero e disposti linearmente, mentre per il prosieguo della stagione anche i caratteri furono riprodotti in bianco e, inoltre, disposti ad arco. Sullo sfondo della maglia 1996-1997, invece, comparve il logo del club, che occupava l'intero torace della \"jersey\", a questo, poi, si sovrapponeva una fascia che riproduceva un motivo \u2014 azzurro (tre differenti tonalit\u00e0) e bianco \u2014 ispirato al logo dello sponsor tecnico. Le maniche, invece, avevano un motivo composto da strisce di larghezze differenti con sfumature di varie tonalit\u00e0 d'azzurro. Il bordo della mezza manica o il polsino recavano in corsivo la scritta \"S.S.C. Napoli\" in bianco su fondo azzurro. Lo scollo era con abbottonatura; il colletto era bianco. Calzoncini e calzettoni erano bianchi con bordi e risvolti azzurri. \u00c8 da notare, infine, che, nelle prime uscite della squadra in quella stagione, la maglia era priva di \"main\" sponsor: lo sponsor commerciale, infatti, subentr\u00f2 solo in un secondo momento.\nA partire dalla stagione 1997-1998, le \"jerseys\" partenopee tornarono ad avere sfondo uniforme. Particolarit\u00e0 della maglia di questa annata era la presenza, sul torace, in prossimit\u00e0 di entrambe le maniche, di due strisce non adiacenti, una bianca (pi\u00f9 spessa e in posizione esterna) e una blu scuro (meno spessa e in posizione interna). Colletto, scollo a \"V\" e polsini erano in tessuto bianco con bordi blu scuro. I calzoncini bianchi recavano, sulla destra, una striscia azzurra, alla base della quale era collocato il logo del club. I calzettoni erano azzurri con due righe orizzontali, non adiacenti, una bianca e una blu scuro. La casacca dell'anno successivo, invece, aveva due strisce blu scuro bordate di bianco che correvano lungo spalle e maniche. Girocollo e polsini erano blu, il colletto era bianco, cos\u00ec come i calzoncini che a destra recavano, in blu, il numero di maglia. I calzettoni azzurri erano cerchiati da due righe blu scuro, bordate di bianco. La maglia 1999-2000, recava, su petto e schiena, in prossimit\u00e0 delle maniche, due strisce verticali blu scuro, il colletto era azzurro, lo scollo a \"V\" e i polsini erano blu scuro con due righini azzurri; calzoncini e calzettoni non differivano da quelli dell'anno precedente.\nAnni duemila.\nNel triennio 2000-2003, le maglie del Napoli tornarono a essere realizzate in trama: strisce verticali pi\u00f9 sottili, alternate a strisce pi\u00f9 spesse, contenevano logo e \"wordmark\" del nuovo sponsor tecnico. La casacca \"home\" 2000-2001 prevedeva \u2014 sui lati, sia sul davanti sia sul retro \u2014 un righino bianco che percorreva, nella loro interezza, fianco e manica (nella parte inferiore). Il colletto, lo scollo a \"V\" e le estremit\u00e0 delle mezze maniche erano azzurre con un doppio bordo, bianco e blu scuro (nella versione a manica lunga, il polsino era azzurro). I calzoncini erano bianchi e recavano su entrambi i lati una striscia azzurra; inoltre sulla destra era riportato il numero di maglia in blu, mentre sulla sinistra compariva il logo del club. Azzurri, infine, erano i calzettoni.\nLa \"jersey\" della successiva stagione differiva da quella test\u00e9 descritta per alcuni dettagli. Innanzitutto erano assenti i righini bianchi su fianchi e maniche, inoltre, lo scollo a \"V\" era realizzato in tessuto bianco, mentre il colletto era azzurro, nella parte superiore, bianco, nella parte centrale, e blu scuro, nella parte pi\u00f9 esterna. Sul retro del colletto, al centro della zona bianca, in azzurro, era riprodotta la \u00abN\u00bb tipica del logo del club. Le estremit\u00e0 delle mezze maniche erano di bianco, come pure il tessuto che circondava un piccolo taglio sul fianco della manica stessa. La versione a manica lunga, che \"simulava\" una mezza manica \u2014 secondo il \"format\" descritto pi\u00f9 sopra \u2014 dalla quale si \"estendeva\" il resto della manica lunga, il cui polsino era azzurro. L'unica stagione in cui la squadra napoletana non ha giocato con la tradizionale \"home\" azzurra \u00e8 stata la 2002-2003. In quell'annata, lo sponsor tecnico propose un \"template\" a strisce verticali bianche e azzurre in \"stile \". In vero, la parte alta del petto e le spalle erano realizzate in tessuto totalmente azzurro, privo finanche di trama; sul fronte di quest'area della maglia, erano collocati, in posizione centrale, il \"wordmark\" dello sponsor tecnico e il logo del club. Il resto del busto della casacca, invece, alternava delle grosse strisce verticali bianche e azzurre. Le maniche erano azzurre e avevano nella parte alta un triangolo blu, con la punta rivolta verso il basso. Tale triangolo era bordato, su due lati, di bianco: uno dei due bordini, poi, si prolungava andando lungo la parte anteriore della manica lunga fino a giungere al polsino che era azzurro. Sul retro, numero di maglia e nome erano in blu scuro, in luogo del consueto bianco. Azzurri erano i pantaloncini, che sui lati proponevano il medesimo triangolo delle maniche, che, per\u00f2, aveva il vertice rivolto verso l'alto: anche in questo caso uno dei due bordini si prolungava, andando verso l'alto e verso la parte anteriore del calzoncino. I calzettoni, infine, erano bianchi. Nelle ultime partite di quella stagione, per\u00f2, l'allora presidente Salvatore Naldi, per scaramanzia, opt\u00f2 per un ritorno alla casacca tradizionale, sicch\u00e9, nel decisivo \"rush\" per la salvezza, la squadra torn\u00f2 a indossare le divise dell'annata precedente, con la differenza che nomi e numeri di maglia erano riprodotti non in bianco, ma in blu scuro.\nTorn\u00f2 a essere azzurra, con il nuovo fornitore ufficiale, la \"home\" 2003-2004 e, come quella dell'anno precedente, recava il logo del club in posizione centrale. Lo scollo era a \"V\" \u2014 anche se una porzione di tessuto azzurro ne univa i bordi, rendendolo, in pratica, un girocollo \u2014 ed era realizzato in bianco, con bordo superiore blu scuro e con rinforzi superiori e inferiori in azzurro; inoltre, sul retro, era riprodotta in azzurro la \u00abN\u00bb propria del logo del club. Nella parte anteriore dello scollo, ancora, il tessuto bianco non era unito, ma terminava con un taglio appuntito su entrambi i lati, seguendo la conformazione della \"V\". I risvolti delle mezze maniche erano bianchi con bordo superiore blu scuro. Polsini della mancia lunga e corpino terminavano con un bordo bianco, mentre sempre bianco era un righino che percorreva verticalmente, in posizione centrale, i lati del corpino. Sul retro della maglia, nella parte bassa, era presente la scritta in blu scuro. I calzoncini erano bianchi con due righe azzurre, ben distanziate tra loro, poste su entrambi i lati; sulla destra era presente, in blu scuro, il numero di maglia, mentre a sinistra era cucito il logo del club. I calzettoni erano azzurri, cerchiati da tre righini orizzontali bianchi, uno in alto, uno in posizione centrale e uno in basso; al di sotto di quest'ultimo era stampato il logo del club.\nMolto sobria era la divisa 2004-2005, realizzata da un nuovo sponsor tecnico. Totalmente azzurra, con il logo sociale che ritornava sulla sinistra, la maglia aveva manica Raglan e girocollo, dotato di una sorta di colletto Mao, ovvero con un'ampia apertura anteriore, tagliata diagonalmente, in modo che il tessuto avvolgesse la nuca e i lati del collo, terminando in forma appuntita. Bianchi con logo del club sulla destra erano i calzoncini, mentre azzurri erano i calzettoni. Modeste variazioni differenziarono la divisa 2005-2006 da quella dell'anno precedente: colletto, risvolti delle mezze maniche e polsini furono realizzati in bianco, mentre gli orli dei calzoncini in azzurro.\nCambi\u00f2 ancora il fornitore tecnico per il triennio 2006-2009. Scollo a \"V\" e logo del club in posizione centrale ritornarono con la \"jersey\" 2006-2007, caratterizzata, inoltre, da orli bianchi per maniche e corpino, nonch\u00e9 da due righini bianchi \u2014 uno a destra e uno a sinistra \u2014 che, dal collo, scendevano, prima ad arco e, poi, in linea retta, lungo i lati del fronte della maglia. Sul retro, poco sotto la nuca, era presente una spessa striscia bianca, con angoli arrotondati. I calzoncini erano bianchi con orli azzurri, numero di maglia blu scuro sulla destra e logo sociale sulla sinistra; i calzettoni erano azzurri con ampi risvolti bianchi e logo del club. Una serie di elementi di novit\u00e0 caratterizz\u00f2 la \"home\" 2007-2008. Lo scollo a \"V\", dalla forma inconsueta e dal taglio curvilineo, aveva un sottile orlo bianco e, nella parte bassa, un lembo di tessuto bianco che ne univa i lati. Gli orli delle maniche (sia corte, sia lunghe) erano tagliati diagonalmente, in modo da avere un profilo pi\u00f9 alto nella parte esterna. Un righino, sempre bianco, avvolgeva, sia sul fronte, sia sul retro, tutta la casacca, seguendo, sulle spalle, la curva del collo, sul fronte del corpino, l'attaccatura delle maniche, per scendere, poi, diagonalmente, lungo i fianchi, e ritornare, cos\u00ec, sul retro, dove si congiungeva all'orlo della maglia, anche questo bianco. Il logo del club era in posizione centrale e un logo di dimensioni ridotte \u2014 inscritto in un disegno formato da segmenti curvi \u2014 era posto sul retro del corpino, nella parte bassa. I pantaloncini erano bianchi con orli azzurri, che ricalcavano il medesimo \"design\" visto per le maniche; sulla coscia destra, ma nella parte alta, era collocato il logo del club; sulla sinistra, invece, in blu scuro era riprodotto il numero di maglia. Non di rado, per\u00f2, furono adoperati, abbinati alla maglia \"home\", anche calzoncini azzurri, che avevano, per\u00f2, orli e numero in bianco. \u00c8 da sottolineare, infatti, che a partire dalla seconda met\u00e0 degli anni 2000, il Napoli gioca anche con tenute monocromatiche azzurre, per ottenere maggior contrasto con le divise delle squadre avversarie. I calzettoni, infine, erano azzurri, con logo sociale e con un rigo curvilineo bianco che richiamava il motivo presente sulla casacca.\nIl logo del Napoli torn\u00f2 sulla sinistra con la \"jersey\" 2008-2009. Il colletto \"wingtip\" con scollo a \"V\" ricordava quello delle divise della seconda met\u00e0 degli anni ottanta, sebbene il lato corto della vela fosse caratterizzato da un bordino bianco. Da entrambi i lati del collo, in prossimit\u00e0 del vertice della \"V\", partiva un bordino bianco che, percorrendo orizzontalmente la parte alta del petto, continuava, con andamento ondulato, lungo la mezza manica fino all'estremit\u00e0 della stessa, dove disegnava una curva che, abbracciando un lembo di tessuto \u2014 una sorta di breve prolungamento della manica \u2014 risaliva sul retro di quest'ultima, con il medesimo tracciato curvo, per attraversare, con un disegno ondulato, le spalle del corpino, fin quasi al centro, dove saliva verticalmente sino al collo, fiancheggiando un inserto di tessuto bianco (un piccolo rettangolo), ricompreso tra il bordino proveniente da destra e quello proveniente da sinistra. Un altro bordino bianco, inoltre, percorreva verticalmente i fianchi della maglia. La parte bassa del corpino (con orlo bianco) era prolungata, sul retro, da una porzione di tessuto, sempre bianco, tagliata a formare una curva convessa. Sul davanti della casacca, in basso a sinistra, una \"patch\" bianca pi\u00f9 lunga che larga e dal contorno curvilineo, conteneva il logo del club, le cui dimensioni erano ridotte rispetto al logo riprodotto sul petto della \"jersey\". Sulla manica lunga, veniva mantenuto il medesimo inserto ornamentale, che curvava alla stessa altezza della versione a manica corta. I calzoncini, bianchi o azzurri, avevano, in basso, sul fianco sinistro, il numero di maglia in blu scuro o in bianco, mentre, in alto, sul fianco destro, era cucito il logo sociale. I calzettoni erano azzurri, con ampi risvolti bianchi e logo del club. Calzoncini e calzettoni erano percorsi verticalmente da righini ondulati, sempre di colore bianco, che richiamavano il disegno degli ornamenti presenti sulle maniche.\nNell'estate 2009, subentr\u00f2 il nuovo fornitore tecnico e la maglia casalinga 2009-2010 fu caratterizzata da una \"particolare tramatura a chicco di riso\" e da una minore presenza di rifiniture in bianco, limitate a colletto, maniche e orlo del corpino. Il colletto, per taglio e forma, ricordava quello della \"jersey\" 2004-2005, quanto alle rifiniture in bianco, prevedeva un bordino e due piccole fasce collocate, ciascuna, su un lato della nuca: tali fasce erano appuntite nella parte orientata verso il fronte e tagliate diagonalmente nella parte orientata verso il centro della nuca. Al di sotto del colletto, sul retro della maglia, sempre in bianco, compariva la scritta . Il bordino posto sull'orlo del corpino si interrompeva sui due fianchi, coprendone solo la parte anteriore e quella posteriore; similmente, il brodino sull'orlo della mezza manica lo avvolgeva parzialmente, lasciando libera la zona laterale. Nella versione a manica lunga, invece, il bordino, pi\u00f9 spesso, avvolgeva il polso nella sua interezza. Numero di maglia e nome, come di consueto, erano riprodotti in bianco, in aggiunta, per\u00f2, era presente un evidente contorno blu scuro. I calzoncini, nelle due versioni bianca e azzurra, erano caratterizzati da una fascia ondulata che, dagli orli (dotati di un bordino dal medesimo \"design\" di quello visto per le mezze maniche), risaliva sul fianco di ciascuna coscia, in verticale, per curvare, poi, sul retro, attestandosi orizzontalmente sulla parte alta dei calzoncini stessi. Logo del Napoli e numero (in blu scuro) erano collocati, rispettivamente, in basso a destra e in basso a sinistra. I calzettoni, azzurri con risvolti bianchi, avevano, sia sul retro sia sul fronte, due linee verticali bianche: in particolare, sul fronte, le due linee si univano, nella parte bassa, formando un arco che avvolgeva il logo del club. La divisa 2009-2010 fu utilizzata anche per parte della \"preseason\" 2010-2011.\nAnni duemiladieci.\nLe nuove divise 2010-2011, presentate in occasione di un'amichevole con il Wolfsburg, furono realizzate in \u00abtessuto \"millerighe\", creato con la tecnica \"scarto d'ago\"\u00bb; presentavano, inoltre, inserti in \"mesh\", su spalle e retro. In tessuto bianco erano realizzati la porzione anteriore del girocollo, i polsini della manica lunga e gli ampi risvolti delle mezze maniche (che, per\u00f2, avevano in azzurro la parte laterale dell'orlo). Sul retro, alla base del collo, campeggiava una \u00abN\u00bb maiuscola in blu. I pantaloncini, bianchi (o azzurri), avevano, nella parte bassa di ciascun lato, una \"patch\" azzurra (o bianca) (con il logo dello sponsor tecnico), mentre l'orlo, nella parte interna della coscia, era in azzurro. Sulla destra, era collocato il logo del club, sulla sinistra, il numero di maglia, in azzurro (o bianco). Azzurri con risvolti bianchi erano i calzettoni, provvisti anche di due righini verticali curvilinei in bianco e del logo del club.\nLa \"home\" 2011-2012 era \u00abispirata alla casacca storica del 1986-1987 [e presentava] un azzurro pi\u00f9 scuro rispetto alle ultime stagioni\u00bb. Anche i caratteri adoperati per i numeri di maglia richiamavano il \"font\" di quella stagione. Il collo a \"V\" aveva nel vertice \u00abun triangolino in azzurro lucido\u00bb, mentre, risvoltando il colletto (dotato di un righino bianco, non aderente al bordo), diveniva visibile una fascia bianca, collocata alla base del collo, con la scritta in azzurro. Su entrambe le spalle, ai lati del collo, era collocato il logo dello sponsor tecnico realizzato in bianco e di dimensioni piuttosto ampie. L'orlo della mezza manica presentava un righino bianco non aderente al bordo, che lasciava scoperta la zona rivolta verso l'interno. Priva di polsini e di ornamenti alle estremit\u00e0 era, invece, la manica lunga. Da segnalare che, per la prima volta, sulla maglia del club partenopeo comparve il secondo sponsor commerciale. Per le gare di Champions League, inoltre, nomi e numeri di maglia erano riprodotti in oro; sempre in oro era un sottile bordino che circondava il logo del club: fu introdotta, cos\u00ec, la pratica di realizzare una versione dedicata per le divise utilizzate nelle competizioni internazionali. I calzoncini erano bianchi (o azzurri) con l'orlo ornato nei lati da tre strisce sovrapposte, due azzurre e una bainca al centro (la striscia pi\u00f9 in alto era pi\u00f9 spessa delle altre); solita collocazione per logo societario e numero (in azzurro). I calzettoni erano azzurri, con due strisce orizzontali bianche nella parte alta e logo del club posto poco pi\u00f9 in basso. La divisa, come gi\u00e0 avvenuto in passato, fu utilizzata anche per la prima parte della \"preseason\" della stagione successiva.\nDal colore \"azzurro force\", la prima maglia 2012-2013 \u2014 ispirata alla \"jersey\" 1984-1985 \u2014 presentava uno scollo a \"V\" in maglieria a righe bianche (tre) e azzurre (due), reso \"asimmetrico\" da un inserto in tessuto azzurro, sulla sinistra, esteso dal lato del collo fino al vertice dello scollo. Tale motivo a righe era ripreso per gli orli delle mezze maniche e per i tasselli triangolari posti tra i tagli laterali dell'orlo del corpino. L'orlo della manica lunga, invece, prevedeva un bordino bianco. Sul retro, alla base del collo, era ricamata in bianco la scritta . Su ciascun lato dei calzoncini bianchi \u2014 pi\u00f9 lunghi sul retro, questa la particolarit\u00e0 \u2014 era riprodotto, in azzurro, un triangolo isoscele capovolto (assente nella versione azzurra dei pantaloncini), mentre, ai tagli laterali sugli orli, erano applicati due triangoli in maglieria con il motivo a strisce dello scollo, sebbene a colori invertiti. Logo del club e numero in blu scuro (o in bianco) erano collocati, rispettivamente, sulla destra e sulla sinistra. Sulla cintura, che restava bianca anche sui pantaloncini azzurri, una \"patch\" rettangolare azzurra, con cornice bianca non aderente al bordo, riportava, in bianco, la scritta . I calzettoni erano azzurri con risvolti a righe nello stile dello scollo e con una fascia centrale bianca, ricompresa tra due righini sempre bianchi; poco sopra la caviglia, era collocato il logo societario.\nLa \"jersey\" casalinga 2013-2014 era totalmente azzurra, eccezion fatta per gli inserti in maglieria \u2014 in bianco con due righe azzurre ciascuno \u2014 che avvolgevano esclusivamente i lati del collo, il cui orlo, dal taglio sagomato, si incuneava anteriormente nel corpino con una punta pronunciata, sebbene lo scollo a \"V\" fosse appena accennato. Sul retro, alla base della nuca, era ricamata in bianco una \"versione semplificata\" del logo del Napoli. Sempre il logo societario \u2014 inserito in una serie di cerchi concentrici, dei quali erano visibili solo gli archi superiori e inferiori \u2014 era stampato sui fianchi della maglia. Particolare era il taglio dello spacco e la relativa cucitura degli orli della mezza mancia, mentre semplici erano gli orli della manica lunga. Della maglia furono prodotte due varianti: una per la Champions League \u2014 con l'aggiunta di dettagli in platino (bordo intorno al logo del club e nomi e numeri di maglia), inversione dei colori degli inserti ai lati del collo e scritta , in luogo del logo alla base della nuca \u2014 e una per la finale di Coppa Italia 2013-2014 \u2014 con orli di mezze maniche e collo in tessuto bianco e nomi e numeri di maglia in oro, bordati in nero. I calzoncini erano bianchi (o azzurri) con cintura, orli e numero (sulla sinistra) in azzurro (o bianco); a destra era posto il logo sociale, che, nella versione \"europea\", era cerchiato dal bordino in platino. I calzettoni erano azzurri con risvolto bianco e con il logo societario sovrapposto a una doppia fasciatura bianca.\nPer la \"home\" 2014-2015, si punt\u00f2 sul concetto di eleganza: il colletto \"a polo\" prevedeva una paramontura in bianco e \u00abuna fantasia principe di Galles tono su tono\u00bb, sia nella parte interna, sia nel risvolto della vela. Gli orli, in bianco, di corpino e mezza manica, per il loro particolare taglio obliquo, \"scomparivano\" sul davanti (corpino) e nella parte interna (manica). La manica lunga, invece, aveva un orlo semplice in azzurro. Sul retro, alla base del collo, vi era, in ricamo, la scritta corsiva e, sul fondo del corpino, \u00abil simbolo del club impresso nel tessuto\u00bb. I calzoncini, bianchi o azzurri, con orli nello stile di quelli della mezza manica, avevano logo del club, a destra, e numero, in blu o bianco, a sinistra. Azzurri, con una fascia bianca a mezza altezza, provvista della scritta in azzurro, erano i calzettoni. Per il preliminare di Champions League, nomi e numeri di maglia furono stampati in blu con un'ombra in verde fluo.\nNell'estate 2015, si ebbe un nuovo cambio di fornitore tecnico. La \"home\" 2015-2016, azzurra, aveva in bianco: orli della mezza manica, polsini della mancia lunga, colletto a girocollo e \u2014 al di sotto di quest'ultimo, nella parte anteriore \u2014 un grande inserto triangolare (con il vertice rivolto verso il basso). Il logo del Napoli era \u00abapplicato a caldo tramite una patch in microfibra e silicone\u00bb. I pantaloncini bianchi avevano numero (in azzurro o blu) a sinistra e logo del club a destra; i calzettoni azzurri avevano risvolto bianco e logo societario. Novit\u00e0 assoluta della stagione 2016-2017 fu l'introduzione del \"retro sponsor\" sulla \"jersey\", che, comunque, fu progettata \u00aball'insegna della massima semplicit\u00e0\u00bb: totalmente azzurra, inclusi girocollo e orli, aveva in bianco solo i loghi dello sponsor tecnico sulle spalle (e sulla manica lunga). I calzoncini, bianchi o azzurri, avevano sui fianchi il logo del fornitore tecnico ripetuto per tutta la loro lunghezza; solita collocazione per logo del club e numero di maglia. Azzurri con un ampio risvolto bianco e logo societario erano i calzettoni. Caratteristica della prima maglia 2017-2018 fu il colletto a girocollo di un azzurro pi\u00f9 scuro rispetto al corpino e con un taglio a \"V\" appena accennato sul davanti. Sempre di \u00abtono pi\u00f9 cupo\u00bb erano le bande verticali sui fianchi del corpino, che si allargavano nella parte bassa, terminando a punta sul davanti e unendosi sul retro in un'ampia fascia. Totalmente bianchi (o azzurri) erano i pantaloncini, dotati di numero (sinistra) e logo societario (destra). Un taglio diagonale dall'interno a scendere verso l'esterno divideva i calzettoni nelle due tonalit\u00e0 d'azzurro, con quello pi\u00f9 scuro in alto e quello pi\u00f9 chiaro impreziosito dal logo del club.\nPer il biennio 2018-2020, furono realizzate nuovamente maglie con sfondo in trama. In particolare, dalle articolate geometrie della casacca 2018-2019, che ricordavano molto quelle della \"jersey\" 1991-1992, \u00absbuca[va] il volto di una pantera ruggente\u00bb. Il retro del corpino avava sfondo uniforme e, in bianco, la scritta sotto la nuca. Lungo i fianchi era ripetuto pi\u00f9 volte il logo dello sponsor tecnico (in bianco). Il colletto minimal era in azzurro, cos\u00ec come la paramontura. Anche le mezze maniche erano in trama \u2014 eccetto la striscia di tessuto che le collegava al giromanica del corpino \u2014 e l'orlo era per met\u00e0 bianco e per met\u00e0 azzurro. La manica lunga simulava la mezza manica, riprendendone il design e \"aggiungendo\", per la restante porzione, tessuto azzurro a sfondo uniforme, con orlo sempre azzurro. Bianchi erano i calzoncini, con disposizione classica di logo del club e numero (in azzurro); lungo i fianchi, era ripetuto pi\u00f9 volte il logo dello sponsor tecnico in azzurro e sempre azzurra era la parte posteriore degli orli. I calzettoni erano azzurri, con ampio risvolto bianco e logo del club. La versione \"europea\" della divisa utilizzava il giallo fluo per nome e numero di maglia, loghi dello sponsor tecnico (a eccezione di quelli pi\u00f9 prossimi agli orli dei calzoncini), scritta sotto la nuca, tessuto di giunzione tra maniche e corpino, porzione di tessuto nella parte bassa del posteriore del corpono, orli (solo per met\u00e0) delle mezze maniche, risvolti dei calzettoni, paramontura e bottone del colletto.\nPer la successiva stagione, la trama dello sfondo (prerogativa della sola parte anteriore del corpino) fu caratterizzata dal \"design\" \"camouflage dots\", ovvero \u00abuna grafica camouflage tono su tono costituita da una serie di puntini\u00bb. Un'ampia fascia bianca, che sul retro si restringeva in prossimit\u00e0 del collo, copriva le spalle e la parte superiore delle maniche, dove terminava con gli angoli smussati. Un'ampia striscia, sempre bianca, che terminava tagliata diagonalmente verso il fronte, percorreva i fianchi, dal giromanica alla vita. Il rimanente dei fianchi, il retro del corpino, le mezze maniche e le maniche lunghe (entrambe con un particolare orlo blu, \"tagliato\" nella parte esterna) erano in azzurro con fondo uniforme. Il colletto a girocollo \u2014 di due colori, blu in basso, bianco in alto \u2014 aveva un ampio taglio anteriore e abbottonatura a bottone unico, con paramontura in blu; sul retro, al di sotto del colletto, in bianco, compariva la scritta . I calzoncini bianchi (o azzurri) avevano, sui lati, fasce azzurre (o bianche), simili a quelle del corpino e orli blu (\"tagliati\" sui fianchi); logo del club e numero erano disposti come di consueto. I calzettoni azzurri avevano logo del club e, in alto, un rigo blu, che avvolgeva fronte e retro lasciando scoperti i lati esterni e interni. Nella versione europea della divisa, il bianco degli inserti della \"jersey\" e l'azzurro degli inserti dei calzoncini erano sostituiti dal blu, mentre nomi e numeri di maglia erano in platino.\nAnni duemilaventi.\nLo sfondo della \"jersey\" torn\u00f2 uniforme nella stagione 2020-2021. Particolare era l'orlo del collo a \"V\": azzurro ai lati, blu sul davanti e sotto la nuca e bianco su due piccole zone ai lati del blu della nuca. Da queste ultime si estendevano, lungo la giunzione tra retro del corpino e manica \"Raglan\", due strisce bianche, che terminavano a punta. Sul retro, al di sotto del collo, in corsivo maiuscolo, c'era la sigla in bianco. Su spalle e parte alta delle maniche \u2014 provviste di ampi risvolti blu, ornati, sul fianco, da un triangolo bianco capovolto \u2014 si ripeteva, in bianco, il logo dello sponsor tecnico. La manica lunga si \"estendeva\" lasciando inalterato il \"design\" della mezza manica. Sui fianchi, nella giunzione tra fronte e retro del corpino, era inserita una sottile striscia bianca. I calzoncini, bianchi o azzurri, avevano, sui fianchi, il logo dello sponsor tecnico (in azzurro o bianco) ripetuto pi\u00f9 volte e una striscia (azzurra o bianca) simile a quella del corpino; classica collocazione per numero (azzurro o bianco) e logo societario. I calzettoni erano azzurri con un'ampia fascia blu e logo del club. Nella versione europea della divisa, il bianco degli inserti era sostituito dall'oro.\nDalla stagione 2021-2022, il materiale tecnico \u00e8 prodotto direttamente dal club. La nuova \"jersey\", ovviamente azzurra, ha dettagli blu navy, quali orli del collo a \"V\" e delle mezze maniche, un'ampia striscia orizzontale su entrambe le spalle, una sottile striscia verticale sui fianchi nella giunzione tra fronte e retro del corpino. La manica lunga si \"estende\" lasciando inalterato il \"design\" della mezza manica. Sul retro, al di sotto del collo, in corsivo maiuscolo, compare la sigla in bianco. I pantaloncini (bianchi o azzurri) hanno olri blu navy e classica collocazione per numero (blu navy o bianco) e logo del club. I calzettoni sono azzurri con ampi risvolti bianchi e logo societario. Nella versione europea, il blu navy \u00e8 sostituito dall'oro.\nAltre divise.\nStoria.\nLa tenuta da trasferta del Napoli \u00e8 tradizionalmente inversa a quella casalinga: maglia bianca, pantaloncini azzurri e calzerotti bianchi.\nNel campionato di Serie B 1964-1965 il presidente azzurro Roberto Fiore, per scaramanzia, decise di cambiare in corsa la maglia del Napoli: in quel torneo gli azzurri, impegnati nella corsa-promozione, giocarono molte gare con l'allora seconda divisa, bianca con sbarra azzurra. In precedenza, gi\u00e0 nella finale di Coppa Italia 1961-1962 \u2014 quando il Napoli si appunt\u00f2 sul petto per la prima volta la coccarda tricolore \u2014, la squadra partenopea aveva affrontato la indossando una inconsueta maglia rossa, per non confondersi con la casacca spallina biancazzurra. Questa terza divisa \"ante litteram\" sar\u00e0 usata altre volte al San Paolo negli anni 1960, quando la regola era che a cambiare casacca per problemi cromatici con gli avversari fossero i padroni di casa e non gli ospiti; regola che poi sar\u00e0 invertita nel 1969.\nNel campionato 1982-1983 si segnal\u00f2 una prima novit\u00e0 da un decennio a quella parte, con la seconda divisa bianca che venne arricchita da \"pinstripe\" giallorosse, tinte queste ultime che riprendevano i colori cittadini. Nella stagione 1984-1985, invece, per la prima volta venne usata in trasferta una divisa completamente gialla.\nNella stagione 2005-2006 venne usata come terza maglia una divisa bianca con strisce verticali azzurre, in stile argentino; un \"concept\" che aveva debuttato, in quel caso addirittura come prima opzione, tre stagioni prima. Per le stagioni 2007-2008 e 2008-2009, successive a ritorno in Serie A dopo il fallimento del 2004, lo sponsor tecnico Diadora rispolver\u00f2 il colore rosso per le trasferte napoletane.\nDal 2009 al 2015 la fornitura tecnica fu appannaggio di Macron, azienda che proporr\u00e0 mute di cortesia molto particolari: su tutte la \"camouflage\" della stagione 2013-2014 o quella in stile \"denim\" della stagione successiva, quest'ultima divenuta peraltro oggetto di polemica poich\u00e9 il suo ossessivo utilizzo nell'arco dell'annata la fece assurgere \"de facto\" a \"prima maglia\" del club, spodestando il tradizionale azzurro.\nForiera di novit\u00e0 \u00e8 la stagione 2020-2021. Dapprima il 29 novembre 2020, in occasione della sfida casalinga di campionato contro la , la squadra scende in campo con una speciale quarta divisa a strisce biancazzurre, simile a quella della nazionale argentina, per commemorare il rapporto dell'ex capitano azzurro Diego Armando Maradona con la citt\u00e0 di Napoli e con i tifosi; per la gara interna del 18 aprile 2021 contro l' viene invece presentata una speciale quinta divisa, frutto della collaborazione tra lo sponsor tecnico Kappa e il marchio di moda Marcelo Burlon County of Milan.\nSponsor tecnici.\nLa prima azienda di abbigliamento sportivo a produrre materiale tecnico per il club napoletano fu la Ennerre, dell'ex calciatore Nicola Raccuglia, che realizz\u00f2 le divise per il biennio 1976-1978. In vero, in quegli anni, le norme federali ancora vietavano la pratica delle sponsorizzazioni, sia per i fornitori tecnici, sia per gli sponsor commerciali, pertanto il marchio Ennerre non pot\u00e9 comparire sulle casacche della squadra azzurra. La prima maglia a essere \"firmata\" ufficialmente con il logo dello sponsor tecnico, grazie alle nuove disposizioni della Federazione, fu quella del torneo 1978-1979, realizzata da Puma, la cui \"partnership\" con il Napoli ebbe durata biennale.\nNel 1980, subentr\u00f2 nuovamente la Ennerre, che si leg\u00f2 agli azzurri fino al 1984, quando la fornitura tecnica fu appannaggio di Linea Time, il cui accordo con il Napoli dur\u00f2 per una sola stagione. Si ebbe, dunque, un nuovo avvicendamento, che port\u00f2, per la terza e ultima volta, il \"brand\" Ennerre a Napoli: la \"sponsorship\", di ben sei stagioni, consent\u00ec all'azienda di Raccuglia di legare il proprio nome ai successi del Napoli dei cosiddetti anni d'oro.\nSi avvicendarono, nei successivi dodici anni, quattro accordi triennali, rispettivamente con Umbro, Lotto, Nike e Diadora. In particolare, la sponsorizzazione Nike, oltre a segnare l'ingresso dell'azienda americana in Serie A, si distinse per l'inedito approccio \"marketing oriented\": per la stagione 1997-1998, infatti, fu realizzata una \"teaser campaign\", con una serie di annunci stampa caratterizzati da elementi grafici propri del \"template\" delle nuove maglie, da riferimenti alla Smorfia, nonch\u00e9 dall'utilizzo della lingua napoletana. Nell'estate del 2003, Legea divenne il nuovo fornitore ufficiale, ma, a causa delle vicissitudini societarie del club, la collaborazione cess\u00f2 dopo una sola stagione, sebbene l'azienda pompeiana avesse gi\u00e0 concepito e realizzato le divise per il torneo 2004-2005. Sponsor tecnico, con un accordo biennale, divenne, quindi, Kappa, alla quale subentr\u00f2, per il triennio 2006-2009, Diadora, che, dunque, ritornava \"a vestire\" gli azzurri.\nA partire dal 2009, si susseguirono due lunghe collaborazioni, la prima, prolungatasi per ben sei stagioni, con Macron, e, la seconda, perdurata cinque stagioni, con Kappa, alla sua seconda esperienza con gli azzurri. Di un qualche interesse appaiono le strategie e le tecniche di comunicazione adottate in questo arco temporale in occasione delle presentazioni stagionali delle divise. Per l'annata 2011-2012 (Macron) \u2014 quando la presentazione avvenne a bordo di una nave da crociera della MSC \u2014 fu realizzato un video evocativo dei successi azzurri degli anni ottanta; sia per le divise 2013-2014 (Macron), sia per quelle 2015-2016 (Kappa), furono realizzate delle gigantografie delle casacche, poi esposte sul terreno di gioco in occasione delle rispettive presentazioni; mentre, per il lancio delle divise 2018-2019, caratterizzate dal volto di una pantera, fu realizzato un video a fumetti, la cui storia aveva per protagonisti alcuni calciatori azzurri e la stessa pantera.\nDalla stagione 2021-2022, il club produce e commercializza autonomamente il materiale tecnico, avvalendosi della consulenza di EA7 dello stilista Giorgio Armani. La pionieristica iniziativa, per\u00f2, non \u00e8 stata di facile attuazione, tanto che, per tutta la \"preseason\", il Napoli \u00e8 stato costretto a utilizzare le divise dell'anno precedente, opportunamente riadattate, e materiale tecnico della Zeus Sport, realizzato \"ex novo\", ma privo del logo.\nSimboli ufficiali.\nStemma.\nNell'arco degli anni, lo stemma del Napoli ha avuto differenti incarnazioni, sebbene un emblema di forma circolare, caratterizzato da una \u00abN\u00bb maiuscola, non dissimile da quella tipica del simbolismo napoleonico, abbia contraddistinto l'identit\u00e0 visiva del club, per la massima parte della sua storia. Siffatta configurazione dello stemma \u00e8 stata soggetta, nel tempo, a pi\u00f9 di un \"restyling\", cha ha apportato variazioni non sostanziali: tali cambiamenti, spesso blandi, vanno a contrapporsi a versioni dell'emblema che, radicalmente, si discostavano da quello che diverr\u00e0 il logo di riferimento del club partenopeo. \u00c8 questo il caso, ad esempio, del primo stemma adottato dal sodalizio napoletano, in seguito all'assunzione della denominazione \"Associazione Calcio Napoli\", nel 1926.\nLe origini: Naples e Internazionale Napoli.\nEmblemi di forma circolare erano gi\u00e0 stati adottati dal Naples e dall'Internazionale Napoli, i due club progenitori dell'odierno Napoli. Nello specifico, lo stemma del Naples, il cui sfondo, richiamava il \"template\" delle proprie maglie, a strisce azzurre e celesti, recava, adagiata al centro, la sigla in maiuscolo, a sua volta sovrapposta da una \u00abn\u00bb minuscola che abbracciava e si intersecava con le altre lettere; il carattere usato era ricco di grazie e finemente decorato, il colore adoperato era l'oro.\nLo stemma dell'Internazionale Napoli, invece, era un disco blu, bordato di bianco, all'interno del quale, caratterizzate da un sobrio \"font\" senza grazie, trovavano posto le iniziali , entrambe in maiuscolo e di colore bianco. Non dissimile a quello appena descritto, infine, era un altro emblema adottato sempre dall'Internazionale: anche in questo caso, lo stemma era di forma circolare, con bordura bianca e fondo blu, sul quale, adattandosi alla conformazione dell'emblema, figurava, in bianco, riprodotta con un carattere molto semplice, la sigla in maiuscolo.\nDall'Internaples all'AC Napoli.\nAllorquando Naples e Internazionale confluirono nell'Internaples, emblema del riunificato club divenne un rombo azzurro \u2014 colore predominante delle nuove casacche \u2014 bordato di bianco; all'interno della bordura, in oro, compariva la scritta , con la \u00abN\u00bb contenuta nel nome Internaples collocata, in posizione verticale, in corrispondenza dell'angolo basso della figura geometrica; mentre, al centro dello stemma, sempre in oro, era posizionata la sigla , le cui lettere erano sovrapposte ed elegantemente intrecciate tra loro. \u00c8 interessante evidenziare che di tale stemma fu realizzata, anche, una serie di distintivi a spilla, ove non compariva affatto l'azzurro: l'emblema, infatti, era contraddistinto da un fondo che, \u00abimprevedibilmente\u00bb, si presentava di un inconsueto color porpora.\nNel 1926, l'assemblea dei soci dell'InterNaples deliber\u00f2 il cambio di denominazione del club, che mut\u00f2 in \"Associazione Calcio Napoli\". Venne creato, quindi, il nuovo stemma ufficiale: un ovale azzurro contornato d'oro, con, al centro, un cavallo inalberato e rivoltato \u2014 riprodotto in argento o in oro, a seconda delle varianti dell'emblema \u2014 posto su un pallone da calcio d'oro e con le iniziali , sempre in oro, disposte ad altezze sfalsate, rispettivamente, sulla coda, sulla testa e sotto gli zoccoli delle zampe anteriori della figura equestre.\nL'adozione del cavallo per rappresentare il club partenopeo trasl\u00f2, nel mondo del calcio, un simbolo, sin dall'antichit\u00e0, connesso, per ragioni storiche, quando non leggendarie, alla citt\u00e0 di Napoli. L'individuazione dell'origine di tale legame simbolico \u00e8 resa ardua proprio dalla commistione tra storia e leggenda: anche la trattazione compiuta al riguardo da Giovanni Antonio Summonte, che, all'argomento, dedic\u00f2 alcune pagine della sua monumentale opera \"Historia della Citt\u00e0 e Regno di Napoli\", non fornisce una risposta certa. Lo storico napolitano riferisce di due possibili ipotesi sulle ragioni che abbiano portato la figura del cavallo ad assurgere a simbolo cittadino: entrambe collocherebbero la genesi di questo simbolismo in et\u00e0 classica. La prima di esse fa riferimento al mito greco della creazione di ulivo e cavallo e alla sfida che contrappose Atena e Poseidone per la concessione dell'Attica da parte di Zeus. Le due divinit\u00e0 avrebbero dovuto beneficiare gli esseri umani di un dono e quello giudicato pi\u00f9 utile avrebbe ottenuto la vittoria. Poseidone usc\u00ec sconfitto dalla sfida. In Magna Grecia, gli antichi neapolitani, per\u00f2, per dimostrare la loro vicinanza al dio del mare, avrebbero scelto il cavallo come propria insegna. La seconda ipotesi \u00e8 connessa al culto dei Dioscuri Castore e Polluce, molto diffuso nell'antica Neapolis e in Magna Grecia: il primo degli eroici gemelli, infatti, era, secondo il mito, un domatore di cavalli.\nA suffragare la tesi del cavallo quale simbolo cittadino, continua il Summonte, ci sarebbero, a ogni modo, diverse evidenze, rappresente dai vari monumenti equestri di Napoli: in particolar modo egli riferisce di un cavallo di bronzo, che \u00abn\u014d \u00e8 dubbio alcuno, che fu l'insegna della Citt\u00e0\u00bb. L'enorme statua in parola, collocata nei pressi dell'odierno Duomo di Napoli, secondo una leggenda, sarebbe stata fatta forgiare da Virgilio, che, al bronzeo destriero, avrebbe trasfuso la propria magia, al fine di renderlo capace di curare tutti i cavalli della citt\u00e0, che erano stati colpiti da un terribile morbo. Il Summonte, inoltre, sottolinea che la figura equestre fosse stata forgiata in modo da comparire sfrenata e, al riguardo, cita un episodio, molto probabilmente privo di fondamento, che avrebbe avuto luogo quando Corrado IV riprese il controllo di Napoli che si era ribellata alla Corona: il sovrano avrebbe fatto apporre freno e briglie al cavallo, a voler simboleggiare il proprio dominio sulla citt\u00e0. A ogni modo, proprio a causa delle credenze pagane collegate al cavallo di bronzo, nel 1322, le autorit\u00e0 religiose ne avrebbero decretato la rimozione e la distruzione, dalla quale si sarebbe salvata solo la testa del nobile animale (tale ultima affermazione, per\u00f2, \u00e8 sicuramente inesatta, poich\u00e9 la testa di cavallo a cui fa riferimento lo storico napolitano \u00e8, invece, un'opera incompiuta di Donatello, commissionata, nel XV secolo, da Alfonso il Magnanimo).\nRitornando a una analisi prettamente araldica, \u00e8 opportuno rilevare che la figura del cavallo caratterizz\u00f2 gli stemmi dei sedili cittadini di Nilo e di Capuana, aspetto, questo, evidenziato anche dal Summonte. A proposito di tali insegne test\u00e9 menzionate, \u00e8 interessante notare gli smalti di esse e attributi d'azione delle rispettive figure. In relazione a quest'ultimo aspetto, il cavallo di Nilo \u00e8 sfrenato, mentre quello di Capuana \u00e8 fermo; quanto agli smalti, invece, \u00e8 possibile rilevare che l'arme del seggio di Nilo presenta il campo d'oro e la figura di nero, mentre, nell'arme di Capuana, il campo \u00e8 d'azzurro e la figura \u00e8 d'oro. A partire dal 1806, inoltre, il cavallo sfrenato di nero in campo d'oro divenne insegna della provincia di Napoli, nonch\u00e9 fu assurto a rappresentare il Regno di Napoli, nelle armi dei sovrani napoleonici.\nMolto pi\u00f9 pragmaticamente, per\u00f2, e senza ricorrere, dunque, alla mitologia greca, il cavallo quale simbolo sia del Paese napolitano, sia della citt\u00e0 e, quindi, del club calcistico potrebbe trarre la propria origine dalla pregiata razza equina napolitana: per secoli allevati nei territori del Regno di Napoli, i cavalli napolitani \u00ab[...] erano conosciuti in tutto il mondo per la loro eleganza, il portamento fiero e l'incedere maestoso [...]\u00bb.\nIl club, tuttavia, accanton\u00f2 ben presto tale emblema, decidendo di cambiare nuovamente il proprio stemma. Il cavallo, per\u00f2, non scomparve del tutto dal sistema iconografico del Napoli, ma, declinato nel cosiddetto \"ciuccio\", ne divenne la \"mascotte\". Il nuovo emblema adottato dalla dirigenza della compagine partenopea aveva una forma circolare, molto semplice, ed era contraddistinto da una \u00abN\u00bb maiuscola con grazie, riprodotta in oro, collocata su fondo azzurro, bordato d'oro: la sola iniziale del nome del club, ma anche della citt\u00e0, dunque, assurse al rango di stemma. Il \"design\" e il colore della \u00abN\u00bb, inevitabilmente, rimandano al monogramma di Napoleone Bonaparte, costituito proprio da una lettera \u00abN\u00bb maiuscola, sovente associata all'aquila imperiale francese d'oro posta in campo azzurro.\nA partire dagli anni quaranta, lo stemma del club assunse una differente conformazione: la \u00abN\u00bb, di colore bianco, fu collocata su uno scudo francese antico dal campo azzurro e dal bordo dorato. La riproduzione dell'emblema realizzata per le maglie della squadra azzurra, per\u00f2, non rispecchiava il medesimo \"design\": difatti, lo scudo era bianco (ovvero azzurro per le divise da trasferta) e su di esso campeggiava una \u00abN\u00bb azzurra (ovvero bianca per le divise da trasferta) in maiuscolo e priva di grazie.\nA cavallo tra la fine degli anni cinquanta e l'inizio degli anni sessanta, il Napoli utilizz\u00f2 uno stemma detto \"a botte\", ovvero uno scudo ovale tagliato alle estremit\u00e0 inferiore e superiore. Sul fondo azzurro dell'emblema, era collocata, in oro, la \u00abN\u00bb, che si differenziava, tuttavia, da quella napoleonica adottata negli anni precedenti, poich\u00e9 era dotata di un'ulteriore grazia nell'angolo basso, simile, ma speculare e capovolta, rispetto a quella dell'angolo alto.\nDall'AC Napoli alla SSC Napoli.\nNel 1962, il club, complice anche la vittoria della sua prima Coppa Italia, introdusse un nuovo emblema, che riprendeva il cavallo inalberato dello storico stemma del 1926. La figura equestre, in oro, diversamente da quella originale degli anni venti, era orientata verso la destra araldica e non poggiava su un pallone da calcio, bens\u00ec sulla coccarda distintiva della squadra detentrice della Coppa Italia. Il tutto era inserito in un ovale, dal fondo azzurro e dal bordo dorato, sormontato dai cinque cerchi olimpici. Il complesso di figure era collocato su uno scudo francese antico dal campo azzurro e caratterizzato da un'elaborata serie di bordi esterni e contorni interni d'oro. Agli angoli alti dello stemma erano collocate le iniziali e , mentre in punta campeggiava, in maiuscolo, la scritta , con le lettere allungate verso il basso, a seguire la forma dello scudo. Una variante dell'emblema sostitutiva il bianco all'azzurro.\nNel 1964, in virt\u00f9 della variazione di forma giuridica, dall'associazione alla societ\u00e0 di capitali, fu deliberato un altro cambio di denominazione in \"Societ\u00e0 Sportiva Calcio Napoli\": giocoforza, anche lo stemma del club mut\u00f2 ancora una volta. Le nuove casacche, infatti, recarono un emblema che, partendo dallo stemma del 1962, lo rivisitava: immutata restava la forma dello scudo, il cui fondo, per\u00f2, era uniforme e di colore azzurro, il cavallo inalberato, invece, era sostituito da una \u00abN\u00bb maiuscola senza grazie, sempre d'azzurro, collocata nell'ovale bianco. Le lettere e erano sostituite da due , mentre, in punta, sulla scritta , compariva, con un carattere di dimensioni diminuite, la parola , il tutto di colore bianco. Nel corso della stagione 1965-1966, l'emblema del club riprodotto sulle divise da gioco fu semplificato ulteriormente: la \u00abN\u00bb azzurra, in maiuscolo e priva di grazie, fu inserita in uno stemma tondo dal fondo bianco e con un doppio bordo azzurro (pi\u00f9 sottile) e bianco (pi\u00f9 spesso).\n\u00c8 da evidenziare, per\u00f2, che, diversamente dagli emblemi cuciti sulle maglie della squadra, lo stemma realizzato per i distintivi a spilla dati in omaggio agli abbonati, presentava s\u00ec la forma tonda \u2014 fondo azzurro, con bordo dorato \u2014 ma differivano le fattezze della \u00abN\u00bb: anch'essa d'oro, infatti, risultava dotata di grazie. Successivamente, inoltre, tale emblema fu oggetto di due ulteriori \"restyling\": in una prima variante, la \u00abN\u00bb fu rimpicciolita e assunse il \"design\" gi\u00e0 adoperato per lo stemma \"a botte\" di fine anni cinquanta e al disotto di essa fu inserita la scritta SSC NAPOLI, che seguiva l'andamento curvo dello scudo; in una seconda variante, infine, furono inserite, nella parte bassa del bordo dorato, tre linee sequenziali che richiamavano i colori della bandiera italiana.\nAnni settanta.\nA partire dalla seconda met\u00e0 del 1969 e per gran parte del decennio successivo, l'identit\u00e0 visiva del Calcio Napoli fu improntata sulla simbologia propria dell'araldica del Regno di Napoli, del Regno di Sicilia e del Regno delle Due Sicilie. La dirigenza del club, infatti, mirava a ottenere \"un'identificazione tra squadra e storia della citt\u00e0\", andando a richiamare elementi di carattere culturale e identitario, attraverso i simboli araldici.\nSimilmente a quanto avvenuto nel 1926 e nel 1962 con il cavallo inalberato, la societ\u00e0 partenopea, alla vigilia della stagione 1969-1970, intervenne sul proprio emblema \u2014 che assunse nuove connotazioni \u2014 mutuando un altro dei simboli storici legati alla citt\u00e0. Venne adottato, infatti, uno stemma che richiamava l'arme d'Angi\u00f2 moderno, \"d'azzurro, a tre gigli d'oro, alla bordura di rosso\" \u2014 ovvero una delle insegne araldiche proprie della Casa Reale di Borbone. Il nuovo emblema del club, dunque, mut\u00f2 anzitutto nella forma, divenendo quest'ultima quella di uno scudo francese moderno; al centro del campo, che era azzurro, campeggiava la N napoleonica d'oro, che, per\u00f2 \u2014 ed \u00e8 questa la novit\u00e0 maggiormente rilevante \u2014 era accompagnata dai tre gigli borbonici, sempre in oro, disposti due al di sopra e uno al di sotto di essa; infine, la bordura rossa dell'arme reale venne declinata in una filiera d'oro.\nNon solo l'emblema, ma pi\u00f9 in generale la comunicazione visiva della societ\u00e0 fu contraddistinta dal ricorso alle insegne araldiche, intese come strumento evocativo della memoria storica. Per la stagione 1971-1972, infatti, fu riprodotto sulle copertine degli abbonamenti lo stemma del Regno delle Due Sicilie, privo di ornamenti esteriori e modificato in un punto dell'arme: il punto di Portogallo era stato sostituito da uno scudetto azzurro, caricato della \u00abN\u00bb in Times New Roman. In seguito all'intervento della Federazione, contraria all'iniziativa, la dirigenza del club fu costretta a non avvalersi pi\u00f9 dello stemma reale.\nTali orientamenti in materia di identit\u00e0 visuale sembrarono decadere nel 1973, con l'adozione di un nuovo logo il cui \"design\" era privo di riferimenti araldici di sorta. Lo stemma in argomento aveva la forma di un poligono quadrilatero curvilineo (coricato sul lato lungo), sul cui sfondo azzurro, bordato d'oro, si stagliava una \u00abN\u00bb, sempre dorata, non dissimile da quella classica, ma riprodotta \"schiacciata\" e in corsivo tipografo (per adattarsi alla forma del quadrilatero) e dotata di grazie alle estremit\u00e0 e a entrambe le intersezioni tra diagonale e verticali. Una variante di detto emblema, riportata sugli abbonamenti di quella stagione, sostituiva il bianco all'oro e modellava la grazia dell'angolo alto della \u00abN\u00bb a formare un \"ricciolo\" curvato verso l'interno.\nIl campionato 1974-1975 segn\u00f2 un nuovo cambio d'impostazione della comunicazione visiva del club, che contraddistinse, sostanzialmente, la seconda met\u00e0 del decennio. L'emblema dell'annata precedente fu accantonato e fu ripreso lo stemma di forma circolare con la caratteristica \u00abN\u00bb napoleonica. A essere ripreso, per\u00f2, fu anche l'indirizzo assunto dalla societ\u00e0 cinque anni prima in termini di simbolismo araldico. Un ritorno al recente passato, che si sostanzi\u00f2, similmente a quanto avvenuto nel 1971-1972, nell'utilizzo di 4 stemmi storici riprodotti sugli abbonamenti alle partite casalinghe della squadra nel quadriennio 1974-1978: si trattava dello stemma della Casa d'Altavilla, dell'arme d'Angi\u00f2-Sicilia, dell'Arme d'Aragona-Sicilia e dell'arme d'Angi\u00f2-Borbone (che gi\u00e0 aveva ispirato l'emblema del club adottato nel 1969).\nI primi anni ottanta.\nL'identit\u00e0 visiva del club, all'apertura del decennio, rest\u00f2 sostanzialmente invariata, almeno per le prime due stagioni. Nel 1982, invece, si verific\u00f2 una vera e propria rivoluzione nel \"design\" dello stemma della societ\u00e0 partenopea: per la prima e unica volta nella storia del club, infatti, la \"mascotte\" della squadra azzurra divenne parte integrante del nuovo emblema. Sulle maglie da gioco, apparve un logo costituito dalla testa di un asinello appoggiata a una \u00abN\u00bb \u2014 che \"rappresentava\" il corpo dell'animale \u2014 contraddistinta da un tratto spesso e dagli angoli e dalle estremit\u00e0 arrotondate. Il colore del novello stemma variava in base a quello della divisa: per cui, sulle maglie casalinghe, il logo era blu (girone d'andata) o bianco (girone di ritorno), mentre, sulle maglie da trasferta, era nero.\nSempre per quella stagione, inoltre, furono prodotti dei distintivi a spilla che recavano il logo collocato all'interno di due cerchi concentrici (con quello pi\u00f9 interno \"attraversato\" dalle orecchie dell'animale), tra i quali era inscritta la denominazione del club. L'inconsueta \u00abN con asinello\u00bb, per\u00f2, fu dismessa gi\u00e0 alla fine di quel campionato e per la stagione successiva si ritorn\u00f2 all'ormai tradizionale \u00abN\u00bb napoleonica.\nInvero, quest'ultima e, nel complesso, l'intero logo vennero ripensati, seppur senza mutamenti radicali, per le nuove maglie dell'annata 1984-1985. Sempre di forma circolare, lo stemma restava costituito da un disco azzurro, munito di un'inedita bordura tripla bianca-azzurra-bianca, mentre la \u00abN\u00bb si presentava con le linee verticali del medesimo spessore della diagonale, nonch\u00e9 dotata di grazie solo alle estremit\u00e0, ma non alle intersezioni tra diagonale e verticali.\nDagli anni d'oro al declino.\nNel 1985, lo stemma della societ\u00e0 partenopea fu oggetto di una nuova rivisitazione: venne introdotta una spessa corona circolare, all'interno della quale fu riportata, per esteso, la denominazione sociale . L'area centrale dell'emblema rimase invariata e, dunque, caratterizzata dalla classica \u00abN\u00bb maiuscola in Times New Roman. Nel periodo in cui \u00e8 stato utilizzato questo stemma, il Napoli ha vinto gran parte dei suoi trofei: due Scudetti, una Coppa Italia, una Coppa UEFA e la prima Supercoppa italiana.\nDiverse sono le varianti che furono riprodotte di questo emblema, a seconda delle differenti combinazioni di colori. La versione con corona bianca, scritta nera, disco centrale azzurro e \u00abN\u00bb di color oro, sebbene assai diffusa, non fu mai adoperata per le divise da gioco: nel quadriennio 1985-1989, infatti, sulle maglie casalinghe compariva la versione con corona bianca, scritta nera, disco centrale azzurro e \u00abN\u00bb bianca, oppure, quando il logo non era cucito ma stampato, una versione monocromatica in bianco sullo sfondo azzurro della casacca; sulle divise da trasferta, invece, poteva essere riprodotta \u2014 oltre alla variante con corona bianca, scritta nera, disco centrale azzurro ed \u00abN\u00bb bianca \u2014 una versione con corona blu, scritta bianca, disco centrale azzurro e \u00abN\u00bb blu, oppure, quando il logo non era cucito, ma stampato, una versione monocromatica in blu sullo sfondo bianco della casacca. A partire dalla stagione 1989-1990, la pratica di adoperare pi\u00f9 varianti dello stemma cadde in disuso e l'unico logo adoperato fu quello con corona bianca, scritta nera, disco centrale azzurro e \u00abN\u00bb bianca.\nL'emblema test\u00e9 descritto, sebbene riprodotto in via esclusiva e continuativa sulle maglie da gioco fino alla stagione 2001-2002, fu dapprima affiancato (1997-1998) e poi sostituito (2002-2003) da un nuovo stemma, realizzato in due differenti versioni. Tale logo fu caratterizzato dall'introduzione di alcuni elementi di novit\u00e0 riguardanti la corona circolare e il disco centrale: il colore della corona, infatti, pass\u00f2 dal bianco al blu, mentre la scritta riportata al suo interno da nera divenne bianca, inoltre, anche per quest'ultima, quale tipo di carattere fu scelto il Times New Roman, gi\u00e0 proprio della \u00abN\u00bb; al disco centrale azzurro, infine, fu aggiunta una bordura bianca. Una versione del logo (poi usata per le maglie della stagione 2002-2003) includeva, di seguito alla ragione sociale inscritta nella corona, l'acronimo S.p.A., mentre un'altra versione (poi usata per le maglie della stagione 2003-2004) lo ometteva. Questo emblema contraddistinse la societ\u00e0 partenopea nella fase finale di un periodo storico segnato da una difficile crisi finanziaria, oltre che di risultati sportivi.\nDal Napoli Soccer alla nuova SSC Napoli.\nNel 2004, dopo il fallimento e, quindi, con il temporaneo cambio di denominazione in \"Napoli Soccer\", anche l'emblema del club fu modificato di conseguenza, sebbene con interventi di lieve entit\u00e0 dal punto di vista estetico. La forma dello stemma e la disposizione degli elementi grafici rimase la medesima, con la sola differenza dell'eliminazione della vecchia ragione sociale in favore della nuova: la scritta , in stampatello maiuscolo, fu posta al di sotto della corona e quest'ultima assunse una tonalit\u00e0 di blu pi\u00f9 scura. Gi\u00e0 partire dalla stagione successiva, per\u00f2, la succitata dicitura scomparve.\nRiacquisita la precedente denominazione di \"Societ\u00e0 Sportiva Calcio Napoli\", il club non mut\u00f2 il proprio logo; per contro, sulle divise da gioco comparve uno stemma privo di corona circolare, che rimandava al \"design\" degli emblemi adottati dal Napoli nei decenni precedenti. Nel 2007, con il ritorno in Serie A, il logo fu oggetto di un nuovo \"restyling\": allo stemma furono aggiunte sfumature ed effetti di luce, mentre la corona esterna riprese la colorazione blu tradizionale.\nNel 2019 e nel 2021, vennero concepite due particolari versioni del logo, entrambe bicromatiche, ciascuna riprodotta su altrettante divise speciali lanciate dal club in quegli anni. La quarta divisa della stagione 2019-2020, ovvero quella dedicata ai 30 quartieri della citt\u00e0, presentava una inconsueta \u00abN\u00bb nera collocata su disco azzurro, bordato sempre di nero, mentre ancora azzurra era la corona: \u00abil simbolo del Napoli \u00e8 nero ma immerso nell'azzurro\u00bb. La quinta divisa della stagione 2020-2021, cio\u00e8 quella frutto della collaborazione tra l'allora sponsor tecnico Kappa e Marcelo Burlon, era caratterizzata, invece, da un logo totalmente nero sul quale campeggiava, realizzata in bianco, la \u00abN\u00bb e sempre bianco era il bordo posto intorno al disco interno.\nMascotte.\nLa \"mascotte\" del Napoli \u00e8 un asino, comunemente indicato come \"ciuccio\" o \"ciucciariello\", che trae la propria origine dal cavallo inalberato, che era presente sul primo stemma adottato dal club, in seguito al cambio di denominazione del 1926. Il motivo di tale avvicendamento, che, in sostanza, \u00e8 da ascrivere ai deludenti risultati conseguiti dalla compagine partenopea nella sua stagione d'esordio in Divisione Nazionale, fu puramente casuale.\nL'episodio a cui la \u00abpoco nobile\u00bb \"mascotte\" deve la propria genesi ebbe luogo nel centro storico di Napoli, in un noto bar, al tempo, ritrovo della tifoseria azzurra; fu, difatti, proprio un \"supporter\" partenopeo, deluso dall'andamento della squadra, a pronunciare, riferite al destriero dello stemma \u2014 che avrebbe dovuto rappresentare \u00abl'indomabilit\u00e0 e l'impeto del popolo napoletano\u00bb \u2014 le ironiche parole:\n\"Fechella\", secondo quanto si racconta, sarebbe stato il soprannome di Domenico Ascione, un venditore ambulante, che, per il trasporto dei prodotti oggetto del proprio commercio, esercitava la sua attivit\u00e0 avvalendosi di un asino malconcio. Lo scherzoso commento del tifoso fu udito dagli altri avventori del bar, tra i quali vi era il giornalista ed ex calciatore napoletano Felice Scandone, che, prontamente, lo riport\u00f2 sulle pagine de \"Il Mezzogiorno Sportivo\", periodico da lui fondato e diretto: la \u00abbattuta satirica\u00bb ottenne, in breve tempo, un'eco inaspettata, contribuendo \u2014 in modo decisivo \u2014 alla nascita dell'odierna \"mascotte\" del club.\nAl ciuccio, inoltre, \u00e8 legato anche una sorta di motto, introdotto dai tifosi azzurri nel 1930, al termine di un Napoli-Juventus, finito con il risultato di 2 a 2, con la squadra partenopea che, dopo un doppio svantaggio, aveva raggiunto il pareggio in rimonta. Alla conclusione della partita, infatti, fu fatto sfilare, sul terreno di gioco, un asino con un nastro azzurro e con un cartello recante la scritta:\nIl ciuccio, nato quale metafora dei fallimenti sportivi di una stagione sfortunata, assurgeva, in via definitiva, a portafortuna atto a simboleggiare la forza, l'orgoglio e la capacit\u00e0 di rialzarsi dopo essersi trovati in difficolt\u00e0.\nAlla \"mascotte\" nata dalla goliardia popolare, se ne contrappose un'altra, parimenti goliardica, nata dalla matita del giornalista e disegnatore piemontese Carlo Bergoglio. Nel 1928, infatti, sulle pagine della rivista \"Guerin Sportivo\", comparve una raccolta di stemmi, intitolata \"L'Araldica dei Calci\", nella quale Bergoglio associava alle squadre di calcio italiane un diverso simbolo, riferibile perlopi\u00f9 al mondo animale, collocato su uno scudo araldico: al Napoli fu assegnato \u00abuno scugnizzo che suona allegro e chiassoso\u00bb, ma tale \"mascotte\" proposta per la squadra azzurra non ebbe successo, venendo ben presto accantonata.\nMiglior sorte ebbe, invece, un altro scugnizzo, dalle fattezze meno stereotipate e folcloristiche, introdotto su iniziativa della dirigenza del club, a met\u00e0 degli anni ottanta, e noto come \"Gennar\u00ec\". La nuova \"mascotte\"\nIn realt\u00e0, la matrice di \"Gennar\u00ec\" non era cos\u00ec \"romantica\", ma aveva, invece, natura sostanzialmente commerciale: la \"mascotte\", infatti, nasceva come base di un progetto di merchandising, finalizzato allo sfruttamento diretto, da parte della societ\u00e0, del nuovo \"brand\". Il successo di \"Gennar\u00ec\", tutt'altro che effimero, non fu assai duraturo e anche questa \"mascotte\", sebbene ufficiale, dopo qualche anno, cadde nell'oblio.\nForte della sua genesi popolare e in virt\u00f9 dei sopraggiunti significati attribuitigli, il ciuccio, dunque, mai \u00e8 stato scalzato dal ruolo di \"mascotte\" del club; la qual cosa lo ha reso un elemento simbolico ormai profondamente radicato nell'immaginario collettivo di appassionati e non.\nInno.\nIl Napoli non ha un vero e proprio inno ufficiale o, meglio, nel corso della storia del club azzurro, diversi sono stati i tentativi di introdurne uno da parte della societ\u00e0 partenopea, ma nessuno dei brani prodotti \u00e8 riuscito a fare presa sulla platea dei sostenitori della compagine napoletana.\nA met\u00e0 degli anni sessanta, usc\u00ec il 45 giri \"Il Grande Napoli\": coautore del pezzo inciso sul lato A era Renato Fiore, fratello dell'allora presidente azzurro Roberto. Il vinile recava in copertina la dicitura \"inno ufficiale dei tifosi del Napoli\", oltre allo stemma del club e ai volti di Omar S\u00edvori, Jos\u00e9 Altafini e Can\u00e9, mentre il lato B conteneva \u00able interviste che il mitico giornalista Gino Palumbo fece a Pesaola, Fiore, Juliano, Sivori, Ronzon, Can\u00e8 e Altafini\u00bb. Un ventennio pi\u00f9 tardi, fu la presidenza Ferlaino a promuovere, contestualmente al lancio commerciale di \"Gennar\u00ec\" \u2014 la nuova \"mascotte\" del club \u2014 il singolo \"N\u00e0 Na, Napoli/Gennar\u00ec\", cantato da Peppino di Capri, con il primo brano presentato come \"inno ufficiale del Calcio Napoli\". In copertina, compariva il logo del club, nonch\u00e9 la neonata \"mascotte\", alla quale era dedicato il secondo pezzo contenuto nel singolo.\nLa rifondazione del 2004, che segn\u00f2 l'avvento dell'era De Laurentiis, port\u00f2, all'impianto sportivo di Fuorigrotta, le note di Go West, nella versione dei Pet Shop Boys, che, lungi dall'essere intesa quale inno, divenne la colonna sonora utilizzata per accompagnare l'ingresso delle squadre in campo. Circa dieci anni dopo, per\u00f2, il presidente della societ\u00e0 partenopea dispose effettivamente che fosse realizzato un inno ufficiale del Calcio Napoli, affidando all'artista Francesco Sondelli il compito di rivisitare \"'O surdato 'nnammurato\", classico della canzone napoletana: il brano prodotto, tuttavia, ebbe un'accoglienza estremamente negativa, venendo, cos\u00ec, prontamente accantonato.\nI poco fortunati tentativi di creare un inno da parte delle varie dirigenze del club palesano una profonda dicotomia tra inni di natura ufficiale e inni di matrice popolare, cio\u00e8 scelti \"motu proprio\" dai \"supporters\", poich\u00e9 espressione della loro passione e identit\u00e0 sportiva. Ci\u00f2 \u00e8 particolarmente evidente se ci si riferisce all'ultimo caso citato: il testo originale de \"'O surdato 'nnammurato\", una delle pi\u00f9 celebri canzoni in lingua napoletana, assurge a inno del Napoli in modo del tutto spontaneo. All'inizio della stagione 1975-1976, durante un Lazio-Napoli, terminato con la vittoria dei partenopei per 1-0, da un gremito settore ospiti, vennero cantate, per la prima volta in uno stadio, le parole del ritornello del testo scritto dal poeta Aniello Califano e musicato da Enrico Cannio nel 1915: da allora, in seguito a una vittoria importante, i sostenitori azzurri inneggiano le note de \"'O surdato 'nnammurato\". A questo inno popolare, nel corso dei decenni, se ne sono affiancati altri, limitatamente a precisi periodi della storia del club: \u00e8 questo il caso di \"Napoli\" (colloquialmente noto come \"Forza Napoli\" o anche \"Napoli, Napoli\"), pezzo di Nino D'Angelo, parte della colona sonora della pellicola del 1987 \"Quel ragazzo della curva B\", che fin\u00ec per contrassegnare la \"cavalcata\" verso il primo scudetto napoletano. Non va dimenticata, poi, \"Napule \u00e8\", successo del 1977 di Pino Daniele, che, dopo la scomparsa del cantautore napoletano, ha assunto la molteplice valenza simbolica di inno alla citt\u00e0, alla squadra e all'artista."}
{"id": "2793755", "revid": "287204", "url": "https://it.wikipedia.org/wiki?curid=2793755", "title": "Arpad Hajos", "text": ""}
{"id": "2793757", "revid": "991694", "url": "https://it.wikipedia.org/wiki?curid=2793757", "title": "Mozilla Firefox 1", "text": ""}
{"id": "2793758", "revid": "2014155", "url": "https://it.wikipedia.org/wiki?curid=2793758", "title": "Beatrice di Navarra (1242-1295)", "text": "Origine.\nFiglia di Tebaldo \"il Saggio\", re di Navarra (Tebaldo I) e conte di Champagne (Tebaldo IV), e di Margherita di Borbone-Dampierre (\u20201256), figlia secondogenita del signore di Borbone, Arcimbaldo VIII e di Guigone de Forez. \nBiografia.\nNel novembre del 1258 fu siglato il contratto di matrimonio tra Beatrice ed il duca di Borgogna, Ugo IV, che una decina di anni prima era rimasto vedovo della sua prima moglie Yolanda di Dreux (1212 - 1248). Un documento conferma che, in quello stesso anno (1258), Beatrice venne data in sposa, divenendone la seconda moglie. a Ugo IV di Borgogna (1212 \u2013 1272), unico figlio maschio del duca di Borgogna, Oddone III e Alice di Vergy, figlia di Ugo signore di Vergy, e di Gillette di Tra\u00eenel. Fu designata signora di L'Isle-sous-Montr\u00e9al.\nNel 1273, Beatrice rinunci\u00f2 ad ogni diritto alla successione sulla contea di Champagne, a favore del fratello Enrico il Grosso, che, nel 1270, era subentrato al fratello Tebaldo sia nella contea (Enrico III), che nel regno di Navarra (Enrico I).\nBeatrice, che era rimasta vedova, nel 1272, si ritir\u00f2 nella sua signoria di L'Isle-sous-Montr\u00e9al.\nBeatrice, litig\u00f2 col figliastro, il nuovo duca di Borgogna, Roberto II, e chiese la protezione del re di Francia, Filippo II Augusto.\nBeatrice mor\u00ec al castello di Villaines-en-Duesmois, C\u00f4te d'Or, verso la fine di luglio del 1295.\nFigli.\nBeatrice diede al marito, Ugo cinque figli:"}
{"id": "2793759", "revid": "767487", "url": "https://it.wikipedia.org/wiki?curid=2793759", "title": "Mozilla Firefox 3.6", "text": "Mozilla Firefox 3.6 (precedentemente conosciuto come Mozilla Firefox 3.2) \u00e8 un browser web, che ha rimpiazzato Mozilla Firefox 3.5 ed \u00e8 ancora mantenuto da Mozilla con aggiornamenti periodici.\nAggiornamenti periodici per Firefox 3.6.\nA gennaio 2010, dopo vari slittamenti nella roadmap iniziale \u00e8 stato intrapreso un netto cambio di rotta nel modo in cui le novit\u00e0 vengono implementate nel browser.\nGli sviluppatori hanno infatti deciso di non rilasciare una versione 3.7 di Firefox ma di integrare man mano le varie novit\u00e0 in aggiornamenti minori per il ramo 3.6, fino alla major release.\nUna novit\u00e0 \u00e8 l'utilizzo di un proprio processo per i plugin Quick Time, Adobe flash e Microsoft Silverlight (tramite un'implementazione parziale di Electrolysis), caratteristica indicata dal nome in codice Lorentz e implementata in Firefox 3.6.4 nelle versioni per Windows e Linux.\nVersioni.\nVersioni preliminari.\nLe versioni di test pubblicate sono:\nVersioni finali.\nDall'uscita della versione finale, sono state pubblicate le seguenti versioni stabili:"}
{"id": "2793761", "revid": "991694", "url": "https://it.wikipedia.org/wiki?curid=2793761", "title": "Mozilla Firefox 3.2", "text": ""}
{"id": "2793763", "revid": "767487", "url": "https://it.wikipedia.org/wiki?curid=2793763", "title": "Donavon Frankenreiter (album)", "text": "Donavon Frankenreiter (album) \u00e8 il primo album di Donavon Frankenreiter, pubblicato nel 2004 dalla Brushfire Records di Jack Johnson."}
{"id": "2793764", "revid": "22475", "url": "https://it.wikipedia.org/wiki?curid=2793764", "title": "Myonycteris", "text": "Myonycteris () \u00e8 un genere di pipistrello della famiglia degli Pteropodidi. \nDescrizione.\nDimensioni.\nAl genere Myonycteris appartengono pipistrelli di medio-piccole dimensioni con la lunghezza della testa e del corpo tra 88 e 120\u00a0mm, la lunghezza dell'avambraccio tra 56 e 75\u00a0mm e un peso fino a 60\u00a0g.\nCaratteristiche craniche e dentarie.\nIl cranio \u00e8 corto e delicato, con un rostro moderato. Le ossa pre-mascellari sono fuse alle ossa adiacenti, il secondo molare superiore \u00e8 notevolmente ridotto.\nSono caratterizzati dalla seguente formula dentaria:\nAspetto.\nIl colore del corpo \u00e8 brunastro con un collare pi\u00f9 chiaro di peli untuosi nei maschi. Il muso \u00e8 lungo, le narici sono prominenti e gli occhi sono grandi. La lingua \u00e8 lunga, con l'estremit\u00e0 arrotondata e fornita di piccole papille. Le orecchie sono piccole e arrotondate. Le ali sono attaccate lungo i fianchi e posteriormente alla base del secondo dito. Le dita dei piedi sono leggermente palmate. La coda \u00e8 corta, mentre l'uropatagio \u00e8 ridotto ad una sottile membrana che si estende lungo la parte interna degli arti inferiori. Il calcar \u00e8 corto.\nDistribuzione.\nIl genere \u00e8 diffuso nell'Africa subsahariana.\nTassonomia.\nIl genere comprende tre specie."}
{"id": "2793765", "revid": "767487", "url": "https://it.wikipedia.org/wiki?curid=2793765", "title": "Mozilla Firefox 1.5", "text": "Mozilla Firefox 1.5, successore di Mozilla Firefox 1, \u00e8 stato pubblicato il 29 novembre 2005 ed \u00e8 stato mantenuto da Mozilla con aggiornamenti di sicurezza fino a maggio 2007. Ultima versione installabile su Windows 95.\nStoria.\nIl lancio della release 1.1 come versione a s\u00e9 stante venne annullato, trasformandolo in semplice \"bug fix\". La versione successiva alla 1.0 sar\u00e0 la 1.5, che incorpora maggiori novit\u00e0 di quelle che erano state pianificate inizialmente.\nQuesto salto \u00e8 dovuto al fatto che il numero 1.1 avrebbe suggerito agli utenti il significato di release minore, anzich\u00e9 l'evoluzione della versione precedente ricca di novit\u00e0 quale \u00e8.\nLe novit\u00e0 intrinseche della versione 1.5 vengono di seguito schematizzate:\nVersioni.\nVersioni finali.\nDall'uscita della versione finale, sono state pubblicate le seguenti versioni stabili:\nDopo il rilascio della versione 1.5.0.12 Mozilla ha annunciato che non verranno rilasciati ulteriori aggiornamenti per Firefox 1.5."}
{"id": "2793766", "revid": "392243", "url": "https://it.wikipedia.org/wiki?curid=2793766", "title": "Migliori 25 tempi nel Cubo di Rubik (generale)", "text": ""}
{"id": "2793767", "revid": "1856513", "url": "https://it.wikipedia.org/wiki?curid=2793767", "title": "RusLine", "text": "La RusLine () \u00e8 una compagnia aerea russa con la base tecnica all'Aeroporto di Mosca-Vnukovo, lo hub principale all'aeroporto di Mosca-Domodedovo e con gli hub secondari agli aeroporti di Ekaterinburg-Kol'covo e di Volgograd.\nStrategia.\nLa RusLine \u00e8 una compagnia aerea russa che effettua voli di linea, voli charter e VIP con una flotta composta dagli aerei Tupolev Tu-134, Canadair CRJ-100 e Canadair CRJ-200. Dal 2003 la strategia della compagnia aerea include lo sviluppo della rete di voli di linea nazionali con gli aerei Canadair CRJ-100/-200, mentre precedentemente l'attivit\u00e0 principale erano i voli charter e VIP.\nIl 17 settembre 2007 \u00e8 stato rilasciato alla RusLine S.p.a. il certificato EASA \u2116 145.0392 che permette la manutenzione tecnica secondo la parte 145 delle regole dell'Unione europea e dell'EASA degli aerei con rating A1 col peso superiore a 5,700\u00a0kg: Canadair CRJ-100, Canadair CRJ-200.\nNel 2009 la compagnia aerea RusLine ha trasportato 94\u00a0000 passeggeri sui voli di linea domestici e sui voli charter.\nFlotta.\nLa compagnia aerea dispone dei seguenti aerei:\nIncidenti.\nIl 20 giugno 2011 il volo RusAir 243 che operava per conto della RusLine si schiant\u00f2 in fase di atterraggio, uccidendo 44 delle 52 persone presenti a bordo."}
{"id": "2793768", "revid": "314579", "url": "https://it.wikipedia.org/wiki?curid=2793768", "title": "Alexandre de Beauharnais", "text": ""}
{"id": "2793769", "revid": "41824", "url": "https://it.wikipedia.org/wiki?curid=2793769", "title": "Esperimenti mentali", "text": ""}
{"id": "2793779", "revid": "767487", "url": "https://it.wikipedia.org/wiki?curid=2793779", "title": "Estonia ai XXI Giochi olimpici invernali", "text": "L'Estonia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 30 atleti."}
{"id": "2793780", "revid": "1305772", "url": "https://it.wikipedia.org/wiki?curid=2793780", "title": "Margherita di Navarra (1240-1306)", "text": "Origine.\nSecondo la \"HISTOIRE ECCLESIASTIQUE ET CIVILE DE LORRAINE, QUI COMPREND CE QUI ..., Volume 2\", Margherita era figlia di Tebaldo \"il Saggio\", conte di Champagne (\"Tebaldo IV di Champagne\") e Re di Navarra (\"Tebaldo I di Navarra\") e della sua terza moglie, Margherita, principessa della casa di Borbone (\u2020 1256), figlia secondogenita del signore di Borbone, Arcimbaldo VIII, e di Guigone de Forez.&lt;br&gt;Tebaldo \"il Saggio\" era l'unico figlio maschio del conte di Champagne, Tebaldo III e di Bianca di Navarra, che era figlia del re di Navarra Sancho VI \"il Saggio\" e Sancha di Castiglia, figlia del re di Le\u00f3n e Castiglia, Alfonso VII e di Berenguela di Barcellona, figlia del conte di Barcellona, Raimondo Berengario III e quindi sorella del principe d'Aragona e conte di Barcellona Raimondo Berengario IV.\nBiografia.\nIl 6 giugno 1249, dai rispettivi genitori fu siglato il contratto di matrimonio tra Margherita, di circa 9 anni, e Federico, l'erede del ducato di Lorena, che di anni ne aveva undici.\nDue anni dopo Federico divenne duca di Lorena; infatti secondo le \"Obits m\u00e9morables tir\u00e9s de n\u00e9crologes luxembourgeois, r\u00e9mois et messins\" (non consultate), il padre di Federico, il Duca di Lorena, Mattia II, mor\u00ec il 9 febbraio 1251 e Federico gli succedette in quanto unico figlio maschio, sotto tutela della madre, Caterina di Limburgo.\n&lt;br&gt;Il 10 luglio 1255, venne celebrato il matrimonio tra Margherita e Federico, che, secondo il \"Le Mercier de Mori\u00e8re (1893)\" (non consultato), era il figlio maschio del Duca di Lorena, Mattia II e della moglie, Caterina di Limburgo (\u2020 1255), che secondo la \"Chronica Albrici Monachi Trium Fontium\", era figlia del Duca di Limburgo e Conte di Arlon, Valerano III, e della contessa di Lussemburgo, Ermesinda.\nSecondo lo storico, Georges Poull, nel suo libro La Maison ducale de Lorraine (1994) (non consultato), subito dopo il matrimonio, Margherita rinunci\u00f2 ad ogni diritto alla successione sulla contea di Champagne, a favore del fratello Tebaldo, che, due anni prima, nel 1253, aveva ereditato la contea (Tebaldo V) assieme al regno di Navarra (Tebaldo II),e nel 1273, rinnov\u00f2 la medesima dichiarazione di rinuncia al diritto di successione sulla contea di Champagne, a favore del fratello Enrico il Grosso, che, nel 1270, era subentrato al fratello Tebaldo sia nella contea (Enrico III), che nel regno di Navarra (Enrico I).\nMargherita, nel 1297, fond\u00f2 il convento delle clarisse, a Neufch\u00e2teau ed in quello stesso anno, secondo la \"HISTOIRE ECCLESIASTIQUE ET CIVILE DE LORRAINE, QUI COMPREND CE QUI ..., Volume 2\", suo marito, Federico III, fece testamento, ricordando sia la moglie che diversi figli, tra cui Teobaldo (\"Thibaut me fils\"), come suo successore .\nMargherita mor\u00ec, nel 1307, cinque anni dopo il marito, Federico III, e fu tumulata nella chiesa di Lacroix-sur-Meuse, Nancy.\nFigli.\nMargherita al marito, Federico diede otto figli:"}
{"id": "2793781", "revid": "1543377", "url": "https://it.wikipedia.org/wiki?curid=2793781", "title": "Wyomia Tyus", "text": "Biografia.\nWyomia Tyus, proveniente dalla \"Tennessee State University\", partecipa alla sua prima Olimpiade a Tokyo nel 1964, alla giovane et\u00e0 di 19 anni. Durante i quarti di finale eguaglia il record mondiale dei 100 metri piani, appartenente a Wilma Rudolph con 11\"2 e si candida tra le favorite alla conquista dell'oro olimpico.\nIn finale si impone con il tempo di 11\"4 davanti alla connazionale Edith McGuire, atleta mai battuta dalla Tyus prima di allora. Nella stessa edizione dei Giochi olimpici vince anche una medaglia d'argento con la staffetta 4\u00d7100 metri, seconda dietro la squadra polacca.\nNegli anni seguenti vince numerosi campionati nazionali nelle prove di velocit\u00e0, nonch\u00e9 un oro sui 200 metri piani ai Giochi panamericani svoltisi a Winnipeg nel 1967.\nNel 1968 partecipa alla sua seconda Olimpiade con l'intento di difendere il titolo conquistato quattro anni prima sui 100 m. Nelle batterie dimostra di essere nuovamente la favorita per l'oro, eguagliando il record olimpico. Nella finale fa ancora meglio, conquistando l'oro e stabilendo il nuovo primato mondiale della specialit\u00e0 con 11\"0.\nCon questa vittoria diventa la prima atleta, sia tra gli uomini che tra le donne, a difendere con successo il titolo olimpico dei 100 metri. Tyus si qualifica anche per la finale dei 200 metri classificandosi sesta. La sua quarta medaglia olimpica, il terzo oro assoluto, arriva nella staffetta 4\u00d7100 m dove la Tyus, correndo la frazione finale, porta la squadra statunitense al titolo ed al nuovo record mondiale con 42\"8.\nDopo i Giochi olimpici del 1968 decide di ritirarsi dalle competizioni. Nel 1980 \u00e8 stata introdotta nella National Track &amp; Field Hall of Fame e nel 1985 nella \"U.S. Olympic Hall of Fame\"."}
{"id": "2793787", "revid": "287204", "url": "https://it.wikipedia.org/wiki?curid=2793787", "title": "Nenci (disambigua)", "text": ""}
{"id": "2793798", "revid": "392243", "url": "https://it.wikipedia.org/wiki?curid=2793798", "title": "Migliori 25 tempi nel Cubo di Rubik (per persona)", "text": ""}
{"id": "2793799", "revid": "1543377", "url": "https://it.wikipedia.org/wiki?curid=2793799", "title": "Albania ai XXI Giochi olimpici invernali", "text": "L'Albania ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, rappresentata da un solo atleta, Erjon Tola il quale \u00e8 stato anche il portabandiera ufficiale della nazione balcanica. Lo stesso atleta era stato l'unico partecipante nell'unica altra apparizione dell'Albania ad un'Olimpiade Invernale, nell'edizione di Torino 2006."}
{"id": "2793800", "revid": "287204", "url": "https://it.wikipedia.org/wiki?curid=2793800", "title": "St John's College (Cambridge)", "text": "Il St John's College (nome completo: \"The College of St John the Evangelist of the University of Cambridge\" \u2013 Collegio di San Giovanni evangelista presso l'Universit\u00e0 di Cambridge) \u00e8 uno dei collegi costituenti l'Universit\u00e0 di Cambridge, oltre che uno dei collegi pi\u00f9 ricchi all'interno dell'universit\u00e0, il pi\u00f9 ricco in assoluto in termini di finanziamenti disponibili per ogni studente.\nFondato da Margaret Beaufort, ammette sia uomini sia donne ed \u00e8 anche uno dei collegi pi\u00f9 grandi, con un numero totale di studenti di poco sotto al migliaio: occupa una vasta area da ambedue i lati del fiume Cam. "}
{"id": "2793802", "revid": "436907", "url": "https://it.wikipedia.org/wiki?curid=2793802", "title": "7 Words", "text": "7 Words \u00e8 un singolo promozionale del gruppo musicale statunitense Deftones, pubblicato nel 1995 ed estratto dal primo album in studio \"Adrenaline\".\nDescrizione.\nSettima traccia di \"Adrenaline\", il brano affonda le proprie origini attorno al 1993, quando venne realizzata una prima versione nel demo \"Engine Number Nine/7 Words\".\nVideo musicale.\nIl video mostra il gruppo eseguire il brano durante un concerto. All'interno del video appare il figlio del cantante Chino Moreno, Kristian."}
{"id": "2793805", "revid": "729019", "url": "https://it.wikipedia.org/wiki?curid=2793805", "title": "Andorra ai XXI Giochi olimpici invernali", "text": "Andorra ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 6 atleti."}
{"id": "2793807", "revid": "110157", "url": "https://it.wikipedia.org/wiki?curid=2793807", "title": "Le Grazie (Tolentino)", "text": "Le Grazie \u00e8 una frazione del comune di Tolentino situata sulla Strada Provinciale 77 che collega Tolentino a Belforte del Chienti.\n\u00c8 la frazione del comune con la popolazione maggiore e la sua espansione \u00e8 dovuta al fatto che vi \u00e8 presente il lago artificiale de Le Grazie, un tempo frequentata stazione balneare, e dal fatto che in tempi recenti sulla strada che porta a Serrapetrona sia sorta una notevole e importante Zona Industriale dove ha sede ad esempio la Poltrone Val di Chienti che si fregia del marchio Jaguar Interiors."}
{"id": "2793810", "revid": "104458", "url": "https://it.wikipedia.org/wiki?curid=2793810", "title": "Argentina ai XXI Giochi olimpici invernali", "text": "L'Argentina ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 7 atleti."}
{"id": "2793815", "revid": "1573940", "url": "https://it.wikipedia.org/wiki?curid=2793815", "title": "Pteralopex", "text": "Pteralopex \u00e8 un genere di grandi pipistrelli della famiglia degli Pteropodidi. \nDescrizione.\nDimensioni.\nAl genere Pteralopex appartengono pipistrelli di medio-grandi dimensioni con la lunghezza dell'avambraccio tra i 117,9\u00a0mm di \"P. pulchra\" e i 169\u00a0mm di \"P. flanneryi\".\nCaratteristiche craniche e dentarie.\nSi distinguono dal genere \"Pteropus\" dal secondo incisivo inferiore tra le dodici-quindici volte pi\u00f9 grande del primo incisivo inferiore, dal canino superiore eccessivamente robusto, con una grande cuspide secondaria posteriore. I denti masticatori superiori sono a pianta quadrata con un prominente solco basale posteriore ed anteriore, e la cuspide esterna principale del terzo premolare inferiore, e del primo e secondo molare inferiore bifida.\nSono caratterizzati dalla seguente formula dentaria:\nAspetto.\nEsternamente molto simili alle volpi volanti del genere \"Pteropus\", hanno le membrane alari attaccate in prossimit\u00e0 della spina dorsale e le orecchie corte, larghe, arrotondate e parzialmente o completamente nascoste dalla pelliccia circostante. Il muso \u00e8 lungo ed affusolato con le mascelle robuste e gli occhi grandi e brillanti. Sono privi di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. Il genere \u00e8 stato suddiviso in funzione delle caratteristiche craniche, dentarie e morfologiche.\nDistribuzione e habitat.\nIl genere \u00e8 endemico delle Isole Salomone, dove sembra preferire le foreste primarie mature di montagna.\nTassonomia.\nComprende le seguenti specie: \nIn passato si considerava appartenente a questo genere anche \"Pteralopex acrodonta\" oggi inserito nel genere monospecifico \"Mirimiri\"."}
{"id": "2793820", "revid": "1714743", "url": "https://it.wikipedia.org/wiki?curid=2793820", "title": "Tebaldo di Navarra", "text": "Origine.\nEra il figlio primogenito di Enrico di Navarra, re di Navarra col nome di Enrico I e conte di Champagne e Brie col nome di Enrico III (figlio maschio ultimogenito di Tebaldo \"il Saggio\", re di Navarra (Tebaldo I) e conte di Champagne (Tebaldo IV), e della sua terza moglie Margherita di Borbone-Dampierre (\u20201256), figlia secondogenita del signore di Borbone, Arcimbaldo VIII e di Guigone de Forez) e di Bianca d'Artois, figlia del conte di Artois, Roberto I (figlio del re di Francia Luigi VIII e di Bianca di Castiglia) e Matilde del Brabante (1248-1302), figlia del conte del Brabante, Enrico II e di Maria di Svevia.\nBiografia.\nFu l'unico figlio maschio del re e quindi suo erede per la successore. Mor\u00ec invece giovanissimo nel 1273 cadendo dai bastioni del castello di Estella. Bianca non riusc\u00ec a dare al marito altro figlio maschio. Il 14 gennaio 1273 era nata una bambina, Giovanna, futura regina di Francia, che divenne l'erede del regno di Navarra e delle contee di Champagne e Brie.\nL'anno dopo, suo padre, Enrico I il Grasso mor\u00ec, decretando la fine alla dinastia reale di Champagne sul trono di Navarra, lasciando come unica erede Giovanna, fidanzata con Enrico di Windsor (1267-1274) uno dei figli del re d'Inghilterra Edoardo I, che dopo la morte del fidanzato stipul\u00f2 un nuovo contratto di nozze con Filippo il Bello, futuro re di Francia.\nAlla dinastia Champagne subentr\u00f2 cos\u00ec sul trono di Navarra quella dei Capetingi. Il potere dei re di Francia sulla Navarra, che governarono unitamente al regno di Francia, sarebbe cessato nel 1328, quando sal\u00ec al trono l'ultimo sovrano Capentigio, ossia un'altra Giovanna, Giovanna II di Navarra, figlia di Luigi X di Francia e moglie di Filippo III di Navarra appartenente alla dinastia dei conti d'\u00c9vreux; mentre le contee di Champagne e Brie, dopo la morte di Giovanna vennero inglobate nel regno di Francia.\nDiscendenza.\nTebaldo non ebbe alcuna discendenza."}
{"id": "2793822", "revid": "122993321", "url": "https://it.wikipedia.org/wiki?curid=2793822", "title": "Torneo di Viareggio 1969", "text": "Il Torneo di Viareggio 1969 \u00e8 stata la ventunesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stata l'Atalanta per la prima volta nella storia della competizione.\nLe 16 squadre partecipanti arrivavano da 9 Paesi differenti e la maggior parte di esse, 8, dall'Italia.\nFormato.\nLe 16 squadre sono organizzate in diversi turni ad eliminazione diretta. Il primo turno, gli ottavi di finale, prevedono gare di andata e ritorno con i calci di rigore a decidere la qualificazione in caso di parit\u00e0 dopo le due partite. Dai quarti di finale in poi la qualificazione \u00e8 decisa in un'unica gara."}
{"id": "2793824", "revid": "1543377", "url": "https://it.wikipedia.org/wiki?curid=2793824", "title": "Armenia ai XXI Giochi olimpici invernali", "text": "L'Armenia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 4 atleti."}
{"id": "2793829", "revid": "1544559", "url": "https://it.wikipedia.org/wiki?curid=2793829", "title": "Associazione Calcio Sambonifacese 2008-2009", "text": "Questa pagina raccoglie i dati riguardanti l'Associazione Calcio Sambonifacese nelle competizioni ufficiali della stagione 2008-2009.\nMaglie e sponsor.\nLo sponsor ufficiale per la stagione 2008-2009 \u00e8 Datacol.\nRosa.\n\"Aggiornata al 5 febbraio 2010.\""}
{"id": "2793831", "revid": "461689", "url": "https://it.wikipedia.org/wiki?curid=2793831", "title": "Zoppolo", "text": ""}
{"id": "2793835", "revid": "729019", "url": "https://it.wikipedia.org/wiki?curid=2793835", "title": "Walther von Seydlitz-Kurzbach", "text": "Discendente da un'antica famiglia della nobilt\u00e0 militare prussiana, assunse importanti incarichi di comando durante la seconda guerra mondiale, distinguendosi soprattutto sul fronte orientale. Considerato da Adolf Hitler e dall'alto comando tedesco un ufficiale energico e combattivo, ebbe l'incarico, durante la drammatica battaglia di Stalingrado, di guidare gli attacchi frontali sferrati da una parte delle forze della 6. Armee contro la citt\u00e0 strenuamente difesa dall'Armata Rossa. Nonostante il grande impegno e le pesanti perdite, le sue divisioni non riuscirono a conquistare Stalingrado e nell'inverno 1942-43 furono accerchiate, insieme a tutte le altre formazioni della 6. Armee, dalle colonne corazzate sovietiche.\nSeydlitz durante l'accerchiamento si dimostr\u00f2 disposto a contravvenire agli ordini di Hitler e favorevole a tentare una sortita e, negli ultimi giorni della battaglia, anche deciso ad arrendersi. Dopo la fine della 6. Armee, egli collabor\u00f2 con i sovietici e divenne il dirigente principale della associazione degli ufficiali tedeschi prigionieri (\"Bund deutscher Offiziere\"), costituita dalle autorit\u00e0 sovietiche per incoraggiare la resistenza antinazista nella Wehrmacht e favorire defezione tra le truppe nemiche.\nNonostante il suo impegno a favore della propaganda antinazista, l'associazione non ottenne grandi risultati e dopo la guerra Seydlitz venne messo da parte dai sovietici e dovette subire anche un processo per crimini di guerra. Ostracizzato anche in patria in quanto ritenuto da alcuni ambienti conservatori un traditore, Seydlitz rimane una figura controversa, oggetto di giudizi storici ampiamente difformi.\nBiografia.\nNativo di Amburgo, in Germania, Walther von Seydlitz-Kurzbach era discendente di un ramo della nobile ed antica famiglia prussiana dei Seydlitz.\nDurante la Prima guerra mondiale prest\u00f2 servizio su entrambi i fronti come ufficiale. Nel periodo della Repubblica di Weimar rimase in carico come ufficiale del Reichswehr; dal 1940 al 1942 ottenne il comando della 12. Infanterie-Division della Wehrmacht con la quale partecip\u00f2 alla operazione Barbarossa. Si distinse durante la battaglia della Sacca di Demjansk, nella quale fu incaricato di guidare le forze tedesche raggruppate per cercare di rompere il cordone dell'accerchiamento sovietico; l'operazione ebbe successo e le unit\u00e0 tedesche accerchiate riuscirono a uscire dalla sacca; Seydlitz ottenne un pieno riconoscimento per i risultati raggiunti, venne elogiato per la determinazione e la capacit\u00e0 dimostrate e fu promosso generale d'artiglieria.\nNominato comandante del LI corpo d'armata, subordinato alla 6. Armee durante la Battaglia di Stalingrado, Seydlitz ricevette l'incarico, in quanto ritenuto dallo stesso Hitler l'ufficiale pi\u00f9 energico e determinato a disposizione del generale Friedrich Paulus, di conquistare a tutti i costi la citt\u00e0 di Stalingrado, strenuamente difesa dalle truppe dell'Armata Rossa. Per due mesi Seydlitz diresse gli sfibranti e sanguinosi combattimenti nella citt\u00e0 di Stalingrado, ma, nonostante il suo impegno e il costante afflusso di rinforzi, i tedeschi non riuscirono a conquistare interamente l'area urbana lungo il Volga. Il generale ebbe a disposizione dieci divisioni di fanteria e numerosi reparti d'assalto speciali per la battaglia e sferr\u00f2 una continua serie di attacchi frontali ma i difensori alla met\u00e0 di novembre 1942 continuavano a resistere in molte zone della citt\u00e0 a ovest del fiume.\nQuando l'intera armata rimase intrappolata nella citt\u00e0 nel corso dell'Operazione Urano architettata dai sovietici, Seydlitz fu uno dei generali che votarono per la resa, in contravvenzione agli ordini di Hitler. Il 25 gennaio 1943 comunic\u00f2 ai suoi soldati che erano liberi di decidere sul da farsi ed il generale Paulus lo priv\u00f2 immediatamente del suo comando. Alcuni giorni dopo, Seydlitz lasci\u00f2 le linee tedesche sotto il fuoco amico assieme ad un gruppo di altri ufficiali che lo seguirono e si consegn\u00f2 ai sovietici. Interrogato dal capitano Nikolay Dyatlenko, venne identificato come un potenziale collaboratore. Nell'agosto del 1943 venne portato con altri generali in un centro di rieducazione politica a Lunovo. Il mese successivo venne inviato nuovamente al campo di prigionia per istruire altri ufficiali tedeschi.\nEgli fu dunque uno dei capi della costituzione di una prima organizzazione anti-nazista sovietica, la Lega degli Ufficiali Tedeschi (\"Bund deutscher Offiziere\") e venne creato membro del \"Nationalkomitee Freies Deutschland\", motivo per cui ricevette il biasimo pubblico di molti dei suoi ex colleghi per collaborazionismo col nemico e venne condannato alla pena di morte \"in absentia\" dal governo di Hitler. Seydlitz arriv\u00f2 a proporre di porsi a capo di un gruppo di 40.000 prigionieri tedeschi collaborazionisti che sarebbero stati paracadutati in Germania per contribuire alla resistenza, ma il governo sovietico non prese mai seriamente in considerazione questa possibilit\u00e0. Del resto questo suo desiderio era comprensibile dal momento che la sua famiglia era stata posta in quello che veniva definito \"Sippenhaft\", una sorta di detenzione per crimini commessi da un membro di una famiglia. Seydlitz venne invece sfruttato largamente sia dalla propaganda sovietica che da quella nazista: da un lato i russi lo sfruttarono per convincere altri soldati tedeschi ad arrendersi sul suo esempio, mentre i nazisti lo additarono come l'esempio del traditore e nemico pubblico, paragonandolo a quando aveva fatto Andrey Vlasov con l'Unione Sovietica.\nNel 1949 venne accusato di crimini di guerra e venne allestito un tribunale per giudicarlo nel periodo in cui aveva prestato servizio per la Wehrmacht. Nel 1950, il tribunale sovietico si risolse a condannarlo a 25 anni di reclusione, ma venne poi liberato nel 1955 e consegnato alla Germania Ovest, dove nel 1956 ebbe anche annullata la sentenza che il Terzo Reich aveva emesso sulla sua vita.\nSeydlitz mor\u00ec il 28 aprile 1976 a Brema. Vent'anni pi\u00f9 tardi, il 23 aprile 1996, ottenne ufficialmente il perdono ed il giusto riconoscimento da parte delle autorit\u00e0 russe."}
{"id": "2793837", "revid": "339392", "url": "https://it.wikipedia.org/wiki?curid=2793837", "title": "HTC-Columbia Women", "text": ""}
{"id": "2793838", "revid": "1543377", "url": "https://it.wikipedia.org/wiki?curid=2793838", "title": "Hans-Peter Tschudi", "text": "Biografia.\nOrigini.\nHans-Peter Tschudi \u00e8 nato a Basilea nel 1913 come il primo di due figli dell'insegnante e consigliere del Partito Socialista Robert Tschudi. Viene da un'antica famiglia nobile di Glarona.\nStudi e carriera.\nIn questa veste diresse per quattordici anni il dipartimento federale degli interni."}
{"id": "2793839", "revid": "1544559", "url": "https://it.wikipedia.org/wiki?curid=2793839", "title": "Associazione Calcio Sambonifacese 2009-2010", "text": "Questa pagina raccoglie i dati riguardanti l'Associazione Calcio Sambonifacese nelle competizioni ufficiali della stagione 2009-2010.\nStagione.\nNella stagione 2009-2010 la squadra partecipa alla seconda stagione consecutiva in Seconda Divisione e per la terza volta consecutiva alla Coppa Italia Lega Pro. In campionato si rende protagonista di un ottimo girone di andata che la posiziona stabilmente nei primi posti della classifica, ma sul finale di stagione, a seguito di un girone di ritorno nel quale colleziona pochissimi punti, si ritrova coinvolta nella lotta per non retrocedere ma riesce a concludere la corsa all'11\u00ba posto, salvandosi dalla roulette dei play-out per due punti. In Coppa Italia Lega Pro supera la fase eliminatoria a gironi ma viene eliminata per 2-1 dall'Hellas Verona nel Primo turno della Fase 1 ad eliminazione diretta.\nIl 25 febbraio 2010 la societ\u00e0 \u00e8 stata diffidata, multata di \u20ac 10.000,00 e penalizzata di 1 punto in classifica per irregolarit\u00e0 amministrative. Il presidente Mazzon Maurizio e il vicepresidente Castagnaro Alberto sono stati inoltre inibiti di rispettivi 6 e 3 mesi.\nMaglie e sponsor.\nLo sponsor ufficiale per la stagione 2009-2010 \u00e8 Datacol.\nRosa.\n\"Aggiornata al 5 febbraio 2010.\""}
{"id": "2793840", "revid": "216401", "url": "https://it.wikipedia.org/wiki?curid=2793840", "title": "Giro del Qatar femminile", "text": ""}
{"id": "2793843", "revid": "712828", "url": "https://it.wikipedia.org/wiki?curid=2793843", "title": "Straizo", "text": ""}
{"id": "2793844", "revid": "712828", "url": "https://it.wikipedia.org/wiki?curid=2793844", "title": "Tonpetty", "text": ""}
{"id": "2793846", "revid": "712828", "url": "https://it.wikipedia.org/wiki?curid=2793846", "title": "Poco (Le bizzarre avventure di JoJo)", "text": ""}
{"id": "2793847", "revid": "216401", "url": "https://it.wikipedia.org/wiki?curid=2793847", "title": "Giro del Qatar femminile 2010", "text": ""}
{"id": "2793851", "revid": "339392", "url": "https://it.wikipedia.org/wiki?curid=2793851", "title": "Bohnam (Le bizzarre avventure di JoJo)", "text": ""}
{"id": "2793855", "revid": "599013", "url": "https://it.wikipedia.org/wiki?curid=2793855", "title": "Ralph Intranuovo", "text": "Carriera.\nIntranuovo inizi\u00f2 la sua carriera nel 1990 con i Sault Ste. Marie Greyhounds (OHL). Dopo alcune parentesi in NHL con gli Edmonton Oilers e i Toronto Maple Leafs, nel 1999 approd\u00f2 in Europa nella Deutsche Eishockey-Liga (DEL), massima lega tedesca.\nDopo aver giocato anche nella EBEL con l'HDD Olimpija Lubiana ed il KAC, arriv\u00f2 in Italia nella stagione 2009-10 vestendo la maglia dell'Asiago Hockey. Dopo aver pesantemente contribuito, proprio in quella stagione, alla conquista del tricolore da parte degli stellati (14 punti nei playoff) non si ripet\u00e9 l'anno successivo in fase realizzativa salvo durante la decisiva gara-6 di finale scudetto, mettendo a segno proprio il gol della \"sudden death\" che regal\u00f2 all'Asiago il secondo titolo consecutivo: Intranuovo dichiar\u00f2, a proposito di tale rete \nNella stagione successiva non venne riconfermato titolare, e pass\u00f2 cos\u00ec, nel mese di agosto, all'EV Bozen, in serie A2, che dell'Asiago Hockey era il \"farm team\". Gi\u00e0 nel successivo mese di novembre, tuttavia, Intranuovo fu richiamato dall'Asiago, in crisi di risultati e vi rimase sino al termine della stagione.\nPer la stagione 2012-2013, nonostante avesse manifestato la volont\u00e0 di chiudere la carriera dopo le due stagioni ad Asiago, alla soglia dei 40 anni firm\u00f2 con l'HC Valpellice dove conquist\u00f2 una Coppa Italia.\nDopo un anno di inattivit\u00e0 per la stagione 2014-2015 firm\u00f2 con i Norwood Vipers, squadra con cui gioc\u00f2 un solo incontro. Al termine della stagione abbandon\u00f2 definitivamente l'hockey giocato."}
{"id": "2793858", "revid": "729019", "url": "https://it.wikipedia.org/wiki?curid=2793858", "title": "Strikers 1945 II", "text": "Strikers 1945 II \u00e8 un videogioco arcade del genere sparatutto prodotto dalla Psikyo. Sequel di \"Strikers 1945\", venne convertito per PlayStation e Sega Saturn a partire dal 1998.\nIl gioco contiene 8 missioni giocabili in singolo giocatore o in cooperativa."}
{"id": "2793859", "revid": "114587789", "url": "https://it.wikipedia.org/wiki?curid=2793859", "title": "Irlanda all'Eurovision Song Contest 2010", "text": "L'Irlanda organizzer\u00e0 ancora una volta l'Eurosong per selezionare la sua canzone rappresentante all'Eurovision Song Contest 2010. Una giuria di 5 membri ha selezionato le 5 canzoni in gara: tra i partecipanti, c'\u00e8 Niamh Kavanagh, vincitrice dell'Eurovision Song Contest 1993 con la canzone \"In Your Eyes\".\nAll'Eurofestival.\nL'Irlanda garegger\u00e0 nella seconda semifinale, il 27 maggio, e si esibir\u00e0 tra i secondi nove, come stabilito dall'estrazione effettuata il 7 febbraio."}
{"id": "2793868", "revid": "62004", "url": "https://it.wikipedia.org/wiki?curid=2793868", "title": "Giro del Qatar femminile 2009", "text": ""}
{"id": "2793879", "revid": "281779", "url": "https://it.wikipedia.org/wiki?curid=2793879", "title": "Corte di Giustizia della Comunit\u00e0 Europea", "text": ""}
{"id": "2793881", "revid": "1305772", "url": "https://it.wikipedia.org/wiki?curid=2793881", "title": "Grecia all'Eurovision Song Contest 2010", "text": "La Grecia organizzer\u00e0 una selezione nazionale da tenersi il 12 febbraio 2010, alla quale avrebbero dovuto partecipare 10 artisti emergenti, tuttavia, a causa di tre esclusioni (Despine Ricci ritirata, Katerine Avgoustakis ed Eleftheria Eleftheriou squalificate), saranno in 7 a partecipare alla finale nazionale. Il vincitore sar\u00e0 selezionato attraverso un misto di votazioni popolari e votazioni della giuria.\nAll'Eurofestival.\nLa Grecia garegger\u00e0 nella prima semifinale, il 25 maggio, e si esibir\u00e0 tra i secondi nove, come stabilito dall'estrazione effettuata il 7 febbraio."}
{"id": "2793884", "revid": "481349", "url": "https://it.wikipedia.org/wiki?curid=2793884", "title": "Episodi di Linda e il brigadiere (prima stagione)", "text": "La prima stagione di \"Linda e il brigadiere\" and\u00f2 in onda in prima visione su Rai 1 nel 1997.\nPadre e figlia.\nTrama.\nIl Brigadiere Nino Fogliani \u00e8 da poco andato in pensione, ma il destino \u00e8 in agguato: mentre sta pescando con scarso entusiasmo, si imbatte in un uomo malconcio, picchiato a sangue e gettato sul greto del fiume. Si chiama Pedrotti ed \u00e8 un industriale di Varese con il debole del gioco. Il Brigadiere, con il suo infallibile fiuto, non crede ad una parola delle confuse giustificazioni balbettate dall'uomo; discretamente (almeno cos\u00ec pensa lui) comincia ad indagare, diventando con gran disappunto della figlia un assiduo frequentatore di bische.\nNel frattempo indaga anche Linda, seguendo vie pi\u00f9 ortodosse.\nCast di contorno di rilievo: Andrea Brambilla, Cinzia Mascoli, Ugo Conti, la brassiana Cristina Rinaldi e Daniele Petruccioli reduce dalla prima fortunata stagione de Il maresciallo Rocca.\nCaccia e pesca.\nTrama.\nNino Fogliani viene convocato in commissariato dal Vice Questore Torrigiani, che lo ringrazia per il contributo dato alle indagini e gli fa intendere che ormai la sua vita \u00e8 quella di pensionato, di un normale cittadino e che quindi deve lasciare perdere con le indagini parallele a quelle della Polizia. Il Brigadiere sembra ormai rassegnato e decide di cimentarsi con la pesca e proprio nel negozio di articoli da pesca sotto casa intercetta per caso una telefonata diretta al proprietario e capisce che potrebbe accadere qualcosa di brutto. Le sue indagini lo portano in un bar della periferia e dopo un lungo appostamento Fogliani, nella notte, sente uno sparo e nota movimenti sospetti subito dopo.\nIl giorno seguente Linda ferma un noto economista e trova nel bagagliaio della sua auto un cadavere che poi si scoprir\u00e0 essere l'autista del noto professore.\nIl brigadiere vuole vederci chiaro e, rischiando molto, continua nella sua indagine, salvato provvidenzialmente alla fine dalla figlia e dai suoi uomini. Guest star: Gegia e direttamente dagli anni '80 Antonia dell'Atte.\nLa porta chiusa.\nTrama.\nDurante un pomeriggio ai giardinetti, l'ex-brigadiere Nino Fogliani prova a rilassarsi, ma le sirene della Polizia si sentono in lontananza e in lui nasce la curiosit\u00e0: \u00e8 stato trovato il cadavere del figlio dell'Ing. Settani, noto imprenditore. Il ragazzo viveva da solo; toccher\u00e0 alla figlia di Nino risolvere il caso con un tocco di magia del padre, che trover\u00e0 la chiave del mistero nella vita di un bambino troppe volte lasciato da solo. Guest star: Michela Rocco di Torrepadula, Claudia Pozzi e Bruno Corazzari, direttamente dai B movies italiani.\nLa turista scomparsa.\nTrama.\nKarin, una turista svedese incontra il Brigadiere, per caso in commissariato, e gli chiede di aiutarla a ritrovare la sua amica di cui non ha pi\u00f9 notizie dopo una serata con due ragazzi italiani, da cui Karin \u00e8 fuggita. Fogliani inizia cos\u00ec a vedersi con questa ragazza suscitando la gelosia di Linda, ignara del vero motivo di tali incontri. Intanto il Commissario si trova davanti a un caso di omicidio: \u00e8 stato trovato in un parco il cadavere di un restauratore, il sig. Zanon e indagini si sviluppano su diversi fronti. Le ricerche di padre e figlia alla fine si incontrano e i due, con uno stratagemma originale, riescono ad arrestare il colpevole. Nel cast anche Massimiliano Pazzaglia, Pao Pei Andreoli, Barbara Blanc, Katarina Vassilissa, Thomas Trabacchi, Lele Vannoli.\nLa bellezza dell'asino.\nTrama.\nCarla Pozzoli, donna che il Brigadiere aveva aiutato qualche anno prima, \u00e8 molto preoccupata e prende appuntamento con lui per parlargli delle sue paure. Mentre sta per suonare alla porta, viene spinta gi\u00f9 dalle scale e finisce in coma. Il Brigadiere inizia ad indagare e per farlo frequenta sempre pi\u00f9 spesso la famiglia della Pozzoli, ovvero il marito e la figlia della vittima, l'avvenente cugina e la di lei figlia. Intanto Linda, che ha deciso di andare a vivere da sola lasciando nello sconforto il padre, trova non poche difficolt\u00e0 nelle indagini che si concludono sempre grazie all'aiuto dell'instancabile Brigadiere. Il colpevole infatti si svela solo smascherando un alibi a prova di bomba. Nutrito il cast: Edoardo Siravo, Lorenzo Majnoni, un esordiente Massimo di Cataldo e guest star Sandro Paternostro.\nL'asciugamano scomparso.\nTrama.\nA causa di un incidente alla gamba patito per fermare un delinquente (episodio \"La bellezza dell'asino\"), Nino Fogliani \u00e8 costretto a casa su una sedia a rotelle e cos\u00ec Linda decide di tornare a vivere con lui, per poterlo aiutare e curare. Il Brigadiere passa le giornate insieme a Irma, una robusta signora che lo aiuta in casa quando Linda \u00e8 al lavoro; le giornate sembrano trascorrere bene, anche se con qualche divertente incomprensione con la nuova arrivata. La pace del pensionato \u00e8 turbata dalla perdita di un asciugamano molto prezioso che, dopo essere caduto dal terrazzo, pare misteriosamente sparito. Ovviamente il Brigadiere fa di tutto per recuperare l'asciugamano e arriva a \"sequestrare\" il binocolo di Gianluca, un bambino vicino di casa, per controllare meglio il bucato dei vari condomini, scrutando dal terrazzo di casa e durante le sue osservazioni percepisce che nel palazzo di fronte si \u00e8 appena consumato un omicidio. Non creduto dalla figlia continua a indagare da solo, scoprendo che la vittima \u00e8 il sig. Bertarelli, un antennista che stava lavorando proprio nel palazzo di fronte.\nAnche in questo episodio ricco cast di guest star televisive: Marina Viro, Anna Stante, Marina Tagliaferri, Ana Valeria Dini, Paolo Lombardi.\nLa morale della formica.\nTrama.\nPer il Brigadiere \u00e8 ora di togliere il gesso e questo lo porta ad avere bisogno di fare fisioterapia e alla sua porta bussa una donna, Pinuccia Tonini (Gisela Volodi), fisioterapista dal carattere molto particolare che entra in confidenza con Nino quando iniziano a parlare di Osvaldo Pellegrini, autista e conoscente della donna. Pinuccia \u00e8 molto preoccupata perch\u00e9 da giorni non riesce a mettersi in contatto con Osvaldo e chiede al Brigadiere di aiutarla, ma la Polizia trova un cadavere che risulter\u00e0 essere proprio del conducente. Osvaldo infatti aveva difficolt\u00e0 a pagare il bus che aveva comprato insieme alla sua fidanzata (Eleonora Danco), e per questo aveva, di fatto, circu\u00ecto Pinuccia, scatenando le ire del Rag. Pasquini ( Daniele Formica) ambiguo amministratore di Pinuccia. Anche la direttrice della casa di riposo di Pinuccia (Kay Rush) non dice tutta la verit\u00e0, e questo far\u00e0 puntare le indagini nella sua direzione. Le indagini coinvolgono molto da vicino anche il dott. Torrigiani che nasconde un segreto. Segreto su cui anche i Servizi Segreti vorranno saperne di pi\u00f9, sino a svelare che \u00e8 proprio il Brigadiere Fogliani (Nino Manfredi), che va facendo in giro indagini su Torrigiani, fingendosi agente segreto, solo per consolare la figlia ancora perduta dietro al tenebroso Vice Questore.\nLa dottoressa della USL.\nTrama.\nLa dottoressa Righetti lavora alla USL come radiologa e deve consegnare un referto medico al Brigadiere, ma nessuno riesce a trovarla e Nino si reca a casa sua per chiederle notizie, ma trova una brutta sorpresa. La Righetti \u00e8 morta, strangolata con una calza. Le indagini della Polizia coinvolgono alcuni medici fra i quali l'ex fidanzato della vittima, il dott.Olivieri e un agente assicurativo, Lucio Invernizzi. Il Brigadiere conosce per caso la vicina di casa della dottoressa, la signora Ginetta Nardini e per seguire le sue indagini intensifica il rapporto con la donna, arrivando anche a prenotare una crociera per loro due. Alla fine il caso verr\u00e0 risolto con Linda e Pierre Torrigiani insieme mano nella mano a salutare il povero Brigadiere in partenza per la crociera con la Nardini."}
{"id": "2793885", "revid": "122944023", "url": "https://it.wikipedia.org/wiki?curid=2793885", "title": "Oronte (Eneide)", "text": "Oronte \u00e8 un personaggio dell'\"Eneide\" di Virgilio.\nOronte \u00e8 il notabile licio che durante la guerra di Troia prende il posto di Glauco dopo la fine di costui. Alla caduta della citt\u00e0 si unisce ai compagni di Enea ma annega nel naufragio della sua nave durante una tempesta (libro 1 del poema). Il suo corpo sparisce tra i flutti: Oronte muore dunque insepolto, e alla sua anima viene precluso l'ingresso nell'Ade vero e proprio, come lo stesso Enea constater\u00e0 nel suo viaggio agli inferi, accompagnato dalla Sibilla Cumana (libro 6)."}
{"id": "2793889", "revid": "599013", "url": "https://it.wikipedia.org/wiki?curid=2793889", "title": "Michael Henrich", "text": "Carriera.\nHenrich fu scelto in tredicesima posizione assoluta in occasione del draft NHL del 1998 da parte degli Edmonton Oilers. Henrich inizi\u00f2 la propria carriera giovanile dal 1996 al 2000 presso i Barrie Colts, nella Ontario Hockey League, dove riusc\u00ec nella stagione 1999-2000 a vincere il titolo.\nLa sua carriera professionistica in Nordamerica dur\u00f2 quattro stagioni, nelle quali disput\u00f2 9 amichevoli con la maglia degli Edmonton Oilers, marcando una rete ed un assist, 219 partite fra gli Hamilton Bulldogs, i Toronto Roadrunners e gli Hershey Bears in American Hockey League ed altri 6 incontri con i Tallahassee Tiger Sharks in ECHL. Fu inoltre selezionato nel 2002 da parte del Team Canada per partecipare alla Deutschland Cup ad Hannover, in Germania, occasione in cui i canadesi vinsero l'oro. Nel 2003 invece gioc\u00f2 per il Team Canada in occasione degli Sweden Games di Stoccolma, in Svezia.\nDopo una breve parentesi in Svezia presso il Mora Ishockeyklubb nel 2003, dalla stagione successiva decise di trasferirsi in Europa, disputando la stagione 2004-2005 nella seconda divisione austriaca, nell'EK Zell am See. In quell'anno la sua squadra vinse sia la stagione regolare che i play-off, aggiudicandosi cos\u00ec il titolo, inoltre Henrich fu il top-scorer dei playoff.\nNel 2005 approd\u00f2 nella importante Deutsche Eishockey-Liga, presso i F\u00fcchse Duisburg. Dopo una sola stagione rimase ancora in Germania, ma nella 2. Eishockey-Bundesliga, con la maglia dell'EHC Wolfsburg. In quell'anno i Grizzly Adams si imposero in campionato e furono promossi nella DEL, dove Henrich disput\u00f2 un'ulteriore stagione.\nDopo essersi preso un anno sabbatico per stare con la famiglia Henrich firm\u00f2 il contratto con la squadra italiana dell'HC Asiago.\n Alla prima stagione Henrich fu il capocannoniere della formazione, e contribu\u00ec al successo di Asiago in campionato, bissato poi nella stagione 2010-2011.\nNell'agosto del 2012 ritorn\u00f2 in Austria all'EC Dornbirn, squadra della EBEL. Dopo una stagione si trasfer\u00ec nella Elite Ice Hockey League con i Coventry Blaze, ritrovando cos\u00ec il fratello Adam."}
{"id": "2793900", "revid": "110157", "url": "https://it.wikipedia.org/wiki?curid=2793900", "title": "Australia ai XXI Giochi olimpici invernali", "text": "L'Australia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 38 atleti.\nBob.\nL'Australia doveva anche partecipare nel bob a quattro, ma ha poi rinunciato perch\u00e9 due membri dell'equipaggio, Duncan Harvey e Duncan Pugh, avevano sofferto di una commozione cerebrale. Gli altri due membri dell'equipaggio avrebbero dovuto essere Jeremy Rolleston e Anthony Ryan."}
{"id": "2793901", "revid": "6923", "url": "https://it.wikipedia.org/wiki?curid=2793901", "title": "Old spanish trail", "text": ""}
{"id": "2793909", "revid": "599013", "url": "https://it.wikipedia.org/wiki?curid=2793909", "title": "Layne Ulmer", "text": "Carriera.\nNordamerica.\nLayne Ulmer gioc\u00f2 nella Western Hockey League dal 1997 al 2001 per un totale di 310 partite, con 185 reti e 167 assist. Fu eletto per due volte membro del First All-Star Team, mentre nella stagione 2000-2001 si aggiudic\u00f2 il titolo di miglior cannoniere con 63 reti. Gi\u00e0 nel 1999 fu scelto al settimo giro in 209\u00aa posizione assoluta dagli Ottawa Senators. Nel 2001 firm\u00f2 il suo primo contratto professionistico con l'organizzazione dei New York Rangers, passando per la formazione affiliata in American Hockey League degli Hartford Wolf Pack.\nNella sua prima stagione gioc\u00f2 soprattutto in ECHL con la maglia dei Charlotte Checkers, collezionando 39 punti in 43 partite disputate. Nelle stagioni successive gioc\u00f2 ad Hartford, arrivando nel campionato 2003-2004 a raggiungere il bottino di 45 punti in 83 incontri disputati. Il 3 aprile 2004 Ulmer gioc\u00f2 la sua unica gara in National Hockey League con i New York Rangers contro i Washington Capitals. Il 6 settembre 2005 Ulmer pass\u00f2 ai San Antonio Rampage, formazione affiliata ai Phoenix Coyotes in AHL; gioc\u00f2 in Texas una stagione, con 45 punti ottenuti in 77 apparizioni.\nEuropa.\nL'8 settembre 2006 Layne Ulmer si trasfer\u00ec in Europa, andando a giocare in Finlandia con la maglia del TPS Turku, formazione della SM-liiga. Dopo un anno trascorso col TPS Ulmer fu ingaggiato dai Frankfurt Lions, squadra della Deutsche Eishockey-Liga. Con la maglia dei leoni gioc\u00f2 68 partite ottenendo 35 punti. Il 23 luglio 2008 pass\u00f2 ai Graz 99ers, squadra del campionato austriaco, disputando 56 partite con 14 reti e 22 assist.\nIl 4 settembre 2009 Layne Ulmer firm\u00f2 con l'Asiago Hockey, squadra italiana militante in Serie A. Nella sua prima stagione con i veneti mise a segno 35 punti in 54 gare, conquistando il primo titolo nazionale della sua carriera. Al termine di essa decise di prolungare il contratto di un altro anno, riuscendo a centrare la doppietta nel campionato 2010-2011, concluso con 75 punti ottenuti in 48 partite. Al termine del campionato prolung\u00f2 ulteriormente il suo contratto per un altro anno a cui fece seguito un ulteriore prolungamento contrattuale. Nel campionato 2012-2013 vinse il terzo tricolore con l'Asiago, segnando, tra l'altro, il gol della sudden death nella decisiva gara-5 di finale scudetto contro l'Hockey Club Valpellice nonostante un infortunio occorso proprio nella finale scudetto. Nella stagione successiva dovette saltare la seconda parte della stagione regolare, compresa la SuperFinal di Continental Cup, a seguito di un infortunio al ginocchio. L'anno seguente alz\u00f2 al cielo il suo quarto scudetto, conquistato sempre con la maglia dell'Asiago."}
{"id": "2793910", "revid": "22356", "url": "https://it.wikipedia.org/wiki?curid=2793910", "title": "Kaprosuchus", "text": ""}
{"id": "2793911", "revid": "729019", "url": "https://it.wikipedia.org/wiki?curid=2793911", "title": "Type 92 Jy\u016b-Sokosha", "text": "Il Type 92 Jy\u016b-Sokosha \u00e8 stato un tankette progettato dall'Impero giapponese nei primi anni trenta per dotare le proprie forze armate di un veicolo pi\u00f9 mobile di un'autoblindo. Sviluppato dal Carden-Loyd britannico, il mezzo era poco corazzato e armato solo con mitragliatrici in calibro 7,7\u00a0mm e 13,2\u00a0mm; la produzione fu lenta e distribuita in diversi anni, totalizzando meno di 170 esemplari. Pensato soprattutto per la ricognizione, nelle rare occasioni in cui fu impiegato in battaglia il Type 92 evidenzi\u00f2 numerosi limiti (vulnerabilit\u00e0 alle armi portatili, difficolt\u00e0 di brandeggio delle armi poste nello scafo, equipaggio troppo ridotto) e verso la fine degli anni trenta cominci\u00f2 a essere rimosso dalla prima linea. Sul suo scafo e meccanica fu basato un carro armato anfibio che, per\u00f2, non ebbe ulteriori evoluzioni.\nStoria.\nSviluppo.\nAlla fine della prima guerra mondiale molte nazioni europee iniziarono a meccanizzare le proprie cavallerie introducendo l'uso di autoblindo ruotate, e ben presto anche l'impero giapponese segu\u00ec questa soluzione. Il tipo di veicolo si dimostr\u00f2 per\u00f2 inadatto al principale teatro d'operazione dell'esercito nipponico (la Cina nordorientale), povero di strade e dal terreno sconnesso: perci\u00f2 durante gli anni venti la scuola di cavalleria nella prefettura di Chiba test\u00f2 numerosi mezzi leggeri importati per ricavare un'autoblindo di concepimento nazionale. Dal 1929 gli studi si concentrarono sul mezzo britannico Carden-Loyd Mk VI tankette, che fuoristrada aveva dato prova di buone capacit\u00e0; il prototipo fu pronto nel 1932 e lo stesso anno fu accettato dall'esercito.\nSebbene dotato di cingoli e torretta completamente girevole, il Type 92 non ricevette la qualifica di \"Kei Sensha\", ovvero \"carro leggero\" in lingua giapponese: all'epoca solo le truppe di fanteria potevano contare nel loro organico dei carri armati e il veicolo, essendo stato progettato per la cavalleria, fu denominato \"Jy\u016b-Sokosha\", espressione traducibile come \"veicolo corazzato pesante\" oppure \"autoblindo\".\nProduzione.\nLa fabbricazione ebbe inizio nel 1933 presso gli stabilimenti della Ishikawajima (odierna Isuzu) e prosegu\u00ec fino al tardo 1936 (oppure fino al 1940) mettendo in campo un totale di soli 167 esemplari, perch\u00e9 si verificarono spesso grattacapi tecnici e problemi meccanici; i mezzi raccolsero comunque ottime critiche per la loro utilit\u00e0 nelle zone senza strade della Cina e per la buona velocit\u00e0 massima di 40\u00a0km/h.\nImpiego operativo.\nNel marzo del 1933 due Type 92 della 1\u00aa Compagnia carri speciale del capitano Hyakutake presero parte all'occupazione della provincia del Jehol, a sud della Manciuria: coprirono 320 chilometri di distanza nell'arco di tre giorni, sostenendo anche brevi battaglie contro le forze cinesi. Si ebbero altri scontri di piccola entit\u00e0 che evidenziarono come i Type 92 venissero perforati dai proiettili per fucile, se ben sparati, e quanto fosse relativo il loro apporto in un combattimento. Nel 1937, quando scoppi\u00f2 la seconda guerra sino-giapponese, il Type 92 era ormai obsoleto e rimase nelle retrovie; fu sostituito da nuovi mezzi quali il carro armato leggero Type 95 Ha-Go o il tankette Type 97 Te-Ke.\nCaratteristiche.\nPoich\u00e9 era stato progettato per eseguire ricognizioni e al massimo rapide incursioni, il Type 92 fu equipaggiato con un motore da 6 cilindri in linea costruito dalla Ishikawajima in collaborazione con la Mitsubishi: l'apparato sviluppava 45\u00a0hp e permetteva di raggiungere su strade anche mal tenute la velocit\u00e0 di 40\u00a0km/h; l'autonomia arrivava a 200 chilometri. Era sistemato nel comparto posteriore dello scafo.\nLa sezione centrale ospitava l'equipaggio, composto da tre membri: il guidatore sedeva a sinistra, il capocarro prendeva posto nella torretta e il mitragliere era posizionato alla destra del pilota. Quest'ultimo doveva azionare una mitragliatrice Type 92 da 7,7\u00a0mm in casamatta, sistemazione che ne limitava il brandeggio. Fu comunque quasi subito sostituita da una mitragliatrice pesante in calibro 13,2\u00a0mm, detta anche questa \"Type 92\" e forse derivata da un progetto collaterale della Type 93, pari calibro e della stessa categoria ma in servizio con la Marina imperiale giapponese. Esemplari di tarda produzione furono addirittura dotati di un cannone da 20\u00a0mm Type 98 in casamatta. Il comandante, oltre a dare ordini e coordinarsi con i mezzi amici (senza neppure l'ausilio della radio), era l'unico operatore di una mitragliatrice Type 91 da 6,5\u00a0mm; anche quest'arma venne in seguito rimossa per adoperare una Type 92 da 7,7\u00a0mm.\nDiversamente dal prototipo, che presentava quattro piccole ruote portanti doppie, i modelli di serie ne avevano sei di dimensioni lievemente maggiori. Le sospensioni rimasero invece identiche: balestre semiellittiche per ogni coppia di ruote. L'impostazione si rivel\u00f2 in seguito poco felice, perci\u00f2 durante il ciclo di produzione le ruote furono portate a quattro, dipendenti da due carrelli; le sospensioni furono sostituite con bracci oscillanti longitudinali che vincolavano i carrelli a molle elicoidali e i doppi rulli tendicingolo furono ridotti a due, uno anteriore e uno centrale. La doppia ruota motrice e la trasmissione erano anteriori, quella di rinvio posteriore, doppia e adibita al controllo della tensione dei cingoli: il tipo usato era largo 190\u00a0mm e aveva una grossolana guida centrale a forma di dente per evitare che uscisse dal posto.\nAl fine di mantenere il peso del mezzo al di sotto delle 3-4 tonnellate era stata sacrificata la protezione, ottenuta per la maggior parte tramite rivettatura: lo scafo aveva corazze spesse al massimo 6\u00a0mm, valore che si raddoppiava per le parti frontali della torretta. Piastre cos\u00ec esigue non potevano garantire alcuna sopravvivenza nel remoto, ma pur sempre possibile caso, di uno scontro con un veicolo blindato, n\u00e9 avrebbero permesso un uso davvero proficuo del mezzo in quanto vulnerabile anche a fucili o mitragliatrici.\nVarianti.\nDal Type 92 Jy\u016b-Sokosha l'esercito trasse un prototipo di carro armato anfibio: chiamato con la sigla \"A-I-Go\", aveva uno scafo a tenuta stagna e una mitragliatrice Type 91 da 6,5\u00a0mm in torretta, il cui supporto poteva per\u00f2 ospitare armi fino a 13,2\u00a0mm di calibro. Per galleggiare disponeva di cassoni e si muoveva in acqua grazie a piccole eliche, mantenendo la stessa motorizzazione del mezzo base. L'interessante modello sperimentale non ebbe comunque seguito."}
{"id": "2793914", "revid": "106985705", "url": "https://it.wikipedia.org/wiki?curid=2793914", "title": "Tom James", "text": ""}
{"id": "2793916", "revid": "31886", "url": "https://it.wikipedia.org/wiki?curid=2793916", "title": "Georgia all'Eurovision Song Contest 2010", "text": "La Georgia ha selezionato il proprio brano rappresentante per l'Eurovision Song Contest 2010 tramite una selezione nazionale tenutasi il 27 febbraio 2010 presso la Tbilisi Event Hall di Tbilisi.\nLa selezione \u00e8 stata vinta dal brano \"Shine\", della cantante georgiana Sopho Nizharadze.\nOrganizzazione.\nDopo il ritiro nell'edizione 2009, a causa della guerra in Ossezia del Sud con la Russia, la Georgia ha confermato di voler prendere parte all'Eurovision Song Contest 2010.\nIl 16 gennaio 2010 \u00e8 stato annunciato che una giuria aveva selezionato internamente la cantante georgiana Sopho Nizharadze, mentre il brano sarebbe stato selezionato tra le proposte di autori georgiani e non.\nAll'Eurovision Song Contest.\nSopho Nizharadze di \u00e8 esibita con \"Shine\" durante la finale della selezione nazionale azera.\nLa Georgia si \u00e8 esibita nella seconda semifinale, dove si \u00e8 qualificata per la finale nella quale \u00e8 arrivata 9\u00aa."}
{"id": "2793918", "revid": "149485", "url": "https://it.wikipedia.org/wiki?curid=2793918", "title": "Ricorso in via pregiudiziale", "text": ""}
{"id": "2793923", "revid": "260676", "url": "https://it.wikipedia.org/wiki?curid=2793923", "title": "Palazzo Pretorio (Varese)", "text": "Il Palazzo del Pretorio \u00e8 situato nel cuore cittadino di Varese, in piazza del Podest\u00e0, a fianco a Palazzo Biumi. Il palazzo \u00e8 una delle poche testimonianze del passato comunale della citt\u00e0, resistito al progetto di urbanizzazione posto in essere all'inizio del Novecento.\nIl palazzo fu sede del pretorio e quindi del municipio di Varese per pi\u00f9 di trecento anni, fino al 1882, anno del trasferimento a Palazzo Estense. La sua edificazione voluta dalla comunit\u00e0 nel 1566, comincia nel 1570.\nLa piccola campana sul tetto viene collocata nel 1589. Serviva a convocare la popolazione in caso di riunioni d'interesse generale, a segnare l'ora del coprifuoco o di chiusura delle osterie.\nL'interno del palazzo mantiene tutt'oggi la forma originale cinquecentesca, mentre la facciata esterna e il porticato sono frutto di un restauro ottocentesco.\nNella piazzetta antistante trova collocamento il monumento in bronzo a Giuseppe Garibaldi e alla battaglia di Varese del 1859 (chiamato dai varesini Garibaldino), copia dell'originale custodito nella ex caserma Garibaldi.\nOggi \u00e8 sede del partito politico Lega Nord e di abitazioni private."}
{"id": "2793926", "revid": "599013", "url": "https://it.wikipedia.org/wiki?curid=2793926", "title": "Joe Zappala", "text": "Carriera.\nZappala inizia la sua carriera nella Yale University (NCAA) nel 2002. Dopo l'esperienza universitaria milita nelle serie minori nordamericane, come la ECHL e la CHL. Nella stagione 2008-2009 gioc\u00f2 in Austria nella seconda divisione con la maglia dell'EK Zell am See. In Italia venne chiamato nel corso della stagione 2009-10 dall'Hockey Club Asiago dove, anche grazie al suo fondamentale contributo nei playoff (16 punti in 14 incontri), vinse lo scudetto. Al termine di quella stagione, all'et\u00e0 di soli 27 anni, si ritir\u00f2 dall'attivit\u00e0 agonistica."}
{"id": "2793927", "revid": "1762097", "url": "https://it.wikipedia.org/wiki?curid=2793927", "title": "Steve Williams", "text": ""}
{"id": "2793929", "revid": "767487", "url": "https://it.wikipedia.org/wiki?curid=2793929", "title": "Azerbaigian ai XXI Giochi olimpici invernali", "text": "L'Azerbaigian ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 2 atleti."}
{"id": "2793930", "revid": "446353", "url": "https://it.wikipedia.org/wiki?curid=2793930", "title": "Episodi di Linda e il brigadiere (seconda stagione)", "text": "La seconda stagione di Linda e il brigadiere, dal titolo Linda e il brigadiere 2, and\u00f2 in onda in prima visione su Rai 1 nel 1998.\nIl fratello di Linda.\nLinda indaga sull'omicidio di un commercialista: il principale indiziato \u00e8 un giovane architetto. Spinto dall'incontro con una vecchia fiamma, interviene il brigadiere Fogliani, deciso a dimostrare l'innocenza di un ragazzo che potrebbe essere suo figlio.\nIl cappotto scambiato.\nFogliani ha promesso di non interferire pi\u00f9 nelle indagini della figlia Linda. Ma un cappotto infilato per sbaglio ed una pistola che ha sparato di recente sono elementi troppo ghiotti per un segugio della vecchia scuola come lui.\nLa pensione rubata.\nUna misteriosa cassetta di tartufi bianchi \u00e8 lo spunto per indagare su una rapina alla posta. Padre e figlia conducono in coppia questa complicata indagine: il primo rivuole la sua pensione, la seconda deve vendicare il suo capo, ferito dai banditi.\nL'occhio discreto.\nIl brigadiere Fogliani non si rassegna alla pensione: apre allora la sua agenzia investigativa. Il primo caso riguarda un cane avvelenato: un'inchiesta che presto si complica, intersecandosi con quella condotta da Linda sulla misteriosa morte di una cameriera."}
{"id": "2793931", "revid": "6923", "url": "https://it.wikipedia.org/wiki?curid=2793931", "title": "Sippar", "text": "Sippar (in sumero Zimbir, pronuncia \"sippir\", che significa: \"citt\u00e0 uccello\") fu un'antica citt\u00e0 mesopotamica, di cultura prima sumerica e poi babilonese.\nSorgeva nel sito del moderno Tell Abu Habbah (Governatorato di Babilonia), sulla riva orientale del fiume Eufrate, nel punto in cui i due fiumi Tigri ed Eufrate, nel loro scorrere, pi\u00f9 si avvicinano fra loro (a circa 60\u00a0km a nord di Babilonia e 30\u00a0km a sudovest di Baghdad).\nLa sua posizione ne giustifica la sua vocazione prettamente commerciale (una specie di Samarcanda mesopotamica).\nGli antichi egizi chiamavano Sippar \"Tephzer\".\nSi \u00e8 ipotizzato che Sippar corrisponda alla biblica Sepharvaim del Vecchio Testamento, ove si allude alle due parti della citt\u00e0 nella sua forma duale.\nStoria.\nSebbene nel sito siano state ritrovate migliaia di tavolette cuneiformi, si sa relativamente poco della storia di Sippar.\nCome spesso accadeva in Mesopotamia, era parte di un sistema di due citt\u00e0, separate da un fiume.\nSippar sorgeva sulla sponda orientale dell'Eufrate, mentre la sua citt\u00e0 gemella, Sippar-Amnanum (odierno Tell ed-D\u00ear), sorgeva sulla sponda occidentale, a circa 7\u00a0km di distanza.\nAnche se i ritrovamenti ceramici indichino che il sito di Sippar era gi\u00e0 in uso nel periodo di Uruk, un'occupazione stabile e sostanziale avvenne solamente nel periodo protodinastico del III millennio a.C., nel periodo antico-babilonese del II millennio a.C. e in epoca neobabilonese del I millennio a.C.; a livelli inferiori il sito fu continuato ad essere usato fino nelle et\u00e0 achemenide, seleucide e partica.\nSippar fu luogo di culto del dio del sole (sumero \"Utu\", accadico \"\u0160ama\u0161\") e la sede del suo tempio \"E-babbara\".\nSovrani di Sippar.\nNella lista reale sumerica si cita un re di Sippar, En-men-dur-ana, fra i sovrani della regione del periodo protodinastico, ma di lui non \u00e8 stata ancora ritrovata alcuna testimonianza epigrafica.\nSumu-la-El di Babilonia ricorda che, nel suo ventinovesimo anno di regno, costru\u00ec le mura di Sippar.\nAlcuni anni pi\u00f9 tardi, Hammurabi di Babilonia riporta di aver gettato le fondamenta delle mura di Sippar nel suo XXIII anno di regno e di aver nuovamente lavorato sulle mura nel suo XLIII anno di regno.\nIl suo successore a Babilonia, Samsu-iluna intervenne sulle mura di Sippar nel suo I anno di regno.\nLe mura della citt\u00e0, essendo state realizzate tipicamente con mattoni di fango, richiedevano molte attenzioni.\nRegistrazioni di Nabucodonosor II e Nabonedo riportano che essi ripararono il tempio di \u0160ama\u0161 \"E-babbara\".\nCongetture dell'antichit\u00e0 su Sippar.\nBerosso riporta che Ziusudra (o Xisuthros), il \"No\u00e8 caldeo\" della mitologia sumera, seppell\u00ec i registri del mondo antidiluviano a Sippar, forse perch\u00e9 si riteneva che il nome di Sippar fosse correlato a \"sipru\", \"una scrittura\". \nSecondo Abideno, Nabucodonosr II fece scavare un grande bacino nei dintorni.\nPlinio il Vecchio (\"Naturalis Historia\" 6.30.123) menziona una setta (o una scuola) caldea chiamata gli \"Hippareni\". Si \u00e8 spesso ipotizzato che questo nome faccia riferimento a Sippar (soprattutto per il fatto che anche le altre due scuole citate sembrano essere chiamate da nomi di citt\u00e0: gli \"Orcheni\" da Uruk e i \"Borsippeni\" da Borsippa), ma questa ipotesi non \u00e8 universalmente accettata.\nArcheologia.\nIl sito archeologico di Tell Abu Habba misura oltre 1 chilometro quadrato.\nIn esso i primi scavi furono compiuti da Hormuzd Rassam tra il 1880 e il 1881 per conto del British Museum in una campagna di scavo che dur\u00f2 18 mesi.\nIn questa campagna furono recuperate decine di migliaia di tavolette, tra le quali vi \u00e8 la Tavoletta di \u0160ama\u0161 nel Tempio di \u0160ama\u0161/Utu.\nLa maggior parte delle tavolette erano in neo-babilonese.\nIl tempio era stato menzionato sin dal XVIII anno di regno di Samsu-iluna di Babilonia, che riporta di aver restaurato \"Ebabbar, il tempio di \u0160ama\u0161 a Sippar\", assieme alla ziggurat della citt\u00e0.\nLe tavolette che furono consegnate al British Museum sono tuttora studiate.\nCome accadeva spesso ai primordi dell'Archeologia, i diari di scavi non furono tenuti, n\u00e9 tantomeno i punti esatti di rinvenimento. Questo rende difficile distinguere con certezza le tavolette che provenivano da Sippar-Amnanum rispetto a quelle provenienti da Sippar.\nAltre tavolette provenienti da Sippar furono acquistate nel libero mercato in quel periodo e finirono in posti quali il British Museum e l'Universit\u00e0 di Pennsylvania.\nDal momento che il sito \u00e8 relativamente vicino a Baghdad, esso era un bersaglio popolare per gli scavi clandestini.\nNel 1894, Sippar fu brevemente scavata da Jean-Vincent Scheil.\nLe tavolette recuperate, principalmente in antico babilonese, furono destinate al Museo di Istanbul.\nIn tempi moderni, il sito fu scavato da una missione belga dal 1972 al 1973.\nGli archeologi iracheni del College of Arts dell'Universit\u00e0 di Baghdad, guidati da Walid al-Jadir con Farouk al-Rawi, hanno scavato a Tell Abu Habbah dal 1977 fino al presente in 24 stagioni.\nDopo il 2000, ad essi si un\u00ec l'Istituto archeologico germanico."}
{"id": "2793933", "revid": "59976", "url": "https://it.wikipedia.org/wiki?curid=2793933", "title": "Info microcella", "text": ""}
{"id": "2793941", "revid": "1573940", "url": "https://it.wikipedia.org/wiki?curid=2793941", "title": "Styloctenium", "text": "Styloctenium () \u00e8 un genere di pipistrello della famiglia degli Pteropodidi. \nDescrizione.\nDimensioni.\nAl genere Styloctenium appartengono pipistrelli di medie dimensioni con la lunghezza dell'avambraccio tra i 103,2 e i 114\u00a0mm.\nCaratteristiche craniche e dentarie.\nIl cranio \u00e8 simile a quello del genere \"Pteropus\", con la parte posteriore della scatola cranica fortemente tubulare e la regione occipitale inclinata verso il basso. I canini sono diritti e appuntiti. Il secondo premolare superiore \u00e8 spesso deciduo.\nSono caratterizzati dalla seguente formula dentaria:\nAspetto.\nSono caratterizzati da una striatura facciale pi\u00f9 chiara, che all'interno della famiglia, si riscontra soltanto nel genere \"Neopteryx\" e nelle due specie \"P. personatus\" e \"P. capistratus\". Il secondo dito della mano \u00e8 munito di un'unghia. Le membrane alari sono attaccate sul dorso e sul secondo dito del piede. L'uropatagio ed il calcar sono scarsamente sviluppati. La coda \u00e8 sempre mancante.\nDistribuzione e habitat.\nIl genere \u00e8 diffuso sull'isola di Mindoro, nelle Filippine, l'Isola di Sulawesi ed alcune isole vicine.\nTassonomia.\nIl genere \u00e8 composto da 2 specie:"}
{"id": "2793942", "revid": "599013", "url": "https://it.wikipedia.org/wiki?curid=2793942", "title": "Vince Bellissimo", "text": "Carriera.\nVince Bellissimo, fratello di Daniel Bellissimo, inizi\u00f2 la sua carriera nel 2001 con i Topeka Scarecrows in USHL. Dopo alcune stagioni in America trascorse presso formazioni dell'AHL e della ECHL approd\u00f2 nel 2007 in Europa nella DEL con l'ERC Ingolstadt. Dopo due brevi esperienze in Finlandia e in Austria nel 2009 fece ritorno a Ingolstadt. Nel corso della stagione 2009-10 arriv\u00f2 in Italia chiamato a vestire la maglia dell'Hockey Club Asiago dove giocava gi\u00e0 il fratello Daniel. Dopo aver vinto il titolo con l'Asiago, per motivi familiari l'anno seguente decise di tornare in Nordamerica presso i Las Vegas Wranglers."}
{"id": "2793944", "revid": "1544245", "url": "https://it.wikipedia.org/wiki?curid=2793944", "title": "Serbia all'Eurovision Song Contest 2010", "text": "La Serbia ha selezionato il suo rappresentante attraverso una selezione nazionale. L'autore dei tre brani che hanno gareggiato il 13 marzo 2010 \u00e8 il musicista Goran Bregovi\u0107 (durante l'Eurovision Song Contest 2008, tenutosi in Serbia, \u00e8 stato il direttore dell\"'Orchestra per matrimoni e funerali\", \"interval act\" della finale). Alla fine della competizione Milan Stankovi\u0107 \u00e8 stato selezionato per rappresentare la Serbia con la canzone \"Ovo Je Balkan\" (Questi sono i Balcani).\nAll'Eurovision Song Contest.\nLa Serbia ha gareggiato nella prima semifinale, il 25 maggio 2010, esibendosi tra i primi otto, classificandosi 5\u00aa con 79 punti e avanzando verso la finale.\nIn finale, con 72 punti, ottiene un 13\u00ba posto."}
{"id": "2793956", "revid": "106985766", "url": "https://it.wikipedia.org/wiki?curid=2793956", "title": "Steve Williams (canottiere)", "text": ""}
{"id": "2793957", "revid": "120926797", "url": "https://it.wikipedia.org/wiki?curid=2793957", "title": "Episodi di Linda e il brigadiere (terza stagione)", "text": "La terza stagione di \"Linda e il brigadiere, dal titolo Linda, il brigadiere e...\", and\u00f2 in onda in prima visione su Rai 1 nel 2000.\nDopo la morte della figlia Linda, nella vita del brigadiere Fogliani entra un'altra Linda, la sua nuova assistente all'agenzia investigativa che sogna di diventare commissario di Polizia; i due finiranno puntualmente per interferire con le indagini della Polizia e avvicineranno Linda al questore Torrigiani. A complicare il tutto arriver\u00e0 anche la folcloristica madre di Torrigiani.\nIl destino del Brigadiere.\nSono passati due anni dalla fine della seconda serie. Linda Fogliani \u00e8 morta nell'adempimento del suo dovere di poliziotta e il padre, continuando a gestire l'Agenzia investigativa l'Occhio Discreto, si imbatte in una graziosa e atletica ragazza. Si chiama anche lei Linda e vuole diventare Commissario di Polizia. Il Brigadiere l'assume e se la prende in casa, affrontando insieme il caso di una domestica indiana che sospetta che il marito la tradisca. Il Brigadiere e Linda subito si imbattono nel delitto di una modella, delitto del quale viene accusato proprio il domestico indiano. Tra escort d'alto bordo, miliardari filantropi e avvizzite dame di carit\u00e0, Linda e il Brigadiere daranno un contributo risolutivo al Vice Questore Torrigiani nel risolvere il caso. Al Commissariato intanto Giuliani e De Santis sono affiancati dal nuovo Ispettore Tucci che prende il posto di Sanna, anch'esso con moglie netturbina. \nGuest star Valeria D'Obici, in una delle sue ultime apparizioni televisive, e Mariano Rigillo, mentre in un ruolo secondario la Scianel di Gomorra, Cristina Donadio.\nIl ladro di polli.\nLinda collabora alla piccola indagine del brigadiere, cos\u00ec si ritrova a fare la cameriera - come \"infiltrata\" - in un agriturismo dove si sospetta che operi un ladro di galli di razza. Linda incontra cos\u00ec Torrigiani, all'agriturismo per partecipare al pranzo di nozze di un vecchio amico, il giudice Rogora. E l\u00ec, alla fine del pranzo, il testimone di nozze - l'avvocato Bertini - viene ucciso. I sospetti cadono sul Principe Bandinelli, proprietario dell'azienda agricola, gelosissimo della moglie che sembra se la intendesse con la vittima. Ma il caso \u00e8 pi\u00f9 complicato del previsto. Linda rimane a fare la cameriera all'agriturismo per continuare a tenere d'occhio Angelo, nipote del Principe, che fa da alibi alla giovane e bella zia. Il ragazzo ha il vizietto delle carte, e improvvisamente si ritrova a disporre di un sacco di soldi coi quali paga i debiti di gioco.La resistenza iniziale di Torrigiani ad indagare sull'amico giudice sospettato di strane connivenze con la vittima - avvocato della criminalit\u00e0 - finisce nel momento in cui scopre una dolorosa verit\u00e0: anche il giudice Rogora \u00e8 un corrotto. Per Torrigiani \u00e8 un colpo durissimo, l'idea del vecchio amico onesto e retto crolla. Ma reagisce, e decide di perseguirlo. Purtroppo anche il giudice viene ucciso, e Torrigiani si ritrova in un vicolo cieco. Ma riprende definitivamente in mano la situazione quando scopre che la verit\u00e0 su quegli omicidi \u00e8 nascosta nel suo passato. Grazie a questa dolorosa, e coraggiosa ricerca a ritroso, Torrigiani, con la preziosa collaborazione del brigadiere e di Olga, riesce a risolvere il caso e a salvare Linda da morte sicura.\nNell'episodio Giancarlo Previati e in un piccolo ruolo da malfattore Max Paiella."}
{"id": "2793958", "revid": "142475", "url": "https://it.wikipedia.org/wiki?curid=2793958", "title": "Gombo", "text": ""}
{"id": "2793962", "revid": "1305772", "url": "https://it.wikipedia.org/wiki?curid=2793962", "title": "Slovenia all'Eurovision Song Contest 2010", "text": "La Slovenia ha organizzato ancora una volta l'EMA per selezionare il suo rappresentante all'Eurovision Song Contest 2010. La semifinale, alla quale hanno partecipato 14 artisti emergenti, si \u00e8 tenuta il 20 febbraio: i sette vincitori si sono uniti ai sette artisti conosciuti scelti da una giuria interna, entrando in competizione con questi il 21 febbraio.\nAll'Eurofestival.\nLa Slovenia garegger\u00e0 in una delle due semifinali, il 25 e 27 maggio."}
{"id": "2793963", "revid": "1566286", "url": "https://it.wikipedia.org/wiki?curid=2793963", "title": "Pina Renzi", "text": "Biografia.\nAttiva dai primi anni trenta a tutti gli anni cinquanta, \u00e8 stata interprete di spettacoli di rivista, film commedia e, a fine carriera, anche di musicarelli\nDebutta nel teatro come attrice giovane nel 1926 nella Compagnia di Luigi Carini, per passare con Mario Mattoli negli spettacoli \"Za-Bum\", sar\u00e0 poi con Anna Magnani nella Compagna di riviste dirette da Michele Galdieri.\nHa debuttato nel cinema nel 1933 in \"Non son gelosa\", di Carlo Ludovico Bragaglia. Nel 1942 si \u00e8 cimentata nella regia di \"Cercasi bionda bella presenza\", film scritto da Vittorio Metz e girato a Torino negli stabilimenti Fert, senza dare per\u00f2 seguito a questo tipo di attivit\u00e0.\nNel 1944 con Nino Besozzi ha partecipato allo spettacolo di Garinei e Giovannini \"Cantachiaro\".\n\u00c8 stata molto attiva alla radio sia nella prosa dell'EIAR poi Rai, che in programmi di variet\u00e0 dove ha interpretato spesso parti in dialetto lombardo. Ha avuto anche una breve esperienza in televisione, per la quale ha interpretato anche alcuni caroselli"}
{"id": "2793967", "revid": "1573940", "url": "https://it.wikipedia.org/wiki?curid=2793967", "title": "Ab Pakhsh", "text": "\u0100b Pakhsh (farsi \u0622\u0628 \u067e\u062e\u0634) \u00e8 il capoluogo della circoscrizione omonima dello shahrest\u0101n di Dashtestan, nella provincia di Bushehr, Iran. "}
{"id": "2793969", "revid": "1793900", "url": "https://it.wikipedia.org/wiki?curid=2793969", "title": "Icosium", "text": ""}
{"id": "2793972", "revid": "1634976", "url": "https://it.wikipedia.org/wiki?curid=2793972", "title": "Marchesato di Mantova", "text": "Il Marchesato di Mantova fu uno stato preunitario italiano. Posto sotto la sovranit\u00e0 dei Gonzaga fin dalla sua erezione nel 1433, fu ulteriormente promosso a ducato nel 1530.\nStoria.\nNel 1274 Pinamonte Bonacolsi prese il potere della citt\u00e0 di Mantova come Capitano del Popolo. La sua casata govern\u00f2 Mantova per un secolo, rendendola prospera e ricca di bellezze artistiche.\nIl 16 agosto 1328 Rinaldo Bonacolsi, ultimo della dinastia, fu ucciso da Luigi Gonzaga con l'appoggio di Cangrande I della Scala, signore di Verona. Il Gonzaga venne eletto Capitano del Popolo nel 1328. Iniziava con lui il dominio della famiglia Gonzaga sulla citt\u00e0 che sar\u00e0 destinato a durare quattrocento anni. Per volere di Luigi vennero costruite nuove mura e diede impulso all'architettura della citt\u00e0. Gli succedette il figlio Guido che fu impegnato a difendere la citt\u00e0 dagli attacchi dei Visconti. Ludovico I, elimin\u00f2 molti dei suoi parenti e strinse amicizia con i Visconti di Milano. Facendo sposare il figlio Francesco, IV capitano del popolo, ad Agnese Visconti, figlia del potente Bernab\u00f2.\nIl Marchesato di Mantova ebbe inizio con Gianfrancesco I Gonzaga che, con il pagamento di 12.000 fiorini d'oro, nel 1433 venne nominato primo marchese dall'Imperatore Sigismondo, del quale aveva fatto sposare la nipote Barbara di Brandeburgo con il suo primogenito. Iniziava con Gianfrancesco l'espansione territoriale della famiglia, sino ad occupare alcune terre di confine dell'odierno Alto Mantovano, tolte ai bresciani, e i territori di Ostiano e Isola Dovarese, strappate ai cremonesi.\nLo stemma dei Gonzaga si arricch\u00ec della \"croce in rosso accantonata dalle quattro aquile\".\nDal 1444 al 1478 govern\u00f2 Ludovico III che segn\u00f2 un primo culmine nella vita artistica cittadina. Alla sua corte furono chiamati artisti di rilievo come Andrea Mantegna, Luca Fancelli e Leon Battista Alberti che lasciarono un marchio indelebile nella storia di Mantova.\nNel suo breve marchesato (1478-1484) Federico I consolid\u00f2 la linea di amicizia con gli Sforza, militando anche come comandante delle truppe milanesi.\nIl quarto marchese, Francesco II, rinnov\u00f2 l'alleanza con gli Estensi grazie al matrimonio con Isabella d'Este, una delle donne pi\u00f9 importanti del Rinascimento e del mondo culturale italiano del suo tempo.\nCon Federico II, succeduto al padre Francesco come quinto ed ultimo marchese di Mantova nel 1519, la citt\u00e0 conobbe un altro periodo di splendore. Di lui si ricorda l'edificazione di Palazzo Te ad opera di Giulio Romano e l'abbellimento del Palazzo Ducale.\nCon Federico terminava la storia del Marchesato di Mantova, durata un secolo e prendeva vita il 25 marzo 1530, con la nomina dalle mani dell'imperatore Carlo V, il Ducato di Mantova, destinato a durare sino al 1708."}
{"id": "2793977", "revid": "256896", "url": "https://it.wikipedia.org/wiki?curid=2793977", "title": "Gondola d'oro", "text": ""}
{"id": "2793989", "revid": "29848876", "url": "https://it.wikipedia.org/wiki?curid=2793989", "title": "Igilgili", "text": ""}
{"id": "2793990", "revid": "110157", "url": "https://it.wikipedia.org/wiki?curid=2793990", "title": "Dora 2010", "text": "La diciottesima edizione del Dora si \u00e8 tenuta il 5 e 6 marzo 2010 presso l'albergo Quarnero di Abbazia e ha selezionato il rappresentante della Croazia all'Eurovision Song Contest 2010.\nLe vincitrici sono state le Feminnem con \"Lako je sve\".\nOrganizzazione.\nL'emittente ha ricevuto 200 candidature tra il 27 novembre e il 15 dicembre 2009, selezionando 16 di essi per la semifinale, mentre i rimanenti 8 sono qualificati direttamente per la finale.\nL'evento si \u00e8 articolato in una semifinale e una finale, tenute rispettivamente il 5 e 6 marzo 2010. Le due serate sono state ospitate dalla sala cristallo dell'albergo Quarnero di Abbazia, nella regione litoraneo-montana.\nPartecipanti.\nLa lista dei partecipanti, in ordine alfabetico, annunciati dall'emittente il 29 dicembre 2009 e l'8 gennaio 2010:\nSemifinale.\nLa semifinale si \u00e8 tenuta alle 20:15 (UTC+1) del 5 marzo 2010 presso la sala cristallo dell'albergo Quarnero di Abbazia ed \u00e8 stata trasmessa dal vivo su HRT 2.\nDei 16 partecipanti, 8 si sono qualificati per la finale: le Feminnem, i Valungari, i Klapa Iskon, Carla Belovari, le Swing Mamas, Doris Teur, Franko Krajcar e Giuliano.\nFinale.\nLa finale si \u00e8 tenuta alle 20:15 (UTC+1) del 6 marzo 2010 presso la sala cristallo dell'albergo Quarnero di Abbazia ed \u00e8 stata trasmessa dal vivo su HRT 1 e sul sito \"eurovision.tv\".\nAll'Eurovision Song Contest.\nVerso l'evento.\nIl 4 febbraio 2010 si \u00e8 tenuto il sorteggio che ha determinato la composizione delle due semifinali. La Croazia \u00e8 stata sorteggiata per partecipare nella seconda met\u00e0 della seconda semifinale, venendo poi posta al 15\u00ba posto nell'ordine di esibizione, dopo i ciprioti Jon Lilygreen &amp; The Islanders e prima della georgiana Sopho Nizharadze.\nArrivate ad Oslo le Feminnem sono state accolte presso l'ambasciata croata in Norvegia.\nLe Feminnem hanno affrontato le prove per l'esibizione il 19 e il 23 maggio 2010.\nPerformance.\nLa Croazia si \u00e8 esibita 15\u00aa nella seconda semifinale, classificandosi 13\u00aa con 33 punti e non qualificandosi per la finale.\nI colori predominanti sul palco sono stati il blu e, al momento dell'ultimo ritornello, il rosso. Le tre cantanti si sono esibite in lunghi vestiti rosa.\nTrasmissione dell'evento e commentatori.\nL'intero evento \u00e8 stato trasmesso su HRT 1 con il commento di Du\u0161ko \u010curli\u0107. I punti assegnati in finale sono stati annunciati da Mila Horvat."}
{"id": "2793991", "revid": "112134783", "url": "https://it.wikipedia.org/wiki?curid=2793991", "title": "Lira biafrana", "text": "La lira biafrana fu la valuta utilizzata dal 1967 al 1970 dalla repubblica del Biafra, stato secessionista della Nigeria. Le prime banconote ad essere emesse furono quelle da 5 scellini e da 1 lira, nel 1967. Successivamente, nel 1969, furono emesse le monete da 3 e 6 pence e da 1 e 2,5 scellini, coniate tutte in alluminio. Nel 1968 fu stampata una seconda serie di banconote dal valore di 5 e 10 scellini e di 1, 5 e 10 lire."}
{"id": "2793992", "revid": "1573940", "url": "https://it.wikipedia.org/wiki?curid=2793992", "title": "Dobsonia", "text": "Dobsonia \u00e8 un genere di pipistrelli della famiglia degli Pteropodidi, comunemente noti come \"pipistrelli della frutta dal dorso nudo\".\nDescrizione.\nDimensioni.\nAl genere Dobsonia appartengono pipistrelli di medio-grandi dimensioni con la lunghezza dell'avambraccio tra gli 86,5\u00a0mm di \"D. minor\" e i 162\u00a0mm di \"D. magna\", la lunghezza della testa e del corpo tra 102 e 242\u00a0mm, la lunghezza della coda tra 13 e 39\u00a0mm e un peso fino a 600\u00a0g. \nCaratteristiche craniche e dentarie.\nIl cranio presenta un rostro molto accorciato, le ossa pre-mascellari ridotte e una bolla timpanica relativamente grande. Gli incisivi superiori sono separati dai canini, i quali sono robusti e inclinati in avanti.\nSono caratterizzati dalla seguente formula dentaria:\nAspetto.\nLa pelliccia \u00e8 corta. Le parti ventrali variano dal marrone scuro al giallo-verdastro. In alcune forme appare una tinta insolitamente verde oliva brillante, la quale tende a svanire dopo la morte dell'esemplare. La testa \u00e8 scura, abbastanza robusta, compatta e ricoperta di pochi peli sparsi. Le orecchie sono lunghe ed appuntite. Il secondo dito \u00e8 privo dell'artiglio, mentre le membrane alari sono attaccate sulla spina dorsale, dando l'impressione di una schiena nuda e posteriormente al primo o al secondo dito del piede. La coda \u00e8 sempre presente, poco pi\u00f9 corta del piede. La tibia \u00e8 priva di peli. Il calcar \u00e8 ben sviluppato, mentre l'uropatagio \u00e8 ridotto ad una sottile membrana lungo gli arti inferiori.\nDistribuzione e habitat.\nIl genere \u00e8 diffuso nell'Ecozona australasiana: dall'isola di Sulawesi fino alle isole Salomone ad est, l'arcipelago delle Filippine a nord e la Penisola di Capo York in Australia a sud.\nTassonomia.\nIl genere \u00e8 stato suddiviso da Andersen, in funzione delle caratteristiche morfologiche, craniche e dentarie, nelle seguenti specie."}
{"id": "2794000", "revid": "118160238", "url": "https://it.wikipedia.org/wiki?curid=2794000", "title": "Sa'adabad", "text": "Sa'ad\u0101b\u0101d (farsi \u0633\u064e\u0639\u062f\u0622\u0628\u0627\u062f) \u00e8 il capoluogo della circoscrizione omonima dello shahrest\u0101n di Dashtestan, nella provincia di Bushehr. "}
{"id": "2794005", "revid": "29849185", "url": "https://it.wikipedia.org/wiki?curid=2794005", "title": "Rusadir", "text": ""}
{"id": "2794006", "revid": "307923", "url": "https://it.wikipedia.org/wiki?curid=2794006", "title": "Tattoo (Le bizzarre avventure di JoJo)", "text": ""}
{"id": "2794013", "revid": "307923", "url": "https://it.wikipedia.org/wiki?curid=2794013", "title": "Padre Sticks", "text": ""}
{"id": "2794014", "revid": "339392", "url": "https://it.wikipedia.org/wiki?curid=2794014", "title": "Massa e Carrara", "text": ""}
{"id": "2794016", "revid": "115768888", "url": "https://it.wikipedia.org/wiki?curid=2794016", "title": "Cascina Mongiardino", "text": "La cascina Mongiardino \u00e8 una cascina nel comune italiano di Villanova del Sillaro, in Lombardia. Costitu\u00ec un comune autonomo fino al 1878.\nStoria.\nMongiardino \u00e8 un piccolo borgo agricolo di antica origine. Il territorio comunale comprendeva le frazioni di Agugera e Monticelli.\nIn et\u00e0 napoleonica (1809-16) Mongiardino fu frazione di Fissiraga, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 358 abitanti. Due anni dopo assunse la denominazione di \"Mongiardino Sillaro\", per distinguersi da altre localit\u00e0 omonime.\nNel 1878 il comune di Mongiardino Sillaro fu aggregato al comune di Villanova del Sillaro."}
{"id": "2794025", "revid": "11959", "url": "https://it.wikipedia.org/wiki?curid=2794025", "title": "Accordi di Ta'if", "text": "Gli Accordi di \u1e6c\u0101\u02beif costituiscono un trattato inter-libanese destinato a mettere fine alla guerra civile in Libano che si \u00e8 sviluppata tra il 1975 e il 1990.\nStoria.\n I negoziati a \u1e6c\u0101\u02beif in Arabia Saudita sono stati il risultato degli sforzi politici di un comitato composto da re Hasan II del Marocco, da re Fahd dell'Arabia Saudita e dal presidente algerino Sh\u0101dhl\u012b Benjed\u012bd, col sostegno ufficioso della diplomazia degli Stati Uniti d'America. L'accordo fu stipulato il 22 ottobre 1989 e venne ratificato dal Parlamento libanese il 5 novembre dello stesso anno, divenendo parte integrante della Costituzione libanese.\nEsso prevedeva il disarmo di tutte le milizie libanesi, sia cristiane sia musulmane. Nell'ottobre dello stesso anno il Primo ministro, il gen. Michel Aoun, cerc\u00f2 di applicarlo, e di estendere il controllo dell'esercito alle regioni cristiane controllate dalle Forze Libanesi, con cui si scontr\u00f2, come pure si urt\u00f2 col rifiuto delle milizie sciite di Hezbollah. L'invasione del Kuwait da parte dell'Iraq ne affrett\u00f2 il tramonto politico: gli USA dettero il via libera allora alla Siria in cambio del suo sostegno alla guerra del Golfo. La guerra civile fin\u00ec cos\u00ec nell'ottobre 1990 con l'allontanamento del gen. Aoun, a seguito di un'offensiva condotta dall'esercito siriano delle FAD, che di fatto pose fine alla guerra civile, con il paese ormai sotto controllo siriano.\nCon gli accordi di \u1e6c\u0101\u02beif furono infine riequilibrati i rapporti di forza per l'Assemblea tra le confessioni maggiori, previsti dal Patto Nazionale del 1943, che fecero in modo che il numero di deputati musulmani fosse, a partire dalle successive elezioni, pari al numero dei deputati cristiani, aumentando i poteri e le prerogative del Primo ministro a scapito del Presidente della repubblica. Furono portati i seggi parlamentari da 99 a 128. Venne previsto anche un nuovo organo, il \"Consiglio costituzionale libanese\", composto da 10 membri, 5 eletti dal Parlamento e 5 dal consiglio dei ministri, il cui ruolo si decise fosse quello di controllare la costituzionalit\u00e0 delle leggi e garantire il rispetto e l'integrit\u00e0 delle istituzioni, in particolare l'equilibrio tra i poteri, istituito nel 1993 .\nGli Accordi di \u1e6c\u0101\u02beif furono seguiti dalla firma nel 1991 di un Trattato di fratellanza, di cooperazione e di coordinamento fra Libano e Siria. \nLe reazioni agli Accordi.\nI deputati libanesi, eletti nel lontano 1972, negoziarono nella citt\u00e0 saudita di \u1e6c\u0101\u02beif gli accordi che avrebbero messo fine alla guerra, sotto l'egida di una commissione tripartita araba formata dall'Arabia Saudita, dal Marocco e dall'Algeria. Il gen. Aoun rifiut\u00f2 l'accordo e sciolse il Parlamento libanese.\nAl momento dell'entrata in vigore degli Accordi, alcuni oppositori libanesi li denunciarono, dal momento che essi erano stati firmati durante l'ingombrante occupazione di fatto siriana del Libano (malgrado i militari di Hafiz al-Assad figurassero come Forza Araba di Dissuasione) e, per di pi\u00f9, da un Parlamento in \"prorogatio\" da 15 anni. Fra costoro figurava il generale maronita Michel Aoun, all'epoca Primo ministro ad interim (il Patto Nazionale del 1943 esigeva invece un Primo ministro sunnita), nonch\u00e9 comandante in capo dell'esercito libanese. Due cariche illegittime che rendevano di fatto implausibili le sue obiezioni.\nL'evoluzione degli Accordi.\nI punti trattati nell'accordo sono rimasti tuttora in parte lettera morta. Da un lato le truppe siriane hanno lasciato il Libano solo nel 2005, dopo le grandi manifestazioni seguite all'assassinio del Primo ministro Raf\u012bq al-\u1e24ar\u012br\u012b e su forti pressioni internazionali, d'altro lato il Libano \u00e8 stato impegnato nel tentativo di disarmo dei vari gruppi armati che agivano del tutto fuori controllo nel Paese, come l'ELS (formazione armata alleata e addestrata da Israele), che si scioglie di fatto nel 2000, cos\u00ec come di numerose formazioni armate palestinesi che operavano all'interno e all'esterno dei campi-profughi. Queste ultime giustificavano il loro rifiuto di disarmare con la necessit\u00e0 di proteggersi da Israele. Infine, Hezbollah, che tuttora opera nel sud del Libano, col sostegno d'una parte della popolazione, anche se le sue azioni contro Israele hanno indotto alcuni osservatori (fra cui certi rappresentanti del governo libanese) a considerare che non si tratta di una milizia come tante altre ma di un movimento di resistenza, mentre al contrario una parte dell'opposizione libanese reputa che si tratti di una milizia che deve essere disarmata nel quadro degli Accordi di \u1e6c\u0101\u02beif: disarmo sul quale la maggior parte degli osservatori, ivi compreso Hezbollah, concordano una volta che sia chiuso lo scontro con Israele a proposito delle persone imprigionate a Sheb'a. La Siria, per quanto la riguarda, sostiene che in base agli Accordi di \u1e6c\u0101\u02beif, il suo ritiro dal Libano poteva essere deciso solo nel quadro di un accordo sul Libano, rifiutando pertanto fino al 2005 il ritiro dei suoi 14.000 soldati e dei suoi 4000 appartenenti ai servizi segreti, e ha deciso infine nel marzo del 2005 un ritiro totale (inclusi i suoi servizi segreti) che si \u00e8 completato il 26 aprile. Tuttavia gli Stati Uniti e l'ONU non credono affatto all'evacuazione dei servizi segreti siriani e annunciano missioni d'ispezione supplementari. Per finire, il ritorno dei profughi \u00e8 stato realizzato solo parzialmente, a causa di una carenza dei fondi destinati all'indennizzo, e solo a tratti, dal momento che il \u00abmescolamento\u00bb confessionale, utile ad abbandonare una concezione \"tribale\" dello Stato libanese, non era realizzabile senza generare nuove tensioni.\nAltri punti degli Accordi hanno avuto la possibilit\u00e0 del pari di essere applicati solo parzialmente o tardivamente, come il ritiro delle forze armate israeliane da alcune zone del Sud Libano, avvenuto solo nel 2000, fatta eccezione per il territorio contestato delle cosiddette Fattorie di Sheb'a."}
{"id": "2794027", "revid": "287204", "url": "https://it.wikipedia.org/wiki?curid=2794027", "title": "Mongiardino", "text": ""}
{"id": "2794028", "revid": "767487", "url": "https://it.wikipedia.org/wiki?curid=2794028", "title": "Matt Costa", "text": "Biografia.\nAgli inizi del 2003 la prima demo di Matt inizia e girare tra amici e conoscenti di Huntington Beach e dintorni. Una copia fin\u00ec tra le mani di Tom Dumont, chitarrista dei No Doubt. Dumont si offr\u00ec di registrargli delle altre demo nel suo studio. Le prime registrazioni portarono ad un demo di 5 tracce: \"Matt Costa EP\" distribuito dagli stessi Costa e Dumont. Phil Ek (Modest Mouse, The Shins) diede gli ultimi ritocchi, mixando le dodici tracce che sarebbero poi diventate Songs We Sing.\nMatt trascorse l'estate del 2005 aprendo il tour estivo di Jack Johnson. Ha anche fatto da spalla per artisti come Modest Mouse, Pinback, Bullit to Spill, Gomez, The Vandals, My Morning Jacket e Stone Gossard dei Pearl Jam. Matt si \u00e8 unito al tour europeo di Jack Johnson nel 2006. Ha contribuito alla colonna sonora di Sing-A-Longs and Lullabies for the Film Curious George, infatti la traccia \"Lullaby\" \u00e8 presa dal suo \"The Elasmosaurus EP\". Matt \u00e8 andato in tour per il Sud America nel novembre 2007 insieme con G. Love, Donavon Frankenreiter, Animal Liberation Orchestra e l'artista/fotografo Jay Alders."}
{"id": "2794030", "revid": "1573940", "url": "https://it.wikipedia.org/wiki?curid=2794030", "title": "Vahdattiyeh", "text": "Vahdatt\u012byeh (farsi \u0633\u0639\u062f\u0627\u0628\u0627\u062f) \u00e8 una citt\u00e0 dello shahrest\u0101n di Dashtestan, circoscrizione di Sa'ad\u0101b\u0101d, nella provincia di Bushehr. "}
{"id": "2794034", "revid": "72396", "url": "https://it.wikipedia.org/wiki?curid=2794034", "title": "Sitifis", "text": "Sitifis (), era un'antica citt\u00e0 romana, situata nell'odierna Algeria nordorientale, dove si trova S\u00e9tif, citt\u00e0 dell'Algeria. Venne fondata, insieme a Cuicul e Mopht, come colonia con il Colonia Augusta Nerviana Martialis Veteranorum Sitifensium fra il 96 ed il 98 durante il regno di Nerva, poi divenne capitale della Mauretania Sitifense all'epoca della Tetrarchia di Diocleziano."}
{"id": "2794037", "revid": "101175", "url": "https://it.wikipedia.org/wiki?curid=2794037", "title": "Kopron Team Scot", "text": ""}
{"id": "2794038", "revid": "1573940", "url": "https://it.wikipedia.org/wiki?curid=2794038", "title": "Dalaki", "text": "D\u0101lak\u012b (farsi \u062f\u0627\u0644\u06a9\u06cc) \u00e8 una citt\u00e0 dello shahrest\u0101n di Dashtestan, circoscrizione Centrale, nella provincia di Bushehr. "}
{"id": "2794041", "revid": "767487", "url": "https://it.wikipedia.org/wiki?curid=2794041", "title": "Rapporto Goldstone", "text": "Il Rapporto Goldstone \u00e8 un documento preparato per l'Onu dal magistrato sudafricano Richard J. Goldstone, di origini ebraiche, in collaborazione con un gruppo di avvocati, in seguito all'operazione militare israeliana Piombo fuso.\nIl rapporto Goldstone critica entrambi i contendenti per il conflitto che, iniziato il 27 dicembre 2008 e finito il 18 gennaio 2009, ha ucciso oltre 1.387 palestinesi, centinaia dei quali civili, e 13 israeliani, tre civili. Il rapporto accusa in particolare l'esercito israeliano di aver commesso crimini di guerra durante le operazioni militari nella Striscia di Gaza.\nIl rapporto Goldstone ha dato sei mesi a Israele e ad Hamas per sostenere adeguate indagini e fornire risposte sui rilievi riportati dal rapporto. In caso di mancata collaborazione, la Corte penale internazionale con sede all'Aia potrebbe istituire un procedimento legale contro le parti e potrebbe portare i colpevoli in tribunale e quindi eventualmente condannarli, aprendo una nuova strada alla giustizia internazionale, capace di agire nonostante le eventuali protezioni dei paesi schierati con le grandi potenze: USA, Russia e Cina."}
{"id": "2794046", "revid": "287204", "url": "https://it.wikipedia.org/wiki?curid=2794046", "title": "C\u00e0 de' Zecchi", "text": "Ca' de Zecchi \u00e8 una cascina nel comune lombardo di Tavazzano con Villavesco. Costitu\u00ec un comune autonomo fino al 1879.\nStoria.\nIn passato Ca' de Zecchi costituiva un comune autonomo comprendente anche le cascine C\u00e0 Cesarea, Zelasca e C\u00e0 Nova.\nIn et\u00e0 napoleonica (1809-16) il comune di Ca' de Zecchi fu aggregato a quello di Lodi Vecchio, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 348 abitanti. Nel 1879 fu aggregato al comune di Villavesco, denominato dal 1963 Tavazzano con Villavesco."}
{"id": "2794048", "revid": "767487", "url": "https://it.wikipedia.org/wiki?curid=2794048", "title": "Bolshevism on Trial", "text": "Bolshevism on Trial \u00e8 un film del 1919 diretto da Harley Knoles e tratto dal libro \"The Comrades\" del 1909 di Thomas F. Dixon.\n\u00c8 conosciuto anche con il titolo \"Shattered Dreams\" e fu girato meno di due anni dopo la rivoluzione socialista in Russia: il film attacca la scalata di un'organizzazione socialista negli Stati Uniti.\nTrama.\nBarbara, una giovane idealista convertita al socialismo dalle parole di Herman, un attivista bolscevico, convince della bont\u00e0 delle sue idee anche il fidanzato Norman che, insieme a lei, mette in atto il progetto di comperare un'isola della Florida dove impiantare una colonia che rispetti l'idea socialista.Norman, eletto capo della colonia, non riesce a organizzare i coloni che lo destituiscono, scegliendo come loro leader proprio Herman: questi, per prima cosa, instaura uno stato poliziesco, abolisce il matrimonio e dichiara donne e bambini propriet\u00e0 statali.Barbara e Norman verranno salvati dall'arrivo della marina statunitense, guidata dal padre di Norman: dall'isola sparisce la bandiera rossa e viene issata quella a stelle e strisce.\nProduzione.\nIl film, con il titolo di lavorazione \"Red Republic\" venne girato in parte in Florida, al Royal Poinciana Hotel di Palm Beeach e (non confermato) in California a Los Angeles. Fu prodotto dalla Mayflower Photoplay Company.\nDistribuzione.\nIl copyright del film, richiesto dalla Mayflower Photoplay Corp., fu registrato il 9 aprile 1919 con il numero LP13580.\nUscito negli Stati Uniti nell'aprile del 1919, il film era distribuito dalla Select Pictures Corporation.\nCopie complete della pellicola in 16\u00a0mm. e 35\u00a0mm. sono conservate negli archivi della Cineteca del Friuli di Gemona, della Library of Congress di Washington, dell'Academy Film Archive di Beverly Hills. Nel 2009, la Grapevine Video rimasterizz\u00f2 e distribu\u00ec il film in DVD.\nUscite del film.\nAlias"}
{"id": "2794051", "revid": "486946", "url": "https://it.wikipedia.org/wiki?curid=2794051", "title": "Ca' de' Zecchi", "text": ""}
{"id": "2794054", "revid": "21079", "url": "https://it.wikipedia.org/wiki?curid=2794054", "title": "Controversie sull'aborto", "text": ""}
{"id": "2794058", "revid": "188116", "url": "https://it.wikipedia.org/wiki?curid=2794058", "title": "Consiglio di Stato (Svizzera)", "text": "Il Consiglio di Stato, nell'ordinamento svizzero, \u00e8 l'organo di governo istituito presso ciascun cantone; si caratterizza come organismo direttoriale e si compone solitamente di 5 membri.\nDenominazioni.\nTale termine \u00e8 in uso in genere nella lingua italiana e francese, ma non nella lingua tedesca. Nelle varie regioni linguistiche della Svizzera vi sono infatti diverse denominazioni.\nFunzioni.\nIl governo del Canton Ticino viene chiamato Consiglio di Stato.\nNel cantone trilingue dei Grigioni, in italiano l'esecutivo \u00e8 invece ufficialmente denominato \"Governo\". Si utilizza invece il termine \"Regierung\" in tedesco e \"Regenza\" in romancio.\nNei cantoni romandi si usa prevalentemente il termine \"Conseil d'\u00c9tat\", mentre in quelli tedescofoni vengono utilizzati i termini \"Regierungsrat\", \"Staatsrat\" o \"Standeskommission\".\nIl termine non va confuso con il Consiglio degli Stati, vale a dire la Camera alta del parlamento svizzero."}
{"id": "2794062", "revid": "767487", "url": "https://it.wikipedia.org/wiki?curid=2794062", "title": "Kris Allen", "text": "\u00c8 diventato noto dopo aver vinto l'ottava edizione di \"American Idol\", talent show statunitense. Precedentemente alla partecipazione al programma nel 2007 ha pubblicato un album auto-prodotto intitolato \"Brand New Shoes\".\nBiografia.\nAllen \u00e8 nato a Jacksonville (Arkansas) da Kimberly e Neil Allen. \u00c8 il pi\u00f9 grande di due fratelli; suo fratello minore, Daniel, \u00e8 allenatore di \"cheerleader\" in un college. Ha partecipato a molti lavori missionari in molti paesi del mondo, incluse Birmania, Marocco, Mozambico, Sud Africa, Spagna e Thailandia. L'amico, anche lui concorrente nella stessa edizione del talent Adam Lambert ha descritto Allen come \"non molto religioso, non so come gli sia stata attribuita quell'etichetta\" dicendo che \"\u00e8 di mentalit\u00e0 molto aperta agli stili di vita delle altre persone e non giudica\".\nInizi\u00f2 ad interessarsi alla musica fin da giovane. Inizi\u00f2 a suonare la viola alle scuole elementari e fin\u00ec per suonare lo strumento nella orchestra della Mills University Studies High School, vincendo successivamente un posto nell'orchestra dell'stato dell'Arkansas. In pi\u00f9 Allen ha imparato a suonare la chitarra come autodidatta all'et\u00e0 di 13 anni, e sa suonare il piano. Le sue influenze musicali, come affermato da lui durante i confessionali nel corso di \"American Idol\", includono i Beatles, Jamie Cullum, Jason Mraz, John Mayer e Michael Jackson. Egli ha descritto la sua decisione di presentarsi alle audizioni per \"American Idol\" come ultima chance prima di abbandonare la carriera musicale.\nIl 17 novembre 2009 ha pubblicato l'omonimo album di debutto \"Kris Allen\" tramite l'etichetta Jive Records. L'album \u00e8 entrato alla posizione numero 11 della classifica album statunitense (Billboard 200) vendendo 80.000 copie. Il primo singolo estratto dall'album, \"Live Like We're Dying\", \u00e8 stato pubblicato il 21 settembre 2009 e ha raggiunto la posizione 23 nella classifica americana.\nNel suo disco d'esordio ha collaborato con David Hodges, Jon Foreman, Salaam Remi e altri.\n\"The Vision of Love\" viene annunciato come brano estratto dal secondo album dell'artista, nel marzo 2012. Il titolo del secondo album \u00e8 \"Thank You Camellia\" ed \u00e8 uscito nel maggio 2012.\nNel gennaio 2014 Allen ritorna in studio con il produttore Charlie Peacock e inizia a lavorare per il terzo album a Nashville. Nell'agosto dello stesso anno, anticipato dal singolo \"Prove It to You\", esce \"Horizons\" per l'etichetta DogBear Records.\nPer la stessa etichetta discografica indipendente, la DogBear, nel marzo 2016, viene diffuso \"Letting You In\", quinto disco del cantautore. Il singolo di lancio \u00e8 \"Waves\", uscito nel febbraio 2016.\nVita privata.\nAllen ha sposato la sua ragazza, Katherine \"Katy\" O'Connell, il 26 settembre 2008. I due hanno iniziato a frequentarsi dal primo anno di scuola superiore di Allen."}
{"id": "2794070", "revid": "229178", "url": "https://it.wikipedia.org/wiki?curid=2794070", "title": "Colt Python .357 Magnum Smith &amp; Wesson", "text": ""}
{"id": "2794072", "revid": "1924342", "url": "https://it.wikipedia.org/wiki?curid=2794072", "title": "MaNga", "text": "I maNga sono un gruppo rap rock turco. La loro musica \u00e8 una commistione tra alternative rock ed hip hop, con chiari riferimenti alle melodie della musica tradizionale turca. Nel 2009 hanno vinto sia il premio per il miglior artista turco di MTV T\u00fcrkiye sia quello per il miglior artista europeo agli MTV Europe Music Awards 2009. L'anno dopo hanno rappresentato la Turchia all'Eurofestival arrivando secondi.\nBiografia.\nI maNga nascono nel 2001, prendendo il proprio nome dai tradizionali fumetti giapponesi, i manga. Inizialmente, il gruppo aveva un'impronta maggiormente underground e suonava cover di altri gruppi rock e metal. Si mettono in luce dopo aver partecipato al \"Sing your song music contest\", una competizione musicale; ci\u00f2 procura ai maNga l'attenzione del manager Hadi Elazzi (GRGDN), il quale fa sponsorizzare la band dalla Sony Music. L'etichetta sponsorizza il loro primo album (\"maNga\"), pubblicato nel 2004.\nI maNga hanno successivamente partecipato a diversi festival musicali, collaborando con alcuni famosi cantanti turchi, come Koray Candemir (dei Kargo fame), Vega e G\u00f6ksel. Un certo numero delle canzoni del loro repertorio sono state scritte dagli artisti del gruppo stesso."}
{"id": "2794080", "revid": "767487", "url": "https://it.wikipedia.org/wiki?curid=2794080", "title": "Willy Morales", "text": "Dopo avere studiato al Conservatorio di Santiago, inizia come bassista la sua carriera musicale.\nNel 1964 entra a far parte del gruppo cileno \"Los Mac's\" come compositore, arrangiatore, cantante, tastierista e chitarrista, trasformandolo in uno dei due gruppi referenti del rock psichedelico nazionale.\nDovuto al successo, la RCA Victor offre al gruppo un contratto in Italia, dove si trasferisce nel 1968.\nDopo un anno la band si scioglie e tre dei quattro integranti rimpatriano, mentre Willy Morales rimane in Italia collaborando in forma stabile con Gino Paoli come poli-strumentista e compositore. Parallelamente inizia la sua carriera come cantautore.\nNel 1974 scrive \"Credi che sia facile\" per Gino Paoli. Sotto l'etichetta Dischi Ricordi incide il suo primo disco come cantautore per il mercato italiano dal titolo \"Sono nato a Santiago\" e \"Mezzogiorno Mezzanotte\".\nNel 1977 compone per Mina \"Se\u00f1ora Melancol\u00eda\" inclusa nel disco \"Mina con bign\u00e8\", canzone che diventa un altro successo internazionale, interpretata in Messico da Lisette ed in Cile da Andrea Tessa. Tradotta anche in francese \"Madame M\u00e9lancolie\" (testo francese di Pierre Delano\u00eb), incisa dallo stesso Morales e in Benelux da Liesbeth List. Paradossalmente l'unica versione in italiano la incide lo stesso Willy Morales (testo italiano di Roby Matano).\nNel 1978 \u00e8 finalista come compositore al Festival di Benidorm (Spagna) con \"Ella Era\" interpretata da Tony Landa.\nIn ottobre del 1980 vince il programma delle TV private \u201cArcobaleno \u201880\u201d a Campione d'Italia.\nNello stesso anno scrive per Franco Califano \"Ma che ci ho\" incluso nell'album \"Tac..!\".\nNel 1982 ottiene il primo posto al concorso \"45 giri dell'Estate\" di Radio Montecarlo, e compete in \u201cAzzurro \u201882\u201d con la canzone \"L' ultima notte\" partecipando nella squadra con Ron, Lucio Dalla e Gianni Morandi. \nLo stesso anno incide \"Samba di Spagna '82\", inno dei Mondiali di Calcio di Spagna.\nNel 1983 vince il premio \"Il Personaggio\" della RAI a Torino.\nNel 1984 raggiunge i primi posti in Canada con il brano \"El amor\".\nCon la canzone \"Fantasma\" (di G. Agate - W.Morales), incisa negli Stati Uniti dal gruppo \"Tavares\" e tradotta sotto il nome di \"Amanda\" arriva il primo successo internazionale (1984), lanciato in seguito nei mercati cinese, brasiliano, francese e italiano (incisa, in totale, in 22 paesi) nelle rispettive lingue.\nPartecipa con successo al programma \"Premio Regia televisiva\" di Daniele Piombi ai Giardini Naxos in Sicilia.\nNel 1985 produce e partecipa a una mini tourn\u00e9e insieme al cantautore Walter Foini e alla ex-cantante dei \"Ricchi e Poveri\", \"Marina Occhiena\". \nLo stesso '85 arriva ai primi posti nelle classifiche canadesi con la canzone \"Souvenir\".\nPosteriormente incide una serie di dischi ottenendo vari successi come \"Respirandoti\" con le parole di Mario Guarnera; \"Consuetudine\" una bossanova arrangiata dal maestro Francisco Aranda; \"Abrazame\" cantata in duo con Sandra Giorgi.\nSotto lo pseudonimo di \u201cIl Loco Willy\u201d registra due pezzi di Lucio Battisti: \"Respirando\" e \"Il Lupo e la Gallina\", entrambi destinati al mercato delle discoteche.\nNel 1988 \u00e8 scelto il pezzo \u201cAbrazame\u201d per la colonna sonora della telenovela \u201cIl segreto di Yolanda\u201d con Ver\u00f3nica Castro.\nNello stesso anno esce in Brasile \"Lei era\", versione italiana di \"Ella Era\" e colonna sonora della telenovela \"Senhal de Alerta\" ed i dischi \"Bambina\" e \"Se non te ne andrai\", entrambi in versione italiana, mentre in Messico, edito da RCA esce \"Qu\u00e9 man\u00eda, Mar\u00eda\".\nContemporaneamente in Francia si lancia \u201cAmada m\u00eda\u201d interpretato da Sherwin per l'etichetta Barklay.\nNel 1990, prima di lasciare l'Italia scrisse per il gruppo italiano \u201cBravo\u201d la canzone \"Soy yo\".\nCon il nuovo secolo si riafferma nei mercati internazionali (olandese, francese, statunitense, etc\u2026) la rilevanza del gruppo \u201cLos Mac's\u201d con le composizioni di Morales, apparendo al posto n\u00ba 11 in Olanda con la canzone \u201cEl evangelio de la gente sola\u201d ed al n\u00ba 15 \u201cDegrees\u201d. L'album \"Kaleidoscope Men\" (il terzo composto da Morales ne \"Los Mac\u2019s\" con testi di McIver) come il disco trascendente della epoca per il rock cileno da cui prendono spunto vari gruppi emergenti nazionali. Si ri-editano e ri-masterizzano gli antichi LP in versione CD. Morales si ispira a comporre un nuovo album e torna a riunire \"Los Mac\u2019s\" per il nuovo CD (El Tiempo Es Lo De Menos) che uscir\u00e0 il 2010.\nNel 2011 torna in Italia per scrivere i testi in spagnolo del musical \"Siddharta\" e si esibisce nei vari locali e feste private di Milano, Liguria e Montecarlo. \u00c8 ancora in attivit\u00e0."}
{"id": "2794081", "revid": "195924", "url": "https://it.wikipedia.org/wiki?curid=2794081", "title": "Doppio doppio pendolo", "text": ""}
{"id": "2794087", "revid": "287204", "url": "https://it.wikipedia.org/wiki?curid=2794087", "title": "Mirabello (Senna Lodigiana)", "text": "Mirabello \u00e8 una frazione del comune lombardo di Senna Lodigiana.\nAl censimento del 21 ottobre 2001 contava abitanti.\nGeografia fisica.\nLa localit\u00e0 \u00e8 sita a 59 metri sul livello del mare.\nStoria.\nLa localit\u00e0 \u00e8 un piccolo borgo agricolo di antica origine.\nIn et\u00e0 napoleonica (1809-16) Mirabello fu frazione di Somaglia, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 896 abitanti. Due anni dopo assunse il nome ufficiale di \"Mirabello San Bernardino\", per distinguersi da altre localit\u00e0 omonime.\nNel 1869 il comune di Mirabello San Bernardino (CC F236) venne aggregato al comune di Senna Lodigiana."}
{"id": "2794088", "revid": "149727", "url": "https://it.wikipedia.org/wiki?curid=2794088", "title": "Mirabello San Bernardino", "text": ""}
{"id": "2794089", "revid": "1788047", "url": "https://it.wikipedia.org/wiki?curid=2794089", "title": "Australian Championships 1956 - Singolare maschile", "text": "Lew Hoad ha battuto in finale Ken Rosewall 6\u20134 3\u20136 6\u20134 7\u20135."}
{"id": "2794095", "revid": "767487", "url": "https://it.wikipedia.org/wiki?curid=2794095", "title": "Fabi\u00e1n Bordagaray", "text": "Carriera.\nCresciusto nelle giovanili del , esordisce in prima squadra nel 2007. In seguito viene ingaggiato dal . Alla prima stagione con la maglia azulgrana conquista ampi spazi da titolare.\nL'8 gennaio 2011 passa al , con cui retrocede in seconda serie per la prima volta nella storia del club."}
{"id": "2794104", "revid": "155634", "url": "https://it.wikipedia.org/wiki?curid=2794104", "title": "Australian Championships 1955 - Singolare maschile", "text": "Ken Rosewall ha battuto in finale Lew Hoad 9-7 6-4 6-4."}
{"id": "2794106", "revid": "767487", "url": "https://it.wikipedia.org/wiki?curid=2794106", "title": "Billy Gilman", "text": "Biografia.\nNato in Rhode Island, ha pubblicato il suo primo singolo, intitolato \"One Voice\", nel 2000, all'et\u00e0 di 12 anni. Il brano \u00e8 stato scritto da Don Cook e David Malloy ed ha ricevuto anche la candidatura al Grammy Award nella categoria \"Best Male Country Vocal Performance\".\nNel giugno 2000 ha pubblicato il suo primo album \"One Voice\". Il secondo singolo estratto dal disco \u00e8 stato \"Oklahoma\", uscito nell'ottobre 2000.\nSempre verso la fine del 2000 ha pubblicato l'album natalizio \"Classic Christmas\".\nNel 2001 esce il suo secondo album in studio \"Dare to Dream\", seguito nel 2003 da \"\", i cui testi sono basati sugli scritti di Mattie Stepanek.\nIl suo quarto album in studio \"Everything and More\" \u00e8 uscito nel maggio 2005 per Image Entertainment, mentre nel settembre 2006, per la stessa etichetta discografica, \u00e8 uscito l'eponimo \"Billy Gilman\".\nIn un video pubblicato nel 2014, ha fatto coming out dichiarandosi gay.\nNel 2016, dopo anni durante i quali aveva comunque pubblicato dei singoli di scarso successo, ha preso parte all'undicesima stagione del programma televisivo \"The Voice\". Alla fine del \"talent-show\" si \u00e8 classificato al secondo posto dietro Sundance Head.\nNel dicembre 2016 pubblica il singolo \"Because of Me\" (Republic Records)."}
{"id": "2794108", "revid": "339392", "url": "https://it.wikipedia.org/wiki?curid=2794108", "title": "Categorie di lavoratori subordinati", "text": ""}
{"id": "2794113", "revid": "155634", "url": "https://it.wikipedia.org/wiki?curid=2794113", "title": "Australian Championships 1954 - Singolare maschile", "text": "Mervyn Rose ha battuto in finale Rex Hartwig 6-2 0-6 6-4 6-2."}
{"id": "2794114", "revid": "2202603", "url": "https://it.wikipedia.org/wiki?curid=2794114", "title": "Nebola", "text": "N\u00e8bola (in sloveno Neblo, in tedesco \"Nebola\", in friulano \"Nebole\" e in francese \"Gn\u00e8ule\") \u00e8 un paese della Slovenia, frazione del comune di C\u00f2llio.\nLa localit\u00e0 si trova a 3,2 chilometri a nord-ovest del capoluogo comunale e a 2,4 kilometri dal confine italiano, all'estremit\u00e0 occidentale del C\u00f2llio sloveno ed \u00e8 costituita degli agglomerati sparsi di \"Bert\", Bivio Cosbana (\"Kri\u017eada\"), \"Britof\", Borgo Canciani/Casali Canciani (\"Borg\"), Molinut (\"V Malnu\"), Casali Podnesi (\"Podvez\"), Nebola di sotto (\"Dolenje Neblo\"), \"Simoniti\" e \"Vrh\".\nSecondo il censimento del 1921, l'11,32% della popolazione era italiana.\nStoria.\nDopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica (553) promossa dall'imperatore Giustiniano I il suo territorio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, entr\u00f2 a far parte del Ducato del Friuli.\nIn seguito alla caduta del regno longobardo e alla sua inclusione nei domini Franchi da parte di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al Trattato di Verdun, nell'843, il suo territorio entr\u00f2 a far parte della Lotaringia in mano a Lotario I e pi\u00f9 specificatamente dall'846 della Marca del Friuli divenuta nel 951 Marca di Verona e Friuli.\nNel 952 l'imperatore Ottone I obblig\u00f2 il re d'Italia Berengario II a rinunciare alle contee \u201cFriuli et Istria\u201d, unendole al Impero romano-germanico e subordinandole al ducato di Baviera tenuto dal suo fratellastro Enrico I a cui successe il figlio Enrico II. Nel 976 pass\u00f2 al Ducato di Carinzia appena costituito dall'imperatore Ottone II.\nDal 1027 il suo territorio fece parte del Patriarcato di Aquileia, che da quell'anno venne proclamato da Corrado II, nella dieta di Verona, \u201cfeudo immediato dell'impero\u201d , venendo cos\u00ec tolto dalla dipendenza dei duchi di Carinzia; nel 1077 il Patriarcato venne innalzato (e costituito dall'imperatore Enrico IV) a Principato ecclesiastico di Aquileia, che ebbe influenza, mediante apposito diploma emesso lo stesso anno dall'imperatore, anche sulla marca di Carniola e sulla contea dell'Istria.\nTutto il Collio rest\u00f2 in mani patriarcali fino al 1330 quando la sua parte orientale venne annessa dalla Contea di Gorizia, mentre N\u00e8bola, assieme a San Lorenzo di N\u00e8bola e San Lorenzo di Brizza, rimase ai Patriarchi e passando a sua volta, dopo il 1420, sotto l'autorit\u00e0 della Repubblica di Venezia.\nNel 1500 gli Asburgo s'impossessano della vicina Contea di Gorizia e quindi di territori fortemente ambiti dalla Serenissima la quale mirava ad espandersi ad est dell'Isonzo; l'assetto territoriale tra le due potenze, stabilito dal Trattato di Noyon (1516) e sancito da quello di Worms (1521), diede luogo a una linea di confine tortuosa ed incerta, con enclavi arciducali in territorio veneziano e viceversa; anche la pace firmata a Madrid dopo la sanguinosa Guerra di Gradisca ristabil\u00ec con meticolosa precisione il confine preesistente; N\u00e8bola fu un caso emblematico di ci\u00f2 essendo quasi totalmente sotto dominio veneziano ad esclusione dell'attuale agglomerato di \"Britof\", che fu un'enclave asburgica, come anche in seguito ricordato dall'appellativo in lingua italiana che aveva fino al 1900, \"Nebola Austriaca\", appunto.\nDopo il Trattato di Campoformido e al successivo Trattato di Lun\u00e9ville, la parte veneziana venne assegnata alla Monarchia asburgica.\nCon la Convenzione di Fontainebleau del 1807, pass\u00f2, per un breve periodo fino al 1814, assieme a tutti i territori sulla sponda destra del fiume Isonzo, nel Regno d\u2019Italia napoleonico sotto il Dipartimento di Passariano nel comune di Dolegna.\nCol Congresso di Vienna nel 1815 rientr\u00f2 in mano austriaca nel Regno d'Illiria sempre come frazione del comune di Dolegna; pass\u00f2 in seguito sotto il profilo amministrativo al Litorale austriaco nel 1849 sempre come frazione del comune di Dolegna del Collio.\nDopo la prima guerra mondiale fu annesso al Regno d'Italia e venne congiunto alla Provincia di Gorizia.\nIn seguito all'abolizione della stessa Provincia nel 1923, pass\u00f2 alla Provincia di Udine per poi passare, nel 1927, alla ricostituita Provincia di Gorizia nel medesimo comune.\nFu soggetto alla Zona d'operazioni del Litorale adriatico (OZAK) tra il Settembre 1943 e il 1945 e tra il 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nGeografia fisica.\nRappresentato nella carta IGM al 25.000: 26-II-SO\nAlture principali.\n\"Pikol\", mt 129; \"Vajta\", mt 171\nCorsi d'acqua.\nRio Quornizza (\"Koren\"); Recca (\"Reka\"); torrente Cosbaniza (\"Ko\u017ebanj\u0161\u010dek\")"}
{"id": "2794116", "revid": "287204", "url": "https://it.wikipedia.org/wiki?curid=2794116", "title": "Inaki Isasi", "text": ""}
{"id": "2794117", "revid": "155634", "url": "https://it.wikipedia.org/wiki?curid=2794117", "title": "Australian Championships 1953 - Singolare maschile", "text": "Ken Rosewall ha battuto in finale Mervyn Rose 6-0 6-3 6-4."}
{"id": "2794120", "revid": "729019", "url": "https://it.wikipedia.org/wiki?curid=2794120", "title": "Isole Sula", "text": "Le Isole Sula (in indonesiano: \"Kepulauan Sula\") sono un gruppo di isole vicine nell'arcipelago delle Molucche, parte dell'Indonesia. Le sue maggiori tre isole sono Mangole, Sanae e Taliabu, a cui si aggiungono le piccole isole Lifamatola e Seho. Amministrativamente sono inquadrate come la Reggenza della Kepulauan Sula (\"Kabupaten Kepulauan Sula\"). Hanno un'area complessiva di 9.632\u00a0km\u00b2 e una popolazione di 108.015 abitanti (censimento del 2000).\nQueste isole sono state autonome gi\u00e0 da prima dell'indipendenza dell'Indonesia. Le Sula erano note come Isole Xulla, ed avevano i nomi di \"Xulla Taliabo\" (Taliabo); \"Sanana\" o \"Xulla Bessi\" (Sanae); e \"Xulla Mangola\" (Mangola).\nSuddivisioni.\nAmministrativamente le isole sono divise in 19 distretti (\"kecamatan\"), originariamente ne erano 6:\nStoria.\nGli olandesi costruirono un forte sul Sanana nel 1652. Alfred Russel Wallace ha visitato le isole durante una spedizione ornitologica nel 1862.\nL'economia.\nSecondo i dati del governo delle Isole Sula le colture alimentari sono gli ortaggi, le arachidi, manioca, patate dolci, durian, mangostano e mango. A partire dal 2005 la superficie del terreno agricolo attivo \u00e8 stato 24743,56 ettari con una produzione pari a 33,608.62 tonnellate all'anno. Taliabu-Sanana \u00e8 il distretto principale come produttore di chiodi di garofano, noce moscata, cacao, copra e noce di cocco. La produzione ittica \u00e8 molto varia e con stima potenziale sostenibile di 40.273,91 tonnellate all'anno di cui solo il 22,8% \u00e8 attualmente sfruttato.\nL'attivit\u00e0 industriale \u00e8 molto limitata e le riserve di carbone sono stimate in circa 10,4 milioni di tonnellate.\nFauna.\nSpecie introdotte:"}
{"id": "2794121", "revid": "155634", "url": "https://it.wikipedia.org/wiki?curid=2794121", "title": "Australian Championships 1952 - Singolare maschile", "text": "Ken McGregor ha battuto in finale Frank Sedgman 7\u20135 12\u201310 2\u20136 6\u20132."}
{"id": "2794126", "revid": "92723", "url": "https://it.wikipedia.org/wiki?curid=2794126", "title": "Brick and mortar", "text": "Con il termine Brick and mortar (B&amp;M) o Brick and mortar company si identifica un'attivit\u00e0 legata all'economia reale, caratterizzata dunque dall'esistenza di strutture aziendali fisiche, in cui i clienti possono recarsi di persona per vedere ed acquistare i prodotti . Negli anni 2000 il termine \u00e8 entrato nel linguaggio comune, a indicare la differenza tra aziende \"fisiche\", dette la \"Old economy\", in opposizione a quelle della \"New economy\". \nIl termine inglese significa letteralmente \"mattone e malta\" cio\u00e8 i materiali da costruzione edile pi\u00f9 tradizionali che esistono."}
{"id": "2794127", "revid": "336528", "url": "https://it.wikipedia.org/wiki?curid=2794127", "title": "Consiglio di Stato della Repubblica e Cantone Ticino", "text": "Il Consiglio di Stato \u00e8 il governo del Cantone Ticino.\nElezione.\nL'elezione ha luogo ogni 4 anni in una domenica d'inizio aprile, contemporaneamente a quella del Gran Consiglio, il parlamento cantonale. L'ultima elezione si \u00e8 svolta in aprile 2019.\nViene utilizzato un sistema proporzionale a circondario e turno unico che determina la spartizione dei 5 seggi in base ai voti raccolti dai singoli partiti. In seguito viene eletto chi ha raccolto pi\u00f9 voti preferenziali all'interno della propria lista di partito. Nel caso di un decesso o di dimissioni di un Consigliere di Stato in carica, il suo seggio verr\u00e0 affidato al subentrante di lista (non sono previste quindi elezioni complementari).\nComposizione.\nDopo le elezioni cantonali del 7 aprile 2019 la composizione del Consiglio di Stato ticinese \u00e8 la seguente:"}
{"id": "2794128", "revid": "155634", "url": "https://it.wikipedia.org/wiki?curid=2794128", "title": "Australian Championships 1951 - Singolare maschile", "text": "Dick Savitt ha battuto in finale Ken McGregor 6-3 2-6 6-3 6-1."}
{"id": "2794136", "revid": "155634", "url": "https://it.wikipedia.org/wiki?curid=2794136", "title": "Australian Championships 1950 - Singolare maschile", "text": "Frank Sedgman ha battuto in finale Ken McGregor 6\u20133 6\u20134 4\u20136 6\u20131."}
{"id": "2794140", "revid": "767487", "url": "https://it.wikipedia.org/wiki?curid=2794140", "title": "Paolo Negri", "text": "Biografia.\nInizia la sua carriera nel 1992 nei \"Nice Price\" un trio Rock psyco-progressivo in cui suona principalmente l'organo Hammond, ma anche strumenti caratteristici del genere come il Moog o il sintetizzatore; con loro registrer\u00e0 un mini-album e parteciper\u00e0 alla realizzazione di alcune compilation.\nNel 1997 dopo lo scioglimento dei \"Nice Price\" entra a far parte dei Link Quartet, un gruppo piacentino capitanato da Tony Face, e con i quali realizzer\u00e0 ben 3 album musicali, parteciper\u00e0 a numerosi festival europei e a due tour statunitensi. Nei primi anni 2000 entra a far parte anche dei Wicked Minds, una band rock progressivo, con i quali realizzer\u00e0 3 album e parteciper\u00e0 ad un tour europeo.\nSi esibisce insieme a John Belpaese all'Arezzo Wave Festival del 2001 come apri concerto di Max Gazz\u00e8, e negli anni successivi partecipa alla registrazione di album come \"Fasten Seat Belt\" di Ray Daytona and Googoobombos, con i quali fece anche un tour, e di Party on! dei Titty Twisters Orchestra.\nInizia da qui una lunga serie di collaborazioni tra cui quella con Paola &amp; Chiara, in una versione del singolo Cambiare pagina, e con altri artisti del panorama undergorund come Dave Masoch, insieme al quale former\u00e0 i Modulo 5 e i Low Fidelity Jet-Set Orchestra, o il chitarrista Dave Wilkinson cofondatore dei Fred Leslie's Missing Link. Nello stesso periodo former\u00e0 insieme a Cyril Jean e Mario Janser un progetto musicale chiamato The Futuro Seven e realizzer\u00e0 due EP per la Hammondbeat Records.\nDa solista ha collaborato con Massimo Paparella, con il quale ha registrato l'album \"\"Stack 'em High\", e con la cantante folk-jazz Teresa Reeves-Gilmer per la realizzazione dell'EP \"Paparazzi/A Blues for Me\".\nNel 2007 esce il suo primo album solista \"A Bigger Tomorrow\", prodotto dalla Hammondbeat Records, seguito dal singolo Applecore. Il secondo lavoro, \"The Great Anything\"\", uscir\u00e0 invece nel gennaio 2010."}
{"id": "2794141", "revid": "767487", "url": "https://it.wikipedia.org/wiki?curid=2794141", "title": "Barrington (Illinois)", "text": "Barrington \u00e8 un villaggio nella contea di Cook e contea di Lake, in Illinois. Fa parte della Chicagoland."}
{"id": "2794142", "revid": "155634", "url": "https://it.wikipedia.org/wiki?curid=2794142", "title": "Australian Championships 1949 - Singolare maschile", "text": "Frank Sedgman ha battuto in finale John Bromwich 6\u20133 6\u20132 6\u20132."}
{"id": "2794146", "revid": "287204", "url": "https://it.wikipedia.org/wiki?curid=2794146", "title": "Faustino Ruperez", "text": ""}
{"id": "2794151", "revid": "155634", "url": "https://it.wikipedia.org/wiki?curid=2794151", "title": "Australian Championships 1948 - Singolare maschile", "text": "Adrian Quist ha battuto in finale John Bromwich 6-4 3-6 6-3 2-6 6-3."}
{"id": "2794155", "revid": "599013", "url": "https://it.wikipedia.org/wiki?curid=2794155", "title": "Vlkovice", "text": "Il toponimo Vlkovice pu\u00f2 riferirsi a diverse localit\u00e0 della Repubblica Ceca:"}
{"id": "2794158", "revid": "124123", "url": "https://it.wikipedia.org/wiki?curid=2794158", "title": "Bo Lindgren", "text": "A partire dal 1942 ha composto pi\u00f9 di 500 problemi di tutti i generi, e una ventina di studi. Ha ottenuto oltre un centinaio di premiazioni e distinzioni, tra cui 40 primi premi. \nNel 1966 \u00e8 stato nominato dalla FIDE, tramite la PCCC (\"Permanent Commission for Chess Composition\") Arbitro Internazionale della composizione, e nel 1980 ha ottenuto il titolo di Grande Maestro della composizione. \nDal 1952 al 1957 \u00e8 stato redattore della sezione problemistica della rivista svedese \"Skakbladet\" e dal 1966 ha collaborato alla rivista \"Stella Polaris\", organo del gruppo di problemisti nordici di Danimarca, Finlandia, Norvegia e Svezia. \nLindgren ha composto la maggior parte dei suoi lavori seguendo lo stile della scuola boema di composizione. \n\u00c8 figlio di Frithiof Lindgren (1897-1957), anch'egli problemista e studista, compositore di circa 600 problemi e Arbitro Internazionale della composizione."}
{"id": "2794160", "revid": "155634", "url": "https://it.wikipedia.org/wiki?curid=2794160", "title": "Australian Championships 1947 - Singolare maschile", "text": "Dinny Pails ha battuto in finale John Bromwich 4-6 6-4 3-6 7-5 8-6."}
{"id": "2794161", "revid": "286870", "url": "https://it.wikipedia.org/wiki?curid=2794161", "title": "Paolo Apollo Negri", "text": ""}
{"id": "2794162", "revid": "286870", "url": "https://it.wikipedia.org/wiki?curid=2794162", "title": "Paolo &quot;Apollo&quot; Negri", "text": ""}
{"id": "2794165", "revid": "1924342", "url": "https://it.wikipedia.org/wiki?curid=2794165", "title": "Brivido (disambigua)", "text": "Il brivido \u00e8 una reazione fisiologica, generalmente associata alla sensazione di freddo o alla paura.\nSignificati derivati:"}
{"id": "2794167", "revid": "155634", "url": "https://it.wikipedia.org/wiki?curid=2794167", "title": "Australian Championships 1946 - Singolare maschile", "text": "John Bromwich ha battuto in finale Dinny Pails 5\u20137 6\u20133 7\u20135 3\u20136 6\u20132."}
{"id": "2794169", "revid": "287204", "url": "https://it.wikipedia.org/wiki?curid=2794169", "title": "Gran Consiglio (Ticino)", "text": "Il Gran Consiglio \u00e8 il parlamento di ogni Cantone svizzero.\nQuello del Cantone Ticino ha sede nella capitale, Bellinzona, nel Palazzo delle Orsoline.\nElezione.\nL'elezione del Gran Consiglio avviene ogni 4 anni in contemporanea con quella del Consiglio di Stato. L'ultima elezione \u00e8 occorsa il 7 aprile 2019.\nViene usato un sistema proporzionale a turno unico che determina la spartizione dei 90 seggi tra le varie liste di partito in base ai loro voti ottenuti. Viene utilizzato un solo circondario per tutto il Cantone, ma i partiti hanno la facolt\u00e0 d'istituire, se lo desiderano, dei circondari regionali interni. \nNel caso di dimissioni o decesso d'un/a deputato/a il suo seggio viene attribuito al subentrante di lista (cio\u00e8 alla persona classificatasi prima fra i non eletti). Se un/a deputato/a abbandona il proprio partito ha il diritto di conservare il seggio fino a fine legislatura.\nComposizione.\nAttuale.\nLa ripartizione dei seggi alle ultime elezioni del 2019 \u00e8 la seguente (tra parentesi i seggi attribuiti agli stessi partiti nelle tornate elettorali del 2015 / 2011 / 2007 / 2003):"}
{"id": "2794175", "revid": "155634", "url": "https://it.wikipedia.org/wiki?curid=2794175", "title": "Australian Championships 1940 - Singolare maschile", "text": "Adrian Quist ha battuto in finale Jack Crawford 6\u20133 6\u20131 6\u20132."}
{"id": "2794176", "revid": "1529788", "url": "https://it.wikipedia.org/wiki?curid=2794176", "title": "Madonna col Bambino tra i santi Giovanni Battista e Maria Maddalena (Mantegna)", "text": "La Madonna col Bambino tra i santi Giovanni Battista e Maria Maddalena \u00e8 un dipinto tempera su tela (139,1x116,8\u00a0cm) di Andrea Mantegna, databile al 1500 circa e conservato nella National Gallery di Londra.\nStoria.\nIl dipinto, ricordato per la prima volta a Milano, era una pala d'altare, ma si ignora per quale chiesa. Il supporto leggero della tela infatti rende verosimile che l'opera fosse stata inviata da Mantova anche in un'altra citt\u00e0.\nL'opera arriv\u00f2 al museo londinese tramite acquisto nel 1855.\nDescrizione e stile.\nLa datazione tarda dell'opera si basa su alcuni elementi compositivi, tecnici e stilistici. La quinta multipla di piante di agrumi ricorda quella analoga della \"Pala Trivulzio\" (1497), mentre il capriccioso incresparsi dei panneggi dal taglio metallico riecheggia altre opere della fase tarda dell'artista, come la \"Madonna della Vittoria\" (1497) o i monocromi come l'\"Introduzione del culto di Cibele a Roma\" (1505-1506).\nMaria \u00e8 seduta su un trono con un alto baldacchino drappeggiato di rosso, col Bambino in piedi sulle ginocchia. Come di consueto i loro sguardi non si incrociano, ma nei loro gesti si trasmette un senso di intima familiarit\u00e0.\nA sinistra si vede san Giovanni Battista, riconoscibile dalla tipica pelliccia da eremita nel deserto, il bastone con la croce e il cartiglio, che reca il tipico (\"Ecco l'Agnello di Dio, ecco chi toglie i peccati dal mondo\"), mentre sul retro, in caratteri minuti, si trova la firma dell'artista (\"Andreas Mantinia C.P.F...\": F sta forse per \"fecit\", mentre C e P ricordano forse il suo titolo di Conte Palatino, ottenuto nel 1469). A destra si riconosce la Maddalena, con l'ampolla degli unguenti. L'opera \u00e8 caratterizzata da colori vivaci e accesi, che si trovano raramente in altri lavori dell'artista."}
{"id": "2794177", "revid": "36426", "url": "https://it.wikipedia.org/wiki?curid=2794177", "title": "Conte Palatino", "text": ""}
{"id": "2794179", "revid": "155634", "url": "https://it.wikipedia.org/wiki?curid=2794179", "title": "Australian Championships 1939 - Singolare maschile", "text": "John Bromwich ha battuto in finale Adrian Quist 6\u20134 6\u20131 6\u20132."}
{"id": "2794183", "revid": "670104", "url": "https://it.wikipedia.org/wiki?curid=2794183", "title": "Michele Stevan", "text": "Carriera.\nClub.\nMichele Stevan esord\u00ec nel massimo campionato nella stagione 2009-10 disputando 19 incontro con la maglia dell'HC Asiago. Nella stagione 2010-11, oltre al secondo scudetto consecutivo, arrivarono i primi punti, 4 assist in 47 partite disputate. In vista della stagione successiva Stevan fu confermato dalla societ\u00e0. Durante il campionato 2011-2012 dato l'accordo fra le due squadre Stevan fu ceduto in prestito in Serie A2 con l'EV Bozen, giocando 10 incontri e fornendo 2 assist.\nNazionale.\nStevan entr\u00f2 nell'ambito della Nazionale italiana nel 2009, prendendo parte ai mondiali di categoria Under-18, conquistando la promozione in Prima Divisione. L'anno dopo prese parte sia ai mondiali U-18 che a quelli Under-20, andando a segno in entrambe le competizioni. Nel 2013 prese parte alle Universiadi del Trentino, chiuse al sesto posto."}
{"id": "2794186", "revid": "155634", "url": "https://it.wikipedia.org/wiki?curid=2794186", "title": "Australian Championships 1938 - Singolare maschile", "text": "Don Budge ha battuto in finale John Bromwich 6\u20134 6\u20132 6\u20131."}
{"id": "2794187", "revid": "465169", "url": "https://it.wikipedia.org/wiki?curid=2794187", "title": "Antonella Boralevi", "text": "Biografia.\nNata in una famiglia di notabili toscani, i Mannocci Galeotti di Larciano, si firma con il cognome dell'ex marito, l'antiquario fiorentino Daniele Boralevi.\nHa ottenuto la maturit\u00e0 classica al Liceo Ginnasio Dante laureandosi poi in filosofia all'Universit\u00e0 degli Studi di Firenze con Giovanni Nencioni, discutendo una tesi in filosofia del linguaggio. \nHa pubblicato il suo primo libro, \"Far salotto\", nel 1985 per la Mondadori. Negli anni successivi ha continuato la sua attivit\u00e0 di scrittrice pubblicando saggi sempre per la Mondadori e per Il Mulino, mentre del 2005 \u00e8 il suo primo romanzo, \"Prima che il vento\", pubblicato da Rizzoli e dal quale \u00e8 stato tratto un film, al quale ha partecipato collaborando al soggetto.\nContemporaneamente all'attivit\u00e0 di scrittrice ha lavorato anche come conduttrice e autrice televisiva per numerosi programmi, prevalentemente talk show di approfondimento, sia in Rai sia nelle altre reti televisive italiane. In ambito televisivo ha esordito con \"In diretta da Spoleto\", reportage andato in onda nel 1989 su Rai 3, a cui sono seguiti altri programmi tra cui \"Il viaggio\" (Raiuno, 1991), \"Donne e guai\" (Raidue, 1994), \"Uomini\" (Raidue, 1994-1995), \"Film dossier - Linee d\u2019ombra\" (Retequattro 1997-1999), \"Mariti &amp; mogli\" (La7, 2002).\nHa inoltre collaborato per quotidiani e mensili curando alcune rubriche. Ha pubblicato il romanzo \"Il lato luminoso\" (2007) ed \u00e8 spesso ospite e opinionista nelle trasmissioni televisive di Canale 5 \"Pomeriggio Cinque\", \"Mattino Cinque\" e nella trasmissione televisiva di Rai 2 \"L'Italia sul 2\".\nNel 2009 \u00e8 stata nominata \"Consigliere Diplomatico per la Comunicazione della Cultura e della Immagine dell'Italia\", con funzioni di coordinamento della attivit\u00e0 di Ambasciata, Istituto di cultura e Consolato Generale ed \u00e8 stata assegnata presso l'Ambasciata d'Italia a Parigi. In questo ruolo ha ideato, curato e organizzato la Prima Mostra del Centocinquantenario dell'Unit\u00e0 d'Italia, \"La France et le Risorgimento\", inaugurata dal Presidente della Repubblica Giorgio Napolitano, il 27 settembre 2010, ottenendo per la prima volta nella storia della Accademia e del Museo di Brera il prestito eccezionale dell'opera \"Il bacio\" di Francesco Hayez."}
{"id": "2794188", "revid": "1871", "url": "https://it.wikipedia.org/wiki?curid=2794188", "title": "Brick&amp;Mortar", "text": ""}
{"id": "2794191", "revid": "287204", "url": "https://it.wikipedia.org/wiki?curid=2794191", "title": "Deoli (Rajasthan)", "text": " \nDeoli \u00e8 una suddivisione dell'India, classificata come \"municipality\", di 20.023 abitanti, situata nel distretto di Tonk, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 25\u00b0 48' 28 N e 75\u00b0 24' 21 E.\nSociet\u00e0.\nEvoluzione demografica.\nAl censimento del 2001 la popolazione di Deoli assommava a 20.023 persone, delle quali 10.770 maschi e 9.253 femmine. I bambini di et\u00e0 inferiore o uguale ai sei anni assommavano a 2.978, dei quali 1.579 maschi e 1.399 femmine. Infine, coloro che erano in grado di saper almeno leggere e scrivere erano 13.970, dei quali 8.337 maschi e 5.633 femmine."}
{"id": "2794200", "revid": "287204", "url": "https://it.wikipedia.org/wiki?curid=2794200", "title": "Sacra Famiglia e famiglia del Battista", "text": "Sacra Famiglia e famiglia del Battista \u00e8 un dipinto tempera a caseina e oro su tela () di Andrea Mantegna, databile al 1504-1506 circa e conservato nella cappella funebre dell'artista nella basilica di Sant'Andrea a Mantova.\nStoria.\nL'opera fa parte di quelle opere citate da Francesco Mantegna nella bottega del padre dopo la sua morte nel 1506. Con il \"Battesimo di Cristo\" venne destinata, secondo la volont\u00e0 dell'artista, a decorare la sua cappella funebre in Sant'Andrea, collocazione che mantiene tutt'oggi. La scelta del tema \u00e8 legata alla dedica al Battista della cappella.\nDescrizione e stile.\nIl dipinto \u00e8 composto secondo le regole della simmetria, con a sinistra san Giuseppe e Maria col Bambino tra le braccia, a cui corrispondono andando verso destra san Giovannino, sant'Elisabetta e san Zaccaria, che tiene in mano una curiosa ampolla decorata, forse un incensiere. Lo sfondo \u00e8 una siepe di agrumi, come se ne vedono anche in altre opere della fase tarda dell'artista, come la \"Pala Trivulzio\" (1497).\nLe figure si trovano tutte in primo piano, con una luce incidente che proviene da sinistra, lasciando in ombra Giuseppe, girato dall'altro lato, e Zaccaria, coperto da Elisabetta.\nLa tecnica, con una preparazione finissima che lascia intravedere qua e l\u00e0 la tela sottostante, \u00e8 pure tipica dell'ultima fase dell'artista e il prevalere dei toni bruni si intona con quelli del \"Battesimo\". \nL'opera contiene alcune scritte in ebraico."}
{"id": "2794213", "revid": "819238", "url": "https://it.wikipedia.org/wiki?curid=2794213", "title": "Garitta", "text": ""}
{"id": "2794223", "revid": "98077", "url": "https://it.wikipedia.org/wiki?curid=2794223", "title": "Sanctio", "text": ""}
{"id": "2794224", "revid": "120150591", "url": "https://it.wikipedia.org/wiki?curid=2794224", "title": "Battesimo di Cristo (Mantegna)", "text": "Il Battesimo di Cristo \u00e8 un dipinto tempera a caseina e oro su tela () di Andrea Mantegna, databile al 1506 circa e conservato nella cappella funebre dell'artista nella basilica di Sant'Andrea a Mantova.\nStoria.\nL'opera fa parte di quelle opere citate da Francesco Mantegna nella bottega del padre dopo la sua morte nel 1506. L'opera era incompleta e venne probabilmente terminata dal figlio Francesco, artista non all'altezza del padre: suo \u00e8 forse il colorito sommario sul panneggio del manto dell'uomo a destra. Con la \"Sacra Famiglia e famiglia del Battista\" venne destinata, secondo la volont\u00e0 dell'artista, a decorare la cappella funebre dell'artista in Sant'Andrea, collocazione che mantiene tutt'oggi. La scelta del tema \u00e8 legata alla dedica al Battista della cappella.\nDescrizione e stile.\nIl dipinto non \u00e8 in condizioni ottimali, tanto che in molte aree si \u00e8 persa la preparazione pittorica ed emerge la tela bruna sottostante. Ges\u00f9 \u00e8 raffigurato al centro mentre riceve il battesimo da san Giovanni Battista, in piedi a destra su una rocca. In alto appare la colomba dello Spirito Santo, e Ges\u00f9 sembra fare un gesto di benedizione verso Giovanni. A sinistra un altro personaggio, probabilmente un angelo, regge la veste di Cristo sottobraccio. A destra un personaggio non identificato regge un secchiello.\nLo sfondo \u00e8 composto da colline digradanti, con una roccia che torreggia incombente a destra (come nell \"Trionfo della Virt\u00f9\" del 1499-1502) e con due alberi di agrumi, arance a destra e limoni a sinistra, che ricordano da vicino lo sfondo della \"Pala Trivulzio\" (1497).\nTra i brani meglio riusciti dell'opera c'\u00e8 il panneggio del perizoma di Cristo, il cui chiaroscuro incisivo dona una plasticit\u00e0 scultorea notevole."}
{"id": "2794225", "revid": "287204", "url": "https://it.wikipedia.org/wiki?curid=2794225", "title": "Legislatura 2007-2011 Gran Consiglio Ticinese", "text": "La Legislatura 2007-2011 del Gran Consiglio Ticinese \u00e8 iniziata con le Elezioni politiche in Canton Ticino del 2007 ed ha avuto fine con quelle del 2011.\nLista dei Deputati Eletti.\nNel caso di dimissioni o decesso di un/a Deputato/a il seggio viene attribuito al subentrante di lista.\nSe un deputato lascia il partito con cui \u00e8 stato eletto, egli pu\u00f2 mantenere il proprio seggio fino a fine legislatura."}
{"id": "2794231", "revid": "1543377", "url": "https://it.wikipedia.org/wiki?curid=2794231", "title": "Belgio ai XXI Giochi olimpici invernali", "text": "Il Belgio ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 8 atleti."}
{"id": "2794232", "revid": "767487", "url": "https://it.wikipedia.org/wiki?curid=2794232", "title": "Theiophytalia kerri", "text": "La teiofitalia (Theiophytalia kerri) era un dinosauro appartenente agli ornitopodi, vissuto nel Cretaceo inferiore (Aptiano-Albiano, circa 115 milioni di anni fa). I suoi resti fossili sono stati ritrovati in Colorado (USA).\nDescrizione.\nQuesto animale \u00e8 conosciuto solo per alcune parti di un cranio, e la ricostruzione dell'aspetto di \"Theiophytalia\" deve basarsi su animali a esso simili, come \"Camptosaurus\". Il cranio era piuttosto allungato e basso, dotato di un muso lungo e di arcate zigomatiche ben evidenti. Le dimensioni dell'intero animale dovevano aggirarsi sui sei metri di lunghezza, e se l'animale fosse stato simile a \"Camptosaurus\", allora il corpo era molto simile a quello di un tipico iguanodonte: corporatura relativamente massiccia, zampe lunghe e forti, coda alta e lunga. \nFossili e classificazione.\nL'unico resto fossile noto di \"Theiophytalia\" \u00e8 un cranio incompleto, consistente in un muso, nelle ossa delle guance e nella parte posteriore della mandibola. Questo cranio fu utilizzato da Charles Whitney Gilmore nel 1909 per ricostruire il cranio di \"Camptosaurus\", all'epoca poco conosciuto. Solo nel 2006 uno studio compiuto da Brill e Carpenter mise in luce che i fossili di \"Theiophytalia\" provenivano da un orizzonte stratigrafico molto pi\u00f9 recente di quello di \"Camptosaurus\" ed erano anche sufficientemente distinti per una differenziazione generica. \u00c8 possibile che \"Theiophytalia\" fosse una sorta di forma intermedia tra \"Camptosaurus\" e altri iguanodonti pi\u00f9 evoluti come lo stesso \"Iguanodon\". Forme assai simili sono \"Dakotadon\" e \"Hippodraco\", entrambe del Cretaceo inferiore nordamericano. Il nome generico di \"Theiophytalia\" deriva dal greco e significa \"Giardino degli dei\"."}
{"id": "2794233", "revid": "36426", "url": "https://it.wikipedia.org/wiki?curid=2794233", "title": "Scipione Nasica", "text": ""}
{"id": "2794235", "revid": "1305772", "url": "https://it.wikipedia.org/wiki?curid=2794235", "title": "Maria di Sassonia", "text": "Con il nome di Maria di Sassonia si identificano:"}
{"id": "2794236", "revid": "1305772", "url": "https://it.wikipedia.org/wiki?curid=2794236", "title": "Gneo Cornelio Scipione", "text": ""}
{"id": "2794241", "revid": "124519119", "url": "https://it.wikipedia.org/wiki?curid=2794241", "title": "Matteo Silva", "text": "Biografia.\nNato a Ulma in Germania, cresciuto a Bologna e a Montagnola vicino a Lugano in Svizzera, Matteo Silva ha studiato composizione al conservatorio Giuseppe Verdi di Milano con Niccol\u00f2 Castiglioni e filosofia a Ca' Foscari, Venezia, con Emanuele Severino; \u00e8 produttore discografico, editore musicale e fondatore dell'etichetta discografica indipendente Amiata Records. Oltre all'attivit\u00e0 musicale \u00e8 attivo fin dai primi anni '80 come artista visivo con dipinti e installazioni.\nPer le case discografiche Wergo, Na\u00efve Records e Amiata Records ha prodotto oltre 180 dischi negli USA, in Germania, Francia e Italia. Tra gli artisti prodotti: Arvo P\u00e4rt, Terry Riley, Steve Reich, Sainkho, Ustad Nishat Khan, i Fratelli Mancuso, le Faraualla, Sangita Badhyopadhnay, Michael Vetter, Hans Otte, Gabin Dabir\u00e9, il Club Musical Oriente Cubano, Ch\u00f6gyal Namkhai Norbu, i monaci del monastero Tibetano di Sera, i Bauls del Bengala. Ha soggiornato spesso in Asia dove ha registrato, anche per conto dell'UNESCO cerimonie musicali in via di estinzione, in particolare nelle regioni Himalayane di India, Nepal e Sikkim. Per Amiata Records ha pubblicato in due volumi \"La musica dell'antica Roma vol. I Strumenti a fiato (1996)\" , \"La musica dell'antica Roma vol. II strumenti a corda (2002)\", pubblicazioni che hanno fatto scalpore nel mondo dell'archeologia sperimentale e in quello musicale dell'epoca in quanto primo tentativo filologico di ricostruzione della musica dell'antica Roma, un progetto condotto insieme al gruppo di lavoro Synaulia del paleorganologo Walter Maioli e al Museo della Civilt\u00e0 Romana a Roma. \nCome compositore ha pubblicato gli album di musica elettronica \"Ad Infinitum\" (1993) e \"Omphalos\" (2001).\nOltre all'attivit\u00e0 di produttore ed editore musicale Matteo Silva \u00e8 attivo come professore, autore di saggi, di poesia e di prosa e come pittore. Come musicologo ha scritto \"Music for Peace\" (1999), \"Beyond Music\" (2004), \"Copyright in digital media\" (2008). \nHa collaborato con la European School of Economics a Londra dove ha diretto per alcuni anni il \"Music Industry management Program (MIM)\" ed \u00e9 attivo come \"Guest Professor\" presso altre universit\u00e0 in Italia e all'estero.\nDiscografia.\nCome compositore:\nCome produttore discografico:"}
{"id": "2794245", "revid": "298229", "url": "https://it.wikipedia.org/wiki?curid=2794245", "title": "Bermuda ai XXI Giochi olimpici invernali", "text": "Bermuda ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione formata da un solo atleta."}
{"id": "2794246", "revid": "155634", "url": "https://it.wikipedia.org/wiki?curid=2794246", "title": "Australian Championships 1937 - Singolare maschile", "text": "Vivian McGrath ha sconfitto John Bromwich per 6\u20133, 1\u20136, 6\u20130, 2\u20136, 6\u20131."}
{"id": "2794248", "revid": "1516087", "url": "https://it.wikipedia.org/wiki?curid=2794248", "title": "Wakko's Wish", "text": "Wakko's Wish \u00e8 un film d'animazione \"direct-to-video\" del 1999 diretto da Liz Holzman, Rusty Mills e Tom Ruegger, basato sulla serie animata \"Animaniacs\". \nIl film trasporta tutti i personaggi della serie, sia principali che secondari, in un mondo a met\u00e0 tra il medievale e il fiabesco e racconta della loro ricerca della stella che pu\u00f2 esprimere i desideri.\nTrama.\nLa storia si svolge nell'immaginario regno europeo di Warnerstockia, nel villaggio di Acme Falls, dove i personaggi della serie vivono insieme in armonia: i tre orfani Yakko, Wakko, e Dot (i fratelli Warner), Mignolo e Prof., Vera Peste e Cocco, Rita e Runt, ecc. Dopo la morte del re William Il Buono nel regno avviene una guerra civile, e Warnerstockia viene conquistata dal vicino stato di Ticktokia governato da re Salazar, che opprime la popolazione, mentre la citt\u00e0 viene posta sotto il controllo dell'avido barone von Plotz e del suo braccio destro Ralph il contabile.\nI cittadini hanno perso la speranza, ma non Wakko, che decide di lasciare il villaggio per guadagnare qualche soldo per s\u00e9 e per gli altri abitanti. Un anno dopo torna con un mezzo penny che intende usare per pagare l'operazione di cui ha bisogno la sorella Dot, gravemente malata. Ma il barone von Plotz inventa una nuova tassa per derubarlo, deludendo le speranze dei cittadini. La notte successiva, Yakko racconta a Dot la storia della sua nascita per consolarla, mentre Wakko intona una canzone alle stelle, finch\u00e9 non appare un angelo (Pip) che gli parla di una stella magica che si trova oltre le montagne in grado di esaudire i desideri di chiunque la tocchi. La mattina seguente Wakko racconta la vicenda e l'intero villaggio va alla ricerca della stella magica per rendere i loro desideri realt\u00e0.\nOgnuno degli abitanti vuole realizzare un desiderio. All'avventura si aggiunge anche Bottone nel solito tentativo di salvare la padroncina Mindy. Il re Salazar per\u00f2, venuto a sapere della stella magica, cattura Plotz e Ralph e li incarica di fare in modo che nessuno, a parte lui, tocchi la stella e gli ordina anche di uccidere i Warner in quanto potrebbero essere un problema per lui. I due per\u00f2 intendono usare la stella per i loro fini e il Re, non fidandosi del barone, incarica i Picciotti di tenerli d'occhio, senza sapere che anche loro vogliono esprimere un desiderio.\nPlotz e Ralph trovano i tre fratelli e tentano di ucciderli bombardandoli, e dopo un rocambolesco inseguimento, i tre fratelli si apprestano a toccare la stella ma vengono catturati dai soldati del re, che imprigiona la popolazione di Acme Falls. Salazar, deluso da Plotz e Ralph, li fa arrestare e imprigiona anche i Picciotti, ordina poi alle guardie di giustiziare i Warner, ma questi, fingendo di conoscere un segreto sulla stella, convincono il re a risparmiargli la vita e a condurli a palazzo. Una volta l\u00ec, iniziano a prenderlo in giro e quest'ultimo, furioso, gli mostra le loro peggiori paure. Yakko gli rivela che non conta cosa desideri ma come lo desideri e Salazar furioso ordina alle guardie di ucciderli, ma Dot, grazie alla sua dolcezza, riesce a convincere il Capitano delle guardie a lasciarli in vita. I Warner iniziano quindi a correre verso la stella ma il Re, accortosi della loro fuga, ordina ai suoi uomini di aprire il fuoco su di loro e li colpiscono con una cannonata. A causa dell'urto Dot apparentemente muore tra le braccia di Yakko, tutti i cittadini di Acme Falls piangono e i soldati si infuriano con il re per la sua crudelt\u00e0.\nWakko per\u00f2, approfittando della confusione, corre verso la stella e riesce a toccarla. Dot rivela di essere solo svenuta e Wakko esprime il desiderio di avere due mezzi penny, cos\u00ec i tre fratelli diventano gli eroi della popolazione. Wakko utilizza il primo per far ripartire l'economia della citt\u00e0 e il secondo per pagare l'operazione di Dot, che si rivela essere un intervento di chirurgia plastica. In ospedale, grazie ad un certificato di nascita, i tre scoprono di essere i legittimi eredi al trono, figli di Re William, fatti allontanare da Salazar che sperava di non rivederli mai pi\u00f9. L'usurpatore quindi viene espulso dal palazzo. Diventati i sovrani, i Warner fanno in modo che tutti i loro amici realizzino i loro desideri. Cos\u00ec alla fine tutti vissero felici e contenti.\nProduzione.\n\"Animaniacs\" aveva raggiunto un grande successo in tutto il mondo, ma verso la fine degli anni 90, Kids WB (il canale che trasmetteva lo show) ottenne gratis i diritti per trasmettere l'anime \"Pok\u00e9mon\" (che aveva pi\u00f9 successo) e decise di cancellare lo show per concentrarsi su produzioni meno costose. Gli autori della serie, nel 1998, crearono un episodio di quasi un'ora e vi era la possibilit\u00e0 di renderlo un film. Tuttavia i produttori hanno deciso di mandarlo in onda come due episodi separati (\"Hooray for Hollywood North - parte 1 e 2\"). \nDistribuzione.\n\"Wakko's Wish\" \u00e8 stato pubblicato solo su VHS, distribuito da Warner Home Video il 21 dicembre 1999 negli Stati Uniti d'America e in Canada. Una versione in francese \u00e8 stata pubblicata nelle province del Canada con il titolo \"Wakko et l'\u00e9toile magique\". Dal 25 agosto 2008 la versione inglese del film \u00e8 disponibile anche su iTunes Store USA e Canada. In televisione il film \u00e8 a volte trasmesso su Cartoon Network e Teletoon. \nNel Nord America, il film \u00e8 uscito in DVD il 7 ottobre 2014, poco dopo la morte di Liz Holzman (nel 2014) e Rusty Mills (nel 2012), due dei principali registi del film. In Italia \u00e8 inedito."}
{"id": "2794252", "revid": "155634", "url": "https://it.wikipedia.org/wiki?curid=2794252", "title": "Australian Championships 1936 - Singolare maschile", "text": "Adrian Quist ha battuto in finale Jack Crawford 6-2 6-3 4-6 3-6 9-7."}
{"id": "2794254", "revid": "22356", "url": "https://it.wikipedia.org/wiki?curid=2794254", "title": "Theiophytalia", "text": ""}
{"id": "2794256", "revid": "36426", "url": "https://it.wikipedia.org/wiki?curid=2794256", "title": "Sacra Famiglia con la famiglia di Giovanni Battista", "text": ""}
{"id": "2794261", "revid": "1782831", "url": "https://it.wikipedia.org/wiki?curid=2794261", "title": "A Bigger Tomorrow", "text": "A Bigger Tomorrow \u00e8 un album discografico del pianista hammondista italiano Paolo \"Apollo\" Negri, pubblicato nel 2007 dalla Hammondbeat Records.\nIl disco.\n\u00c8 l'album di debutto di Paolo Negri gi\u00e0 hammondista di gruppi come Link Quartet e Wicked Minds.\nAlla realizzazione di questo disco partecipano artisti con cui Paolo aveva gi\u00e0 collaborato in passato tra cui spiccano i nomi di Antonio Bacciocchi e Ray Daytona.\nTracce.\nCD1: \nCD2:"}
{"id": "2794264", "revid": "74801", "url": "https://it.wikipedia.org/wiki?curid=2794264", "title": "Daniel Wretstr\u00f6m", "text": "Militante del gruppo nazionalista \"Vit Legion\" (\"Legione bianca\"), fu assassinato nella notte tra l'8 e il 9 dicembre 2000 in un agguato compiuto da un gruppo di una quindicina di antirazzisti.\nLe indagini condussero all'arresto di sette persone, tra le quali venne individuato quale esecutore materiale dell'omicidio Khaled Odeh, condannato per questo al manicomio criminale. Degli altri componenti il gruppo, tre furono condannati a svolgere quaranta ore di lavori socialmente utili, due vennero condannati al pagamento di un risarcimento pari a 1800 corone svedesi (circa 200 euro) mentre l'ultimo venne prosciolto.\nA partire dal primo anniversario dell'omicidio, i gruppi nazionalisti svedesi organizzano ogni anno in dicembre una marcia commemorativa a cui partecipano circa un migliaio di persone provenienti principalmente dalla Scandinavia ma anche dalla Germania e dagli Stati Uniti d'America, attribuendo a Daniel Wretstr\u00f6m la qualifica di martire. Il gruppo neonazista Combat 18 lo acclama come \"il moderno Horst Wessel\"."}
{"id": "2794265", "revid": "155634", "url": "https://it.wikipedia.org/wiki?curid=2794265", "title": "Australian Championships 1935 - Singolare maschile", "text": "Jack Crawford ha battuto in finale Fred Perry 2\u20136 6\u20134 6\u20134 6\u20134."}
{"id": "2794267", "revid": "256896", "url": "https://it.wikipedia.org/wiki?curid=2794267", "title": "Liphistius lahu", "text": "Liphistius lahu \u00e8 un ragno appartenente al genere Liphistius della famiglia Liphistiidae.\nEtimologia.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio deriva dal villaggio di Lahu, localit\u00e0 di ritrovamento della specie, nella provincia thailandese di Chiang Mai.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta villaggio di Lahu, nella provincia di Chiang Mai, della Thailandia settentrionale."}
{"id": "2794268", "revid": "155634", "url": "https://it.wikipedia.org/wiki?curid=2794268", "title": "Australian Championships 1934 - Singolare maschile", "text": "Fred Perry ha battuto in finale Jack Crawford 6\u20133 7\u20135 6\u20131."}
{"id": "2794274", "revid": "98077", "url": "https://it.wikipedia.org/wiki?curid=2794274", "title": "Provocatio", "text": ""}
{"id": "2794276", "revid": "155634", "url": "https://it.wikipedia.org/wiki?curid=2794276", "title": "Australian Championships 1933 - Singolare maschile", "text": "Jack Crawford ha battuto in finale Keith Gledhill 2\u20136 7\u20135 6\u20133 6\u20132."}
{"id": "2794278", "revid": "1048993", "url": "https://it.wikipedia.org/wiki?curid=2794278", "title": "Max Croci", "text": "Biografia.\nIllustratore e direttore artistico, passa alla regia realizzando nel 1995 il suo primo cortometraggio, \"Queen Be\", ambientato negli anni venti. \nIl colore dei cartoni animati di Tex Avery, le citazioni dal cinema hollywoodiano classico e le attrici Alessandra Faiella e Nicoletta Maragno sono gli ingredienti di \"Rosso Tigre\", secondo cortometraggio, che vince il terzo premio al Torino Film Festival e che viene invitato ad aprire il Festival Internazionale del cinema di Huesca, in Spagna. \nGrazie a \"Rosso Tigre\" dal 1998 Croci firma numerosi spot per diverse case di produzione milanesi. Continua a girare cortometraggi: \"Glamour Express\" (che partecipa ai Festival di Locarno, Berlino e New York) e \"Marameo\", interpretato da Platinette in versione gangster, che inaugura il LAIFA, Los Angeles Italian Film Award, di Hollywood.\nCon \"Volevo sapere sull'amore\", del 2004, inizia la sua collaborazione con lo scrittore Matteo B. Bianchi. Il film, con Marina Confalone, vince numerosi premi tra cui il Nastro d'argento all'interprete.\nLa commedia, uno dei generi cinematografici a cui \u00e8 pi\u00f9 legato, \u00e8 il tema di un magazine che realizza per Tele+, \"Commedia Mon Amour\", con Stefano Della Casa. \nCon la produzione di Giorgio Bozzo dirige a teatro gli spettacoli-concerto \"Tutto su di me\" (con Platinette), \"Cosa c'\u00e8 di strano\" (con Gennaro Cosmo Parlato) e \"Non ce ne importa niente\" (con Le Sorelle Marinetti).\nDal 2003 \u00e8 autore e regista di diverse produzioni per Sky Italia, come il \"Dizionario del cinema\", con Steve Della Casa, alcuni documentari (tra cui \"L'Italia dei generi\" e \"Italia 70, il cinema a mano armata\" con Umberto Lenzi) e numerosi speciali, come \"L'arte dei titoli di testa e \"Il cinema di carta\". \"Sempre per Sky gira diversi promo e la \"prima stagione\" di \"Una poltrona per due\", sketch-comedy con Alessia Ventura e Nicola Savino, che \u00e8 anche protagonista di \"Sosta forzata\" (scritto da Max Gnocchi), uno dei sei cortometraggi prodotti da Sky tra il 2005 e il 2007.\nNel 2007 firma, con Lucio Pellegrini, la sit-com per Italia 1 \"La strana coppia\" con Luca Bizzarri e Paolo Kessisoglu, ispirata al classico di Neil Simon.\nIaia Forte, Luciana Littizzetto, Marina Massironi, Justine Mattera e Carla Signoris sono le protagoniste di 5 corti al femminile scritti da Matteo B. Bianchi e presentati su Sky nel 2008 in occasione della festa della donna.\nNel 2009 dirige il noir \"Lacrime nere\", scritto da Matteo Bortolotti e interpretato da Alessandro Sampaoli e Lucrezia Piaggio. Realizza poi, con Hakim Zejjari, il documentario \"Moana, magnifica ossessione\", che viene presentato al Fiction Fest di Roma. Chiude l'anno \"Sex and the City, tutto in una notte\" - una serie di sketch scritti da Giacomo Ciarrapico ed interpretati da Claudia Gerini e Fabio Troiano.\nNel 2010 dirige nuovamente Luca e Paolo in due web series prodotte da Beppe Caschetto (ITC) per Vodafone: \"Panetteria Maiello\" e \"Un minuto e qualcosa\", una sorta di parodia della serie televisiva \"24\". Le due serie sono firmate da Martino Clericetti, Lorenzo De Marinis e Matteo Levati.\nMaurizio Crozza e il figlio Giovanni sono invece i protagonisti di \"Soltanto uno scherzo\", cortometraggio che ha partecipato al Giffoni Film Festival e al Roma Indipendent Film Festival e che ha vinto il premio come migliore cortometraggio al Festival Internazionale di Manhattan (IFFM) 2012.\nIl 2012 \u00e8 anche l'anno di \"Countdown\", corto scritto con Francesco Pasqua ed interpretato da Carla Signoris e Ambra Angiolini. Nel 2013 dirige due nuovi cortometraggi: \"Ladiesroom\" e \"La fuga\".\nNel 2014 firma il programma per Sky Arte \"Camerini\", di Marco Baliani e Barbara Frigerio, in cui attori come Stefano Accorsi, Pierfrancesco Favino e Valerio Mastandrea.\nIl primo lungometraggio \u00e8 una commedia romantica dal titolo \"Poli opposti\", prodotto da Rodeo Drive e Rai Cinema. Esce nelle sale ad ottobre del 2015. Nel 2016 esce il secondo lungometraggio, \"Al posto tuo\".\nNel 2017 viene distribuito il terzo lungometraggio, prodotto da Notorious Pictures, \"La verit\u00e0, vi spiego, sull'amore\", commedia tratta dal libro omonimo e dal Blog di Enrica Tesio \"Ti asmo\".\nMalato da tempo di cancro, muore l'8 novembre 2018 all'et\u00e0 di 50 anni."}
{"id": "2794280", "revid": "155634", "url": "https://it.wikipedia.org/wiki?curid=2794280", "title": "Australian Championships 1932 - Singolare maschile", "text": "Jack Crawford ha battuto in finale Harry Hopman 4-6 6-3 3-6 6-3 6-1."}
{"id": "2794281", "revid": "1782831", "url": "https://it.wikipedia.org/wiki?curid=2794281", "title": "Stack 'em High", "text": "Stack 'em High \u00e8 un album discografico di Max Paparella e Paolo \"Apollo\" Negri, pubblicato nel 2008 dalla Hammondbeat Records."}
{"id": "2794288", "revid": "155634", "url": "https://it.wikipedia.org/wiki?curid=2794288", "title": "Australian Championships 1931 - Singolare maschile", "text": "Jack Crawford ha battuto in finale Harry Hopman 6\u20134 6\u20132 2\u20136 6\u20131."}
{"id": "2794292", "revid": "155634", "url": "https://it.wikipedia.org/wiki?curid=2794292", "title": "Australian Championships 1930 - Singolare maschile", "text": "Edgar Moon ha battuto in finale Harry Hopman 6\u20133 6\u20131 6\u20133."}
{"id": "2794296", "revid": "1355461", "url": "https://it.wikipedia.org/wiki?curid=2794296", "title": "Juan Fern\u00e1ndez (comune)", "text": "Juan Fern\u00e1ndez \u00e8 un comune del Cile della provincia di Valpara\u00edso nella Regione di Valpara\u00edso. Al censimento del 2002 possedeva una popolazione di 633 abitanti. Il territorio del comune corrisponde a quello dell'arcipelago delle isole Juan Fern\u00e1ndez, composto dalle isole Robinson Crusoe, Alexander Selkirk, Santa Clara e altre isole minori. Il comune si trova a 670 km dal continente.\nAmministrazione comunale.\nIl sindaco di Juan Fern\u00e1ndez \u00e8 Leopoldo Gonz\u00e1lez Charpentier (Rinnovamento Nazionale) ed i consiglieri sono: "}
{"id": "2794297", "revid": "256896", "url": "https://it.wikipedia.org/wiki?curid=2794297", "title": "Liphistius isan", "text": "Liphistius isan \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio deriva dalla regione di Isan, nome dato agli inizi del XX secolo alla porzione nordorientale della Thailandia. A sua volta il termine deriva dal sanscrito \"Ishan\", che significa appunto \"nordest\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta in alcune localit\u00e0 della Thailandia nordorientale."}
{"id": "2794300", "revid": "155634", "url": "https://it.wikipedia.org/wiki?curid=2794300", "title": "Australian Championships 1929 - Singolare maschile", "text": "Colin Gregory ha battuto in finale Richard Schlesinger 6\u20132 6\u20132 5\u20137 6\u20134."}
{"id": "2794301", "revid": "481666", "url": "https://it.wikipedia.org/wiki?curid=2794301", "title": "Robert Frazer", "text": "Biografia.\nNato nel 1891 a Worcester, nel Massachusetts, Robert Frazer interpret\u00f2 il suo primo film nel 1912, all'et\u00e0 di 21 anni per la \u00c9clair, la compagnia per cui gir\u00f2 tutti i suoi primi film. \"The Holy City\", il film del suo debutto, ha un soggetto religioso e l'attore vi interpreta il ruolo del redentore. Gir\u00f2 anche svariati western e in molti film fu diretto da Webster Cullison, lavorando spesso a fianco di Edna Payne.\nNel 1919, Frazer fu il protagonista di \"Bolshevism on Trial\", un film di propaganda antibolscevica diretto da Harley Knoles e tratto dal \"Comrades\" romanzo di Thomas F. Dixon Jr., gi\u00e0 autore del controverso \"The Clansman\" che aveva ispirato \"La nascita di una nazione\" di David W. Griffith. Del film, il primo prodotto da una piccola compagnia indipendente, la Mayflower Photoplay Company, sono rimaste delle copie ed \u00e8 stato distribuito in DVD.\nVita privata.\nNel 1913, Frazer si spos\u00f2 con l'attrice Mildred Bright.\n\u00c8 morto nel 1944 di leucemia, all'et\u00e0 di 53 anni."}
{"id": "2794309", "revid": "155634", "url": "https://it.wikipedia.org/wiki?curid=2794309", "title": "Australian Championships 1928 - Singolare maschile", "text": "Jean Borotra ha battuto in finale Jack Cummings 6-4 6-1 4-6 5-7 6-3."}
{"id": "2794310", "revid": "39884", "url": "https://it.wikipedia.org/wiki?curid=2794310", "title": "Pamir argali", "text": ""}
{"id": "2794315", "revid": "125867536", "url": "https://it.wikipedia.org/wiki?curid=2794315", "title": "Fattore di capacit\u00e0", "text": "Si definisce fattore di capacit\u00e0 di un impianto di alimentazione del carico di base il rapporto x/y tra la produzione di energia elettrica effettiva \"x\" fornita da un impianto di potenza durante un periodo di tempo e la fornitura teorica di energia \"y\" che avrebbe potuto offrire se avesse operato alla piena potenza nominale in modo continuativo nel tempo. Per calcolare il fattore di capacit\u00e0, si somma l'energia totale prodotta dall'impianto in un periodo di tempo e si divide per l'energia che avrebbe potuto produrre alla piena capacit\u00e0. I fattori di capacit\u00e0 variano grandemente dipendendo dal tipo di energia o carburante sfruttato e dalla buona progettazione della centrale. Il fattore di capacit\u00e0 non deve essere confuso con il fattore di disponibilit\u00e0 oppure con l'efficienza.\nEsempio di calcolo del fattore di capacit\u00e0.\nUna centrale elettrica per il carico di base con una capacit\u00e0 di 1000 MW produce megawattora (MWh) in un mese di 30 giorni. Il numero di megawattora che sarebbero stati prodotti se l'impianto fosse stato operato a piena capacit\u00e0 pu\u00f2 essere determinato moltiplicando la capacit\u00e0 massima dell'impianto per il numero totale di ore nello stesso periodo di tempo. 1000\u00a0MW x 30 giorni x 24 ore equivale a megawattora. Il fattore di capacit\u00e0 viene determinato dividendo l'energia effettivamente fornita per la massima energia teorica che poteva essere fornita nello stesso tempo possibile (648000/720000). In questo caso, il fattore di capacit\u00e0 \u00e8 pari a 0,9 (che moltiplicato per cento fa 90%).\nCause del ridotto fattore di capacit\u00e0.\nEsistono due ragioni principali per le quali un impianto pu\u00f2 avere un fattore di capacit\u00e0 inferiore al 100%. La prima ragione \u00e8 che sia fuori servizio oppure che operi con una potenza ridotta per parte del tempo a causa di guasti nelle apparecchiature oppure per la manutenzione di routine. Questo spiega la maggior parte della capacit\u00e0 non sfruttata dalle centrali che forniscono il carico di base. Questi impianti hanno i pi\u00f9 bassi costi per kilowattora prodotto perch\u00e9 sono progettati per fornire la massima efficienza e sono operate con continuit\u00e0 ad alte potenze con il miglior rapporto potenza/consumo di risorse. Le centrali geotermiche, le centrali nucleari, le centrali a combustibili fossili e gli impianti a biomasse che bruciano materiali solidi sono quasi sempre operate come impianti di carico di base.\nLa seconda ragione per la quale un impianto avr\u00e0 un fattore di capacit\u00e0 inferiore al 100% e quella che l'output venga sospeso perch\u00e9 la rete elettrica non richiede quella potenza in pi\u00f9, specialmente se il prezzo dell'energia elettrica in quel momento \u00e8 troppo basso per rendere la produzione economica. Questo rende conto della maggior parte della capacit\u00e0 inutilizzata delle centrali di potenza di picco. Queste centrali di potenza di picco possono funzionare anche solo per alcuni giorni dell'anno o addirittura per alcune ore del giorno. In genere l'elettricit\u00e0 che producono \u00e8 relativamente costosa. Si considera antieconomico, o addirittura uno spreco di risorse, il rendere un impianto di potenza di picco cos\u00ec efficiente come una centrale di carico, perch\u00e9 non operano il tempo sufficiente a ripagare il costo dell'equipaggiamento extra.\nCentrali ad inseguimento del carico.\nGli impianti che si attivano all'aumento del carico elettrico, noti anche come impianti di potenza intermedi, si trovano tra questi due estremi in termini di fattore di capacit\u00e0, efficienza e costo per unit\u00e0 di elettricit\u00e0 prodotta. Producono la maggior parte dell'energia durante il giorno, quando i prezzi e la domanda sono pi\u00f9 elevati. Di notte invece la domanda e il prezzo dell'energia sono decisamente inferiori e le centrali intermedie (di solito idroelettriche, a gas oppure a petrolio) vengono spente oppure riducono il numero di turbine, unit\u00e0 attive o la loro potenza.\nEnergie rinnovabili e fattore di capacit\u00e0.\nQuando si esaminano alcune fonti come il fotovoltaico, l'eolico e l'idroelettrico, si presenta una terza motivazione alla loro capacit\u00e0 non sfruttata. L'impianto pu\u00f2 essere in grado di produrre energia, ma il suo \"combustibile\" (vento, luce del sole o acqua), potrebbe essere non disponibile. La produzione di un impianto idroelettrico potrebbe anche essere influenzata da requisiti quali limiti sulla quota massima o minima dell'invaso e sulla portata di deflusso vitale per i pesci. Tuttavia, le centrali FV, eoliche ed idroelettriche hanno elevati fattori di disponibilit\u00e0, per cui, quando il combustibile \u00e8 disponibile, sono quasi sempre in grado di produrre energia.\nQuando gli impianti idroelettrici hanno acqua disponibile, essi sono anche utili per l'inseguimento del carico, a causa della loro elevata \"dispacciabilit\u00e0\". Gli operatori di un comune impianto idroelettrico possono portarlo da una condizione di fermo completo a pieno regime in pochi minuti.\nGli impianti eolici sono altamente intermittenti, a causa della variabilit\u00e0 del vento, ma, poich\u00e9 un parco eolico pu\u00f2 avere centinaia di aerogeneratori ampiamente spaziati, globalmente l'impianto resiste al guasto di una turbina. In un grande impianto eolico, alcune turbine potrebbero essere disattivate per manutenzione programmata o non programmata, in un certo periodo, ma gli aerogeneratori rimanenti sono in genere disponibili per generare energia dal vento.\nL'energia solare \u00e8 variabile a causa della rotazione giornaliera della Terra e della copertura nuvolosa. Tuttavia, gli impianti solari progettati unicamente per la generazione di energia elettrica, sono ben accoppiati ai carichi di picco estivi, nelle ore intorno a mezzogiorno, nelle aree con domanda elevata di condizionamento, come in Spagna o negli impianti del deserto di Mojave, nel sud ovest degli USA. Utilizzando sistemi di accumulo termico dell'energia, i periodi di operativit\u00e0 delle centrali termiche solari possono essere estesi per soddisfare richieste del carico di base.\nIl geotermico ha un fattore di capacit\u00e0 pi\u00f9 alto rispetto a molte altre fonti di energia, e le fonti geotermiche sono disponibili 24 ore al giorno e sette giorni alla settimana. Anche se il vettore energetico (acqua) per l'elettricit\u00e0 prodotta con la geotermia deve essere gestito propriamente, la fonte dell'energia geotermica, il calore della Terra, sar\u00e0 disponibile e prevedibile nel futuro. L'energia geotermica pu\u00f2 essere vista come una batteria nucleare, in cui il calore viene prodotto per il decadimento di elementi radioattivi nel nucleo e nel mantello della Terra."}
{"id": "2794316", "revid": "237256", "url": "https://it.wikipedia.org/wiki?curid=2794316", "title": "Carmen de bello actiaco", "text": ""}
{"id": "2794324", "revid": "256896", "url": "https://it.wikipedia.org/wiki?curid=2794324", "title": "Liphistius sayam", "text": "Liphistius sayam \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio deriva dal termine \"Sayam\", nome dato dagli inglesi fino al 24 giugno 1939 alla Thailandia, da noi italianizzato in Siam.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta in alcune localit\u00e0 della Thailandia centrale."}
{"id": "2794325", "revid": "2187", "url": "https://it.wikipedia.org/wiki?curid=2794325", "title": "Sant'Orso di Aosta", "text": ""}
{"id": "2794329", "revid": "729019", "url": "https://it.wikipedia.org/wiki?curid=2794329", "title": "Piaggio P.16", "text": "Il Piaggio P.16, talvolta indicato anche come Pegna P.16 dal cognome del suo progettista, fu un bombardiere trimotore e monoplano ad ala media, con configurazione ad ala di gabbiano rovesciata, realizzato dall'azienda italiana Societ\u00e0 Rinaldo Piaggio negli anni trenta e rimasto allo stadio di prototipo.\nStoria del progetto.\nLo sviluppo del P.16, affidata al progettista Giovanni Pegna il quale, come in tutta la sua carriera di progettista, risultava includere degli elementi, per l'epoca, innovativi e soluzioni tecniche originali, utilizzando ampiamente leghe d'alluminio per contenere la massa del velivolo. La collaborazione con l'ingegner Corradino D'Ascanio, il quale aveva introdotto nell'azienda il concetto dell'elica a passo variabile in volo, si concretizz\u00f2 nell'applicazione dell'innovativa tecnologia per la prima volta applicata al nuovo bombardiere.\nIl prototipo, al quale venne assegnata la MM 226, venne realizzato nello stabilimento Piaggio di Finale Ligure nel novembre 1939 e una volta ultimato trasportato all'aeroporto di Villanova d'Albenga dove, ai comandi del pilota collaudatore Mario Gamna, si alz\u00f2 in volo per la prima volta il 24 novembre 1939.\nTecnica.\nIl P.16 era un velivolo dall'impostazione, per l'epoca, tradizionale nella configurazione dell'impianto motore tipica dei modelli pari ruolo italiani del periodo; trimotore di costruzione prevalentemente metallica ad ala media e carrello d'atterraggio retrattile.\nLa fusoliera incorporava la cabina di pilotaggio chiusa, biposto con pilota e copilota seduti affiancati e posizionata anteriormente, mentre nel posteriore l'impennaggio risultava insolitamente rialzato per la presenza della postazione del mitragliere di coda situata direttamente sotto la deriva.\nLa velatura era monoplana, con radice alare collegata alla parte alta della fusoliera, caratterizzata dalla configurazione ad ala di gabbiano rovesciata e dotata di ipersostentatori a doppia fessura sul bordo d'uscita.\nIl carrello d'atterraggio era triciclo posteriore, con gli elementi principali retrattili entro le due gondole motore esterne con movomento retrogrado, pi\u00f9 un ruotino d'appoggio posteriore, non retraibile e parzialmente carenato, posizionato sotto la coda.\nLa propulsione era affidata a tre motori Piaggio Stella IX RC.40, radiali raffreddati ad aria dotati di dotati di compressori a due stadi, collocati in altrettante gondole, una sull'estremit\u00e0 anteriore della fusoliera, gli altri due sul bordo d'attacco alare, racchiusi in cappottature NACA, capaci di erogare una potenza pari a 560 hp (417 kW) ciascuno ed abbinati ad eliche bipala a passo variabile. Nell'articolo a firma H. F. King pubblicato nel 1936 sulla rivista Flight si dichiarava una velocit\u00e0 massima di 400 km/h ad una quota di m, con la capacita di carico bellico di kg in bomba da caduta che gli consentiva un'autonomia di oltre km (815 nmi) che aumentavano a km ( nmi) con il dimezzamento del carico."}
{"id": "2794331", "revid": "116987669", "url": "https://it.wikipedia.org/wiki?curid=2794331", "title": "Curaro (personaggio)", "text": "Curaro (\"Curar\u00e9\" in originale), \u00e8 un personaggio della serie televisiva a cartoni animati \"Batman of the Future\".\nMembra della Lega degli assassini e miglior killer del mondo.\nBiografia del personaggio.\nCuraro \u00e8 di origine mediorientale e fin da quando era in fasce milit\u00f2 nella Lega degli Assassini in quanto probabilmente i suoi genitori erano a loro volta membri. Poco si conosce della sua infanzia e della sua vita, ed \u00e8 inspiegabile l'insolito colorito blu della pelle (tuttavia sappiamo non essere un cosmetico).\nSempre ammesso che ne abbia mai avuto uno, il suo vero nome \u00e8 sconosciuto a tutti.\nSi pu\u00f2 ipotizzare che durante una missione svolta in et\u00e0 giovanile venne gravemente ferita al volto, dato che lo copre sempre con una maschera. In un'occasione Batman la vide smascherata ed ebbe una reazione di spavento, tuttavia essa era di spalle rispetto allo spettatore e dunque l'unica cosa che possiamo apprendere con certezza da quell'immagine \u00e8 che ha i capelli rasati a zero. Nell'inquadratura successiva, per\u00f2, la si pu\u00f2 vedere brevemente sfigurata e con pochi capelli sopra la fronte e la faccia secca, tanto da sembrare un teschio.\nCuraro, crescendo, divenne estremamente taciturna tanto che in tutta la serie non ha mai pronunciato una sola parola, eccetto qualche verso soffocato durante gli scontri.\nIl suo primo incontro con Batman fu quando le venne commissionato l'omicidio di Sam Young, marito del commissario Barbara Gordon, tuttavia l'intervento combinato di questa con il cavaliere oscuro del futuro permise la salvezza dell'uomo e segn\u00f2 il suo arresto. Contro ogni aspettativa, nella scena conclusiva dell'episodio la si vede scappare dalla polizia, fuggendo non solo dagli sbirri ma dal membro della Lega che dovr\u00e0 ucciderla per il suo fallimento.\nPi\u00f9 avanti nella serie ricomparir\u00e0 per assassinare Mutro Botha, membro della Lega degli Assassini; in realt\u00e0 ultimo sopravvissuto, in quanto quando la lega tent\u00f2 di punire Curaro per il suo fallimento essa in tutta risposta li uccise tutti uno dopo l'altro rimanendo l'unica e confermandosi la migliore del mondo. In seguito verr\u00e0 nuovamente sconfitta ed arrestata da Batman anche grazie all'aiuto di Max Gibson, ma non prima di aver compiuto la sua missione ed ucciso anche Botha.\nDa un dialogo avvenuto episodi pi\u00f9 avanti la sappiamo essere nuovamente in attivit\u00e0 dopo essere nuovamente evasa di prigione.\nPoteri e Abilit\u00e0.\nCuraro non \u00e8 dotata di superpoteri dichiarati ma le sue abilit\u00e0 sono tanto sovrumane da farlo sospettare; il colorito azzurro della sua pelle e la forma anormale dei suoi deltoidi fanno difatti presumere delle modifiche genetiche. La si \u00e8 vista difatti pi\u00f9 volte correre sui tetti e fare brusche cadute che potrebbero rendere invalido un essere umano normale senza riportare il bench\u00e9 minimo danno seppur sprovvista di protezioni. Inoltre non sente la stanchezza nemmeno dopo ore di battaglia e Batman ha sempre dovuto sudarsi la vittoria contro di lei seppur armato di tutto punto.\nLa sua abilit\u00e0 nelle arti marziali e la sua velocit\u00e0 d'esecuzione nei movimenti sono inverosimili, \u00e8 in grado di muoversi senza che l'occhio la colga nell'atto dello spostamento ed alcune sue imprese appaiono surreali per quanto richiedano uno sforzo fisico da lei non dimostrato. Inoltre \u00e8 in grado di trapassare il ferro servendosi di una comune spada semplicemente facendovi pressione ed \u00e8 in grado di correre e muoversi senza emettere il minimo rumore.\nCuraro inoltre \u00e8 capace di usare un incredibilmente vasto arsenale balistico."}
{"id": "2794335", "revid": "871355", "url": "https://it.wikipedia.org/wiki?curid=2794335", "title": "European Terrestrial Reference System 1989", "text": "European Terrestrial Reference System 1989 (in italiano: \"Sistema europeo di riferimento terrestre 1989\") \u00e8 un sistema di riferimento cartesiano geodetico di tipo di ECEF (Earth-centred, Earth-fixed, cio\u00e8 geocentrico), dove la placca Eurasiatica \u00e8 statica. In Europa, le coordinate e le mappe basate sull'ETRS89 non sono soggette al cambiamento causato dalla deriva continentale. \u00c8 il datum ufficiale adottato in Europa.\nSviluppo.\nLo sviluppo di ETRS89 \u00e8 collegato con il riferimento geodetico globale di ITRS, nel quale la rappresentazione della deriva continentale \u00e8 equilibrata in modo tale che la quantit\u00e0 di moto angolare apparente totale delle zolle continentali \u00e8 circa 0.\nETRS89 \u00e8 stato istituito ufficialmente alla riunione del 1990 di EUREF a Firenze, secondo la Risoluzione 1, che raccomanda che il sistema di riferimento terrestre da utilizzare da EUREF sia coincidente con ITRS nel 1989.0 e corrispondente alla parte stabile della placca euroasiatica. Secondo la risoluzione, questo sistema \u00e8 stato chiamato sistema di riferimento dell'European Terrestrial Reference 89 (ETRS89). Da allora ETRS89 e ITRS divergono a causa della deriva continentale ad una velocit\u00e0 circa 2,5 cm all'anno. Nell'anno 2000 i due sistemi di riferimento differivano di circa 25 cm. \nDovrebbe essere chiaro che l'89, come nome, non \u00e8 l'anno di realizzazione, ma l'anno di definizione iniziale, l'anno in cui ETRS89 era completamente equivalente a ITRS. I dati di ETRS89 corrispondevano ai dati di ITRS. Per ogni dato di ITRS, viene calcolata la serie di valori di corrispondenza ETRS89. ETRF2000, per esempio, \u00e8 una trasformazione dei valori di ETRS89, perch\u00e9 corrisponda a ITRF2000. \nETRS89 \u00e8 la struttura di riferimento suggerita per il geodata dell'Europa. \u00c8 l'unico riferimento geodetico (datum) da utilizzare per mappare ed effettuare rilevamenti in Europa. Svolge lo stesso ruolo in Europa del NAD-83 per l'America del Nord. (NAD-83 \u00e8 un riferimento in cui la placca nordamericana complessivamente si considera statica e si utilizza per mappare e compiere rilievi negli Stati Uniti, nel Canada e nel Messico.) ETRS89, cos\u00ec come NAD-83, \u00e8 basato sull'elissoide GRS80; WGS-84 \u00e8 invece attualmente basato sull'omonimo elissoide che differisce dal primo per circa 0,105 mm sul semiasse minore."}
{"id": "2794336", "revid": "287204", "url": "https://it.wikipedia.org/wiki?curid=2794336", "title": "Scheda senza intestazione", "text": "Nel Cantone Ticino la scheda senza intestazione permette all'elettore di poter votare senza dover indicare un partito.\nPrima della sua introduzione nelle Elezioni politiche in Canton Ticino del 2007 l'elettore era infatti obbligato a scegliere una lista di partito (e quindi dare un voto a tutti i candidati per quella lista), altrimenti la sua scheda di voto sarebbe stata dichiarata nulla. Attualmente nelle elezioni cantonali e comunali nel Canton Ticino \u00e8 quindi possibile dare il proprio voto ai singoli candidati di vari partiti senza favorirne uno in particolare."}
{"id": "2794341", "revid": "1005847", "url": "https://it.wikipedia.org/wiki?curid=2794341", "title": "Elezioni politiche in Canton Ticino del 2007", "text": "Le elezioni politiche in Canton Ticino del 2007 si sono tenute il 1\u00ba aprile. Si \u00e8 proceduto all'elezione del Consiglio di stato e del Gran Consiglio.\nLe elezioni del Consiglio di Stato furono caratterizzate dalle tensioni all'interno del Partito Liberale Radicale che portarono all'esclusione di Marina Masoni dal governo e dall'elezione al suo posto della collega di partito Laura Sadis. Gli altri membri del governo furono invece confermati senza problemi dai rispettivi partiti.\nPer il Gran Consiglio fecero scalpore le avanzate della Lega dei Ticinesi, che guadagn\u00f2 ben 4 seggi, e del Partito Ecologista Svizzero, che raddoppiarono la loro deputazione passando da 2 a 4 eletti. Il Partito Socialista guadagn\u00f2 2 seggi supplementari mentre gli altri partiti storici (Partito Liberale Radicale e Partito Popolare Democratico) persero entrambi 3 seggi. L'Unione Democratica di Centro marci\u00f2 sul posto perdendo uno dei suoi 5 seggi, mentre l'estrema sinistra (scissasi tra Partito Comunista e Movimento per il Socialismo) perse il suo unico seggio e scomparve dal parlamento.\nIn queste elezioni fu introdotta la Scheda senza intestazione, che permette all'elettore di votare senza dover indicare un partito."}
{"id": "2794342", "revid": "767487", "url": "https://it.wikipedia.org/wiki?curid=2794342", "title": "Neuroticfish", "text": "Storia.\nKlein cita le sue ispirazioni musicali da Skinny Puppy, Nine Inch Nails, The Cure e Depeche Mode, e cominci\u00f2 a sperimentare la propria musica negli anni novanta. Dopo che nacque Neuroticfish, Klein non fece i tipici sforzi di musicista per vendere un demo, invece, bas\u00f2 internet come mezzo per diffondere la sua musica. A Klein infine \u00e8 stato offerto un posto in una compilation synthpop chiamata \"A Reflexion of Synthpop\". Da questo punto in poi, Neuroticfish guadagn\u00f2 popolarit\u00e0 nella scena, dove da allora ebbe un impatto.\nKlein acquis\u00ec una certa notoriet\u00e0 dopo una delle sue canzoni contenute nel campione \"Elettronic body music is dead\". Da allora divenne una sorta di slogan per Neuroticfish. Nel singolo \"Bomb\" vi \u00e8 una pubblicit\u00e0 per il sito web del musicista.\nIl 4 gennaio 2008 sulla pagina di Neuroticfish su MySpace ci fu un messaggio che annunci\u00f2 che il musicista avrebbe cessato di fare musica dopo la sua performance all'edizione 2008 del festival Wave-Gotik-Treffen a Lipsia, Germania. Il 12 maggio 2008, il sito ufficiale di Neuroticfish afferm\u00f2 che il progetto musicale era definitivamente \"chiuso\".\nNel marzo 2013, a sorpresa, esce il suo nuovo singolo, \"Former me\", ascoltabile sul suo canale SoundCloud, che anticipa il nuovo album \"A sign of life\", atteso per lo stesso anno."}
{"id": "2794348", "revid": "4175", "url": "https://it.wikipedia.org/wiki?curid=2794348", "title": "Hotel De France", "text": ""}
{"id": "2794351", "revid": "1543377", "url": "https://it.wikipedia.org/wiki?curid=2794351", "title": "Liphistius phileion", "text": "Liphistius phileion \u00e8 un ragno appartenente al genere Liphistius della Famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta in alcune localit\u00e0 della Thailandia sudorientale."}
{"id": "2794354", "revid": "785863", "url": "https://it.wikipedia.org/wiki?curid=2794354", "title": "Elmyra Duff", "text": ""}
{"id": "2794355", "revid": "371529", "url": "https://it.wikipedia.org/wiki?curid=2794355", "title": "Karl Denke", "text": "Biografia.\nIl 20 dicembre 1924, Denke venne arrestato dopo aver ferito con un'ascia un vagabondo che aveva ospitato in casa sua. La polizia perquis\u00ec casa Denke trovando parti umane (carne sotto sale, pelle, grasso e denti in grossi recipienti), bretelle e lacci fatti in pelle umana e un registro contenente i dettagli di alcune decine di persone che Denke aveva assassinato e cannibalizzato nel corso degli anni.\nLa notizia del suo arresto scandalizz\u00f2 la popolazione: Denke era conosciuto prima di allora per le sue opere di bene verso i poveri e i vagabondi del paese. A volte infatti li ospitava in casa dandogli vitto e alloggio senza pretese oppure elargiva abbondanti elemosine alla parrocchia. Per questo veniva anche soprannominato \"Padre Denke\".\nLa carne di alcune sue vittime era stata venduta al mercato di Breslavia a basso prezzo, spacciata per carne di maiale. Il giorno dopo il suo arresto, Denke venne trovato impiccato nella sua cella d'isolamento, e la verit\u00e0 sui fatti non pot\u00e9 essere completamente accertata.\nLa polizia lo ha trovato colpevole di almeno 31 vittime, ma \u00e8 fortemente sospettato di circa 40 omicidi in totale."}
{"id": "2794361", "revid": "1318658", "url": "https://it.wikipedia.org/wiki?curid=2794361", "title": "Jean Martin (attore)", "text": "Biografia.\nJean Martin prest\u00f2 servizio nella Resistenza francese durante la seconda guerra mondiale e pi\u00f9 tardi combatt\u00e9 con i paracadutisti francesi in Indocina. Si dedic\u00f2 quindi all'attivit\u00e0 di attore.\nEsord\u00ec in teatro sotto la direzione del regista teatrale Roger Blin, in creazioni di \"pi\u00e8ces\" di Samuel Beckett, Arthur Adamov ed Eug\u00e8ne Ionesco. Il 4 gennaio 1953 interpret\u00f2 il personaggio di Lucky in \"Aspettando Godot\", di Samuel Beckett, dopo che l'attore Pierre Louki, che avrebbe dovuto interpretare la parte di Pozzo, rinunci\u00f2 e Blin decise di interpretare lui tale personaggio, affidando quello di Lucky, che avrebbe dovuto interpretare lui stesso, a Martin. Martin fu inoltre il primo ad interpretare il ruolo di Clov, quando Blin present\u00f2 la versione francese di \"Finale di partita\", sempre di Beckett, al Royal Court Theatre di Londra.\nJean Martin partecip\u00f2 a una cinquantina di film, molti dei quali importanti coproduzioni internazionali come \"La battaglia di Algeri\" (1966), diretto da Gillo Pontecorvo, nel quale interpretava il colonnello Mathieu, \"Il giorno dello sciacallo\" (1973) diretto da Fred Zinnemann, in cui interpretava la parte del maresciallo Wolonski, o ancora \"Il messia\" (1975), diretto da Roberto Rossellini, nel quale interpretava la parte di Ponzio Pilato.\nLavor\u00f2 molto anche in televisione, interpretando fra l'altro l'inquietante Gran Maestro Hubert de Mauvouloir, personaggio centrale del \"feuilleton\" fantastico a puntate \"Les Compagnons de Baal\" (proiettato anche in Italia dalla Rai con il titolo \"I compagni di Baal\"), scritto da Jacques Champreux e realizzato da Pierre Pr\u00e9vert per l'ORTF (\"Office de radiodiffusion t\u00e9l\u00e9vision fran\u00e7aise\") che lo mand\u00f2 in onda dal 29 luglio al 9 settembre del 1968 sulla sua seconda rete.\nVisse gran parte della sua vita a Parigi, nel VII \"arrondissement\", dove mor\u00ec di un tumore. La sua salma fu cremata nel cimitero di P\u00e8re-Lachaise."}
{"id": "2794369", "revid": "767487", "url": "https://it.wikipedia.org/wiki?curid=2794369", "title": "Robin Hood (film 1912)", "text": "Robin Hood \u00e8 un cortometraggio muto del 1912 diretto da \u00c9tienne Arnaud e da Herbert Blach\u00e9, prodotto dalla Eclair American.\nIl film venne girato negli stabilimenti Solax Studio a Fort Lee, nel New Jersey.\nTrama.\nLe avventure di Robin nella foresta di Sherwood: difensore dei poveri, tra duelli e agguati, combatte i soprusi dello sceriffo di Nottingham. Ogni personaggio della storia viene enfatizzato apparentandolo con un animale che lo caratterizza nel bene o nel male.\nDistribuzione.\nIl film fu distribuito dall'Universal Film Manufacturing Company. Ne esiste ancora una copia che \u00e8 stata restaurata dalla Fort Lee Film Commission."}
{"id": "2794371", "revid": "287204", "url": "https://it.wikipedia.org/wiki?curid=2794371", "title": "Aleksandr Basminov", "text": ""}
{"id": "2794377", "revid": "287204", "url": "https://it.wikipedia.org/wiki?curid=2794377", "title": "Sergej Bazarevic", "text": ""}
{"id": "2794383", "revid": "287204", "url": "https://it.wikipedia.org/wiki?curid=2794383", "title": "Evgenij Pasutin", "text": ""}
{"id": "2794387", "revid": "767487", "url": "https://it.wikipedia.org/wiki?curid=2794387", "title": "Khvormuj", "text": "Khvorm\u016bj, Khormuj o Khormoj (farsi \u062e\u0648\u0631\u0645\u0648\u062c) \u00e8 il capoluogo dello shahrest\u0101n di Dashti, circoscrizione Centrale, nella provincia di Bushehr."}
{"id": "2794389", "revid": "47767", "url": "https://it.wikipedia.org/wiki?curid=2794389", "title": "Preziosa (nome)", "text": "Origine e diffusione.\nSi tratta di un nome di chiaro stampo affettivo, attestato gi\u00e0 durante il Medioevo, volto a significare che la figlia \u00e8 \"preziosa\" per i suoi genitori, ed \u00e8 quindi analogo dal punto di vista semantico al nome slavo Predrag. In altri casi pu\u00f2 anche avere matrice religiosa, ispirato al culto del preziosissimo sangue di Ges\u00f9. Etimologicamente, l'aggettivo \"prezioso\" deriva dal latino \"pretiosus\", a sua volta dal termine \"pretium\" (\"prezzo\", \"valore\").\nSecondo dati pubblicati negli anni 1970 in Italia il nome era attestato con schiacciante maggioranza al femminile, e accentrato per met\u00e0 delle occorrenze in Lazio e Campania. Il nome \u00e8 documentato, con il senso religioso, anche in Spagna, mentre nei paesi anglofoni esiste il corrispettivo \"Precious\", nome augurale in uso almeno dall'inizio del Ottocento.\nOnomastico.\nIl nome \u00e8 adespota, ovvero non ha santo patrono. L'onomastico si pu\u00f2 festeggiare il 1\u00ba novembre, giorno di Ognissanti, oppure il 1\u00ba luglio, in occasione della festa del preziosissimo sangue di Ges\u00f9."}
{"id": "2794390", "revid": "1543377", "url": "https://it.wikipedia.org/wiki?curid=2794390", "title": "Liphistius phuketensis", "text": "Liphistius phuketensis \u00e8 un ragno appartenente al genere Liphistius della Famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio deriva dalla provincia di Phuket, dove \u00e8 stata rinvenuta, nella Thailandia meridionale e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta in alcune localit\u00e0 della provincia di Phuket, nella Thailandia meridionale."}
{"id": "2794399", "revid": "726373", "url": "https://it.wikipedia.org/wiki?curid=2794399", "title": "Dipartimento dell'Artibonite", "text": "Il dipartimento dell'Artibonite \u00e8 un dipartimento di Haiti. Il capoluogo \u00e8 Les Gona\u00efves. \nIl dipartimento prende il nome dall'omonimo fiume.\nSuddivisione amministrativa.\nIl dipartimento dell'Artibonite \u00e8 suddiviso in 5 arrondissement:"}
{"id": "2794400", "revid": "287204", "url": "https://it.wikipedia.org/wiki?curid=2794400", "title": "Zachar Pasutin", "text": ""}
{"id": "2794404", "revid": "729019", "url": "https://it.wikipedia.org/wiki?curid=2794404", "title": "Marder I", "text": "Il Marder I \u00e8 stato un \"cacciacarri\" tedesco della Seconda guerra mondiale armato con un cannone anticarro \"PaK 40\" da 75 mm, progettato dall'esercito nazista sui disegni del Tracteur Blinde 37L \"Lorraine\", un trattore d'artiglieria blindato francese, di cui i tedeschi si erano impossessati dopo la capitolazione della Francia il 25 giugno 1940.\nStoria.\nGi\u00e0 durante le prime fasi dell'Operazione Barbarossa, la Wehrmacht ebbe bisogno di una soluzione pi\u00f9 mobile e rapida, che consentisse di affrontare i carri sovietici togliendo questo compito ai trattori d'artiglieria, velocizzando le lente operazioni di traino e messa in funzione dei pezzi di artiglieria sul campo di battaglia, ma allo stesso tempo di una soluzione pi\u00f9 efficace del cacciacarri Panzerj\u00e4ger I troppo debole nei confronti dei carri armati sovietici T-34 e Kliment Voro\u0161ilov, operativi gi\u00e0 alla fine del 1941.\nCome soluzione provvisoria, si \u00e8 deciso di utilizzare gli ormai obsoleti Panzer II e i carri catturati come base per veicoli \"cacciacarri\" di \"fortuna\". Il risultato di queste prime prove fu il successivo sviluppo della serie \"Marder\", dei carri cingolati armati con cannoni anticarro di produzione tedesca PaK 40 da 75 millimetri oppure armati con dei cannoni di preda bellica sovietici F-22 M1936 da 76,2 mm.\nSviluppo.\nIl Marder fu sviluppato nel maggio 1942 su telaio del francese Lorraine 37L, a cui fu rimossa la struttura superiore destinata al compartimento dell'equipaggio, per fare posto al cannone da 75, dotando il carro di una torretta scoperta blindata, per offrire una certa protezione dal fuoco delle armi leggere ai serventi del cannone.\nTra luglio e agosto 1942, 170 Marder furono costruiti sulla base del telaio Lorraine, ma molti altri carri armati francesi e polacchi furono convertiti in Marder I, compresi i carri Hotchkiss H39 e FCM 36, anche se questi furono utilizzati solo in pochi esemplari.\nImpiego operativo.\nII primi \"Marder I\" su base \"Lorraine\" furono inviati sul fronte orientale nel 1942 per servire nelle unit\u00e0 \"Panzerjager\" nelle divisioni di fanteria tedesche.\nQuesta \u00e8 una lista delle divisioni di fanteria operanti sul fronte orientale che utilizzavano i Marder I, e i rispettivi battaglioni di appartenenza:"}
{"id": "2794405", "revid": "1305772", "url": "https://it.wikipedia.org/wiki?curid=2794405", "title": "Kaki (Iran)", "text": "K\u0101k\u012b (farsi \u06a9\u0627\u06a9\u06cc) \u00e8 una citt\u00e0 dello shahrest\u0101n di Dashti, circoscrizione di K\u0101k\u012b, nella provincia di Bushehr. Aveva, nel 2006, una popolazione di 9.893 abitanti."}
{"id": "2794407", "revid": "287204", "url": "https://it.wikipedia.org/wiki?curid=2794407", "title": "Andrej Voroncevic", "text": ""}
{"id": "2794409", "revid": "1216132", "url": "https://it.wikipedia.org/wiki?curid=2794409", "title": "Tu, mio", "text": "Tu, mio \u00e8 un romanzo di Erri De Luca pubblicato dalla casa editrice Feltrinelli nel 1998.\nIl romanzo \u00e8 raccontato in prima persona e parla delle vicende vissute da un ragazzo durante un'estate passata sull'isola di Ischia.\nIl libro affronta varie tematiche che caratterizzano la fase adolescenziali quali la solitudine, l'amore, il farsi accettare dai pi\u00f9 grandi, ecc."}
{"id": "2794411", "revid": "228587", "url": "https://it.wikipedia.org/wiki?curid=2794411", "title": "Superleague Formula 2010", "text": "La stagione 2010 di Superleague Formula \u00e8 stata la terza della serie e ha visto vincitore Davide Rigon che correva sotto le insegne del R.S.C. Anderlecht.\nTeam partecipanti.\nTutti dispongono degli pneumatici Michelin.\nCalendario.\nClassifica piloti.\nNOTE \u2013 Gara 2 a griglia invertitaS = Super Finale"}
{"id": "2794412", "revid": "767487", "url": "https://it.wikipedia.org/wiki?curid=2794412", "title": "To Shoot an Elephant", "text": "To Shoot an Elephant \u00e8 un film documentario di Alberto Arce e Mohammed Rujailah.\nProduzione.\nIl lavoro \u00e8 stato girato a Gaza durante l'operazione \"piombo fuso\", l'intervento militare israeliano tenuto nel 2008 nella striscia di Gaza e finalizzato a far cessare i ripetuti attacchi terroristici nei confronti della popolazione israeliana da parte di gruppi terroristici presenti nella striscia di Gaza.\nIl diritti del film sono tutelati da Creative Commons ed il film \u00e8 scaricabile gratuitamente da internet.\nControversie.\nEsso \u00e8 stato spesso tacciato di essere un prodotto di parte, anche a causa della completa mancanza di un punto di vista differente;"}
{"id": "2794415", "revid": "2145817", "url": "https://it.wikipedia.org/wiki?curid=2794415", "title": "Caerano di San Marco", "text": "Caerano di San Marco (\"Care\u00e0n \"in veneto) \u00e8 un comune italiano di abitanti della provincia di Treviso in Veneto.\nGeografia fisica.\nTerritorio.\nIl territorio di Caerano di San Marco \u00e8 in gran parte pianeggiante, con altitudini che variano dai 91 m s.l.m. ai 144\u00a0m. Il paesaggio si caratterizza per la presenza di un piccolo rilievo, continuazione naturale del Montello, noto come Montelletto e localmente come le \"Rive di Caerano\" situato a nord-est del comune. La zona \u00e8 naturalmente povera di corsi d'acqua ma l'approvvigionamento idrico \u00e8 assicurato, sin dai tempi antichi, da un sistema di canali artificiali derivanti dal Piave. Si tratta in particolare del Canale di Caerano, meglio conosciuto come Brentella (Brent\u00e8a), diramazione della Brentella di Pederobba.\nClima.\nIl clima \u00e8 subcontinentale con estati calde e afose. Spesso possono manifestarsi forti temporali con grandinate e occasionalmente trombe d'aria. L'inverno ha temperature che di notte occasionalmente possono andare sotto lo zero con gelate. Le nevicate non sono molto frequenti e quando si verificano, il manto nevoso non supera i 10 centimetri.\nStoria.\nCaerano di San Marco \u00e8 stata fin dall'antichit\u00e0 sede di insediamenti umani. In particolare sulle Rive, negli ultimi anni, sono stati rinvenuti i resti di strumenti e materiale in terracotta o argilla, attribuibili all'uomo di Neanderthal; altri reperti nella stessa localit\u00e0 testimoniano il passaggio dell\"'Homo sapiens\".\nMolto scarse sono le tracce lasciate dai Paleoveneti, nonostante la vicinanza all'importante insediamento di Montebelluna. Rari anche i reperti di epoca romana, probabilmente perch\u00e9 buona parte della zona non fu centuriata (e quindi colonizzata e coltivata), ma rimase legata al \"castrum\" di Montebelluna con funzioni prettamente militari. Fa eccezione un sarcofago rinvenuto nel 1961 in localit\u00e0 Lavaggio, oggi conservato al Museo civico di Treviso: collocabile nel periodo severiano, sarebbe appartenuto a un liberto di origine greca e alla sua consorte.\nIl toponimo dovrebbe essersi originato in questo periodo, essendo un prediale derivato dal nome proprio \"Cavarius\" o \"Caprius\".\nDel periodo alto-medievale, non ci \u00e8 pervenuta alcuna notizia relativa a Caerano. Certamente la localit\u00e0 risent\u00ec degli eventi che coinvolsero il territorio circostante, in particolare l'invasione degli Ungari del IX-X secolo che attaccarono il castello di Montebelluna.\nLa prima citazione del paese \u00e8 contenuta in un atto notarile del 27 gennaio 1148, con il quale si permutava tra il vescovo di Treviso Gregorio e il decano dei Canonici Lodovico \"peciam unam de terra in villa de Cairano, supra ripam\". Del 1297 \u00e8 invece la pi\u00f9 antica attestazione della cappella di San Marco che ha dato nome al paese; l'edificio si trovava poco pi\u00f9 a nord del sagrato dell'attuale parrocchiale, dove sorgeva il nucleo originale di Caerano.\nNei documenti tra il XIII e il XIV secolo abbondano i riferimenti alle localit\u00e0 minori, i cui toponimi sono tutt'ora in uso (Lavaggio, le Rive, Campagna). Si ricorda, inoltre, il \"Catasticum Agri Tarvisini\" del primo Quattrocento che, elencando le strade della Marca Trevigiana, d\u00e0 una panoramica dell'antico sistema viario di Caerano.\nPer quanto riguarda la situazione politica, nel basso medioevo il paese continu\u00f2 a seguire le sorti di Montebelluna, a sua volta gravitante attorno a Treviso. Fu prima possedimento degli Ezzelini, quindi degli Scaligeri, infine della Serenissima. La presenza veneziana fu inizialmente osteggiata, tanto che nel 1356 la zona di Montebelluna si sollev\u00f2 contro i nuovi occupanti. Ma nel 1359 venne conclusa la pace e l'area fu riorganizzata dal punto di vista amministrativo, assegnando Caerano al terzo vicariato del distretto di Montebelluna.\nNel XV secolo avvenne lo scavo della Brentella che, deviando una parte delle acque del Piave verso la pianura della riva destra, port\u00f2 notevoli benefici dal punto di vista economico e demografico. Le sue acque non favorirono solo l'agricoltura, ma fornirono la forza motrice necessaria ad azionare mulini e opifici, richiamando molta manodopera dall'esterno.\nQuesto periodo di stabilit\u00e0 e relativa prosperit\u00e0 fu interrotto dalla guerra della Lega di Cambrai, che proprio a Caerano port\u00f2 gravi devastazioni.\nAlla caduta della Serenissima del 1797 segu\u00ec l'incerto periodo che vide l'alternarsi delle amministrazioni Austriaca e Francese.\nDurante il Plebiscito del Veneto del 1866, a Caerano, quattro contadini offesero il tricolore.\nPassato il Veneto definitivamente all'Austria, di questi anni si ricorda il lascito della famiglia Benzi Zecchini, che impegnava la Casa di Riposo di Venezia a mantenere gratuitamente i poveri di Caerano. Questo attir\u00f2 in paese un gran numero di indigenti dai comuni vicini, portando a un'ulteriore crescita della popolazione.\nIl Novecento.\nDal 1928 al 1946 perse la sua autonomia comunale diventando frazione di Montebelluna.\nMonumenti e luoghi d'interesse.\nVilla Benzi Zecchini.\nNel sedicesimo secolo una nobile famiglia decise di trasferirsi dove oggi sorge Caerano di San Marco, compr\u00f2 alcuni terreni e costru\u00ec il complesso oggi conosciuto come Villa Benzi Zecchini. Nel corso dei secoli ci fu un susseguirsi di proprietari della villa fino al 1980, quando il Comune l'acquist\u00f2. Dopo qualche anno di complessi restauri, l'amministrazione comunale decise di trasformare la villa nel centro culturale del Comune di Caerano di San Marco ed erigerla a fondazione; contemporaneamente le scuderie e i granai furono convertiti nell'odierno teatro \"Giuseppe Maffioli\".\nOggi, la fondazione Villa Benzi Zecchini si occupa di attivit\u00e0 culturali, come convegni, mostre, conferenze, concerti e spettacoli.\nVilla Rovero Forcellini.\nAl complesso, cintato da un basso muro di ciottoli e corsi di mattone, si accede attraverso un portale bugnato con piedritti; affacciati sulla corte tenuta a giardino vi sono la villa, una barchessa sul lato est ed un annesso sul lato ovest, prospiciente la strada. La villa, costruita attorno al XVI secolo, \u00e8 caratterizzata architettonicamente dal frontone della facciata il quale \u00e8 sostenuto da pilastri segnanti la sala centrale della villa, perno distributivo di tutti gli ambienti; superiormente il prospetto principale \u00e8 completato da una trifora centrale. All'interno della villa dopo l'intervento di restauro dell'Ente Ville Venete, \u00e8 possibile contemplare affreschi di pittori minori attribuibili alla scuola del Veronese i quali rappresentano scene agresti e stemmi araldici.\nChiesa parrocchiale di San Marco Evangelista.\nVerso la fine del XVII secolo si diede avvio alla costruzione della chiesa la quale fu ampliata fra il 1906 e il 1908 con cappelle e cupola. La sua facciata \u00e8 attribuita a Giordano Riccati da Castelfranco Veneto e presenta colonne d'ordine dorico portanti la trabeazione ed il frontespizio. All'interno si possono ammirare il bell'affresco del soffitto \"Assunzione della Vergine\" opera di Giambattista Canal, il \"Crocifisso con le due Marie\" di Francesco Pittoni e \"La Madonna Assunta col S.Giovanni Battista e S.Antonio Abate\" di Ambrogio Bon. Ad arricchire questo patrimonio \u00e8 presente all'interno un prezioso organo del 1746 di Pietro Nacchini. All'esterno, attorno alla chiesa, vi sono il sagrato, un tempo cimitero, rinserrato da una recinzione fin dal 1886, la canonica con stucchi del XVIII secolo e il campanile ricostruito nel 1903.\nSociet\u00e0.\nEtnie e minoranze straniere.\nAl 31 dicembre 2017 gli stranieri residenti nel comune erano , ovvero il 13,1% della popolazione. Di seguito sono riportati i gruppi pi\u00f9 consistenti:\nEconomia.\nNel comune di Caerano di San Marco fino al cosiddetto \"miracolo del nord est\" l'economia era per lo pi\u00f9 basata sull'agricoltura; dopo il boom economico che interess\u00f2 l'Italia nord-orientale a Caerano, come in tutto il Veneto, si svilupparono delle aziende, per lo pi\u00f9 di abbigliamento. Tutt'oggi a Caerano hanno sede alcune note industrie di abbigliamento quali \"Sanremo\", \"Sanmarco\" e \"Diadora\". Quest'ultima \u00e8 una societ\u00e0 italiana, creata nel 1948 da Roberto Danieli, che produce calzature sportive, t-shirt e altri articoli quali zaini e borse, ed \u00e8 attiva in 46 paesi al mondo; arriv\u00f2 alla ribalta nel 1976 con i Giochi della XXI Olimpiade di Montr\u00e9al.\nInfrastrutture e trasporti.\nPosta lungo la ex Strada statale 248 Schiavonesca-Marosticana ora provinciale, dal 1913 al 1931 Caerano di San Marco fu servita da una stazione della Tranvia Montebelluna-Asolo, che rappresent\u00f2 al tempo un importante strumento di sviluppo per l'economia della zona.\nAmministrazione.\nAltre informazioni amministrative.\nLa dicitura \"di San Marco\", riferita al patrono del paese, \u00e8 stata aggiunta alla denominazione del comune con il RD 20 febbraio 1872 n. 732.\nLa circoscrizione territoriale ha subito le seguenti modifiche: nel 1928 il comune viene soppresso e i suoi territori aggregati al comune di Montebelluna; nel 1946 il comune viene ricostituito (Censimento 1936: pop. res. 3348)."}
{"id": "2794417", "revid": "1043175", "url": "https://it.wikipedia.org/wiki?curid=2794417", "title": "Atsuhiro Miura", "text": "Carriera.\nNazionale.\n\u00c8 stato convocato 25 volte nella Nazionale nipponica andando a segno in occasione della sfida contro il Per\u00f9 valida per la Copa Am\u00e9rica 1999. Ha fatto parte anche della Nazionale olimpica alle Olimpiadi del 2000."}
{"id": "2794418", "revid": "287204", "url": "https://it.wikipedia.org/wiki?curid=2794418", "title": "Drage (Bassa Sassonia)", "text": "Drage \u00e8 un comune di 3.922 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL) ed \u00e8 parte della comunit\u00e0 amministrativa (\"Samtgemeinde\") di Elbmarsch."}
{"id": "2794419", "revid": "436907", "url": "https://it.wikipedia.org/wiki?curid=2794419", "title": "Re matto", "text": "Re matto \u00e8 il secondo EP del cantante italiano Marco Mengoni pubblicato il 19 febbraio 2010 dalla Sony Music. Lo stesso contiene il brano \"Credimi ancora\", terzo classificato al Festival di Sanremo 2010.\nDescrizione.\nUscito a distanza di appena due mesi dal precedente EP, \"Dove si vola\". Marco Mengoni figura tra gli autori di quasi tutti i brani inediti dell'album ed \u00e8 anche curatore gran parte delle musiche e degli arrangiamenti.\nCome dichiarato dallo stesso Mengoni, il disco contiene brani con molteplici stili ed influenze: dal pop rock del singolo sanremese \"Credimi ancora\", passando per atmosfere R&amp;B ed arrivando alla melodia di ballate come \"In un giorno qualunque\": questa eterogeneit\u00e0 \u00e8 dovuta alla volont\u00e0 del cantante di non focalizzarsi su un unico stile e di lasciarsi aperte diverse strade espressive. Alcune tracce dell'album sono state accostate al sound dei Negramaro, mentre per il brano \"Questa notte\" Marco Mengoni ha dichiarato di essersi ispirato al cantautore italo-scozzese Paolo Nutini. Su iTunes l'album contiene anche una traccia bonus: la cover live del brano di Eric Clapton \"Tears in Heaven\".\nIl titolo.\nMarco Mengoni ha dichiarato che il titolo dell'EP fa riferimento ad un'immagine creatasi nella mente del cantante dopo il raggiungimento della notoriet\u00e0, grazie alla vittoria della terza edizione del talent show \"X Factor\": \u00abD'improvviso parecchia gente mi ha piazzato su di un piedistallo, o uno di quei troni dorati medioevali. \u00c8 facile, quasi automatico sentirsi un re: poi per\u00f2 torni a casa, incroci il primo specchio, ti ci guardi dentro e vedi la verit\u00e0, cio\u00e8 un ragazzo assolutamente normale, con gli stessi pregi e difetti di prima\u00bb.\nDurante un'intervista al quotidiano \"Corriere della Sera\", Mengoni ha anche spiegato le ragioni della scelta dell'aggettivo \"matto\", affermando di averlo inserito nel titolo dell'EP con la convinzione e la speranza che possa essere la parola che lo accompagner\u00e0 per tutta la vita, \u00abperch\u00e9 da che mondo \u00e8 mondo i pazzi sono gli esseri pi\u00f9 liberi della Terra\u00bb.\nPromozione.\nL'uscita dell'EP \u00e8 stata anticipata dal singolo \"Credimi ancora\", pubblicato il 17 febbraio 2010 e presentato da Mengoni dal vivo in occasione del Festival di Sanremo 2010. \"Re matto\" \u00e8 stato commercializzato in edizione CD e download digitale dalla Sony Music a partire dal 19 febbraio. Il 7 maggio del medesimo anno \u00e8 entrato in rotazione radiofonica il secondo singolo \"Stanco (Deeper Inside)\", pubblicato anche per il download digitale sia in versione tradizionale sia in una versione remixata e denominata \"Mystify Noise Remix\". Cos\u00ec come accaduto ad altri brani in uscita negli stessi giorni, il singolo viene bloccato dalle radio: questa decisione \u00e8 dovuta ad una protesta delle emittenti radiofoniche, in relazione a tensioni di carattere economico tra le radio stesse ed il Consorzio Fonografici SCF.\nIl 25 maggio 2010 viene pubblicato il cofanetto \"Re matto Platinum Edition\", che riunisce gli EP \"Dove si vola\" (CD1) e \"Re matto\" (CD2).\nIl 3 maggio 2010 \u00e8 partito il \"Re matto tour\", ideato dallo stesso Mengoni in collaborazione con Stella Fabiani e Luca Tommassini, al quale \u00e8 stata affidata anche la regia. Il tour si \u00e8 aperto con un doppio sold-out presso l'Alcatraz di Milano e si \u00e8 concluso sempre a Milano l'11 settembre al PalaSharp. Il 31 dicembre si \u00e8 inoltre svolta una data speciale a Napoli, presso Piazza del Plebiscito.\nIl 1\u00ba ottobre 2010 Mengoni ha pubblicato come ultimo singolo \"In un giorno qualunque\", presentata in versione rimasterizzata ed inserita nel suo primo album dal vivo \"Re matto live\".\nFormazione.\nLa produzione del disco \u00e8 affidata a Cantieri Musicali (gi\u00e0 produttori di Giorgia e Alex Baroni). Alla registrazione partecipa l'orchestra Edodea Ensemble di Edoardo De Angelis.\nSuccesso commerciale.\nL'EP ha raggiunto la prima posizione nella Classifica FIMI Album, mantenendola per 4 settimane consecutive. Successivamente viene certificato doppio disco di platino per le oltre 120.000 copie vendute, risultando essere inoltre il sesto album pi\u00f9 venduto in Italia nel primo semestre del 2010 ed il nono nel corso dell'intero anno, secondo le classifiche annuali stilate sempre da Federazione Industria Musicale Italiana.\nPer quanto riguarda le certificazioni, le copie di \"Re matto live\", primo album dal vivo del cantante, vengono conteggiate in modo unitario con \"Re matto\"."}
{"id": "2794420", "revid": "161273", "url": "https://it.wikipedia.org/wiki?curid=2794420", "title": "Globuli di Thackeray", "text": "I Globuli di Thackeray sono delle nubi oscure molto dense e opache situate nella regione H II IC 2944.\nSi tratta di globuli di Bok, scoperti dall'astronomo A. David Thackeray nel 1950 nella parte nordoccidentale della nebulosa che li ospita. Di solito i globuli di Bok sono associati a regioni in cui \u00e8 in atto la formazione stellare e in cui la luce diffusa dell'idrogeno ionizzato li rende ben visibili come macchie scure di forma irregolare.\nTutti assieme questi globuli contengono una massa pari ad alcune decine di masse solari; in particolare, i due globuli pi\u00f9 massicci possiedono una massa pari a 11 e 4\u00a0M\u2299, e a causa della loro disposizione, sulla linea di vista della Terra appaiono come un unico globulo di dimensioni superiori agli altri, identificato con la sigla Thackeray\u00a01.\nData la loro densit\u00e0, questi globuli sono dei luoghi adatti alla formazione di nuove stelle di piccola e media massa; tuttavia, l'azione disgregante degli agenti esterni, come la radiazione delle vicine stelle brillanti, rende questi fenomeni assai pi\u00f9 limitati."}
{"id": "2794424", "revid": "438678", "url": "https://it.wikipedia.org/wiki?curid=2794424", "title": "Complemento d'agente", "text": ""}
{"id": "2794427", "revid": "767487", "url": "https://it.wikipedia.org/wiki?curid=2794427", "title": "Winny-Puh l'orsetto goloso", "text": "Winny-Puh l'orsetto goloso (\"Winnie the Pooh and the Honey Tree\") \u00e8 un film del 1966 diretto da Wolfgang Reitherman. \u00c8 un cortometraggio d'animazione (ma con introduzione e conclusione in live action) prodotto dalla Walt Disney Productions, e rappresenta la prima produzione Disney con protagonista il personaggio di Winnie the Pooh, creato dallo scrittore britannico A. A. Milne. Basato sui primi due capitoli del romanzo \"Winnie Puh\", il corto fu distribuito negli Stati Uniti dalla Buena Vista Distribution il 4 febbraio 1966, abbinato al film \"4 bassotti per 1 danese\". Fu l'unica produzione su Winnie the Pooh distribuita sotto la supervisione di Walt Disney stesso, morto a dicembre di quell'anno. Nel 1977 il corto fu montato insieme ai due successivi per realizzare il Classico Disney \"Le avventure di Winnie the Pooh\". In Italia il corto fu distribuito in VHS col titolo Winny Puh orsetto ghiottone.\nTrama.\nAttraverso un libro presente nella stanza del bambino Christopher Robin, un narratore racconta le avventure dell'orsacchiotto di pezza Winnie the Pooh, che vive nel Bosco dei Cento Acri. Pooh, mentre fa i suoi esercizi di ginnastica mattutina, prova un languore improvviso. Dopo aver scoperto che il suo barattolo di miele \u00e8 vuoto, decide di provare a prenderlo da un alveare nella cavit\u00e0 di un albero. Prova ad arrampicarsi, ma il ramo su cui si \u00e8 seduto si spezza a causa del suo peso, facendolo cadere rovinosamente. Va allora a casa di Christopher Robin, dove incontra anche l'asino Ih-Oh, il gufo Uffa, il canguro Kanga e suo figlio Ro (tutti animali di pezza). Pooh prende in prestito un palloncino di Christopher Robin per cercare di ottenere il miele. Per non essere scoperto dalle api, Pooh si rotola in una pozza di fango per farsi quello che dice essere un travestimento da nuvola nera, quindi utilizza il palloncino per fluttuare accanto all'albero. Le api per\u00f2 scoprono presto il trucco, cos\u00ec Pooh e Christopher Robin sono costretti a fuggire nascondendosi nella pozza di fango.\nPooh, sempre affamato, va allora a casa del coniglio Tappo, sperando di riuscire almeno l\u00ec ad avere del miele. Tappo invita cortesemente Pooh a colazione, pur consapevole del vasto e perenne appetito dell'orsetto. Pooh gli mangia tutto il miele presente nella sua tana e poi, nell'intenzione di uscirne, rimane incastrato nel buco a causa della pancia. Dopo aver cercato inutilmente di liberare Pooh, Tappo corre a chiedere aiuto a Christopher Robin, mentre l'orsetto riceve la visita di Uffa e del castoro De Castor (che prova invano a estrarre Pooh scavando nella parete, facendola crollare). Christopher Robin decide che l'unica possibilit\u00e0 \u00e8 aspettare che Pooh dimagrisca, cos\u00ec Tappo, per non avere la visione del sedere di Pooh, decide di trasformarlo in una serie di assurdi ornamenti.\nMolti giorni dopo, un triste Tappo si appoggia distrattamente al sedere di Pooh e si rende conto che si muove leggermente, cos\u00ec corre a cercare Christopher Robin per dargli la buona notizia. Christopher Robin, Kanga, Ih-Oh, Uffa, Ro e De Castor iniziano a tirare Pooh fuori dalla casa, ma l'orsetto non si sposta di un millimetro, finch\u00e9 Tappo non perde del tutto la pazienza e si lancia contro di lui tirandogli una fortissima testata. Pooh viene espulso dalla tana e vola via, finendo nuovamente incastrato, ma nella cavit\u00e0 di un alveare. Le api al suo interno, spaventate, scappano via. Christopher Robin grida a Pooh che presto lo tireranno fuori, ma l'orso dice loro che non c'\u00e8 fretta, poich\u00e9 finch\u00e9 rimane l\u00ec pu\u00f2 mangiare tutto il miele all'interno dell'albero.\nProduzione.\nNei primi anni sessanta Walt Disney, per trovare nuove soddisfazioni dopo i suoi numerosi progetti, decise di intraprendere una nuova sfida adattando i personaggi di A. A. Milne. Secondo Dave Smith, a Disney l'idea sarebbe venuta dal fatto che le sue figlie amavano leggere le storie di Winnie the Pooh. Disney quindi negozi\u00f2 e ottenne i diritti per adattare i due libri di Winnie the Pooh. Nel 1961 Disney aveva in programma un lungometraggio con Winnie the Pooh, ma dopo aver sondato il pubblico americano si rese conto che il personaggio non era molto conosciuto, cos\u00ec decise di testarlo tramite un cortometraggio a due bobine. Inoltre, secondo Robin Allan, lo studio considerava le storie troppo infantili per mantenere l'interesse del pubblico durante un lungometraggio. Una delle indicazioni di Disney fu quella di stare vicini alle illustrazioni di E. H. Shepard.\n\"Winny-Puh l'orsetto goloso\" adatta i primi due capitoli di \"Winnie Puh\" con alcune modifiche, delle quali la pi\u00f9 evidente \u00e8 l'aggiunta di De Castor. La scena in cui Pooh rimane bloccato nella tana di Tappo fu ampliata grazie ai ricordi di Disney, che da ragazzo si era chiesto come poteva essere quella scena dal punto di vista del coniglio. Gli sceneggiatori svilupparono quindi la scena dalla prospettiva di Tappo, preoccupato per il cambiamento nell'arredamento della sua casa. Walt Disney considerava questa scena la pi\u00f9 divertente del film.\nColonna sonora.\nDurante la produzione di \"Mary Poppins\" (1964), Walt Disney chiese agli Sherman Brothers, compositori e parolieri, di leggere le storie di Winnie the Pooh e dirgli cosa ne pensavano. I due chiesero quindi al designer britannico Tony Walton, che lavorava anch'egli su \"Mary Poppins\", di dare loro la sua visione del personaggio. Gli Sherman cominciarono a comporre le canzoni nel 1965, mentre il progetto era ancora di produrre un lungometraggio. Gli Sherman Brothers scrissero cinque canzoni per il cortometraggio, tra cui il tema principale: \"Winnie the Pooh\", \"Up, Down and Touch the Ground\", \"Rumbly in My Tumbly\", \"Little Black Rain Cloud\" e \"Mind over Matter\".\nGli Sherman Brothers consideravano le loro composizioni per Winnie the Pooh come \"squilli\" che appaiono improvvisamente. La semplicit\u00e0 delle canzoni fu voluta da Walt Disney per lasciare che la storia si svolgesse da sola. Secondo Tim Hollis e Greg Ehrbar, \"Up, Down and Touch the Ground\" \u00e8 la canzone pi\u00f9 sinfonica, \"Rumbly in My Tumbly\" \u00e8 vicina a un tango con particolare attenzione sul clavicembalo e \"Little Black Rain Cloud\" \u00e8 una creazione delicata che usa delle campane tintinnanti come sottofondo.\nOltre alle canzoni dei fratelli Sherman, la colonna sonora \u00e8 composta da arrangiamenti di Buddy Baker, che diresse le sessioni di registrazione. Le composizioni di Baker sono progettate per sottolineare e dare un tema musicale a ogni personaggio. John Grant afferma che ogni personaggio \u00e8 associato a determinati strumenti: Pooh al corno baritono; Christopher Robin a tromba e chitarra; Tappo al clarinetto; Uffa ad ocarina e corno francese; Kanga al flauto; Ro all'ottavino; Ih-Oh al clarinetto basso; Pimpi all'oboe; De Castor all'armonica basso.\nAlbum.\nDopo il successo commerciale di prodotti associati ai film Disney fin dagli anni trenta, lo studio accompagnava regolarmente l'uscita delle sue produzioni con edizioni fonografiche e altri prodotti derivati. Giocattoli di Winnie the Pooh erano stati proposti fin dal 1964 su licenza Sears, e un disco di \"Winny-Puh l'orsetto goloso\" fu pubblicato nella primavera del 1965. Questo disco \u00e8 una versione narrata del film con dialoghi estratti della colonna sonora non ancora pubblicata, e comprendeva narrazioni aggiuntive di Sebastian Cabot per spiegare le gag visive e interpretazioni di Camarata delle composizioni degli Sherman Brothers. Sterling Holloway realizz\u00f2 per il disco diversi assoli assenti nel film. Queste interpretazioni di Camarata allungavano le composizioni degli Sherman e collegavano scene e canzoni, poich\u00e9 all'epoca la colonna sonora di Buddy Baker non era ancora stata completata. La colonna sonora del cortometraggio fu candidata per il Grammy Award alla migliore registrazione per bambini ai Grammy Awards 1966. Un altro disco, intitolato \"All Songs from Winnie the Pooh and the Honey Tree\", fu pubblicato prima dell'uscita del film, e durava 15 minuti includendo per tre volte il tema principale. Fu pubblicato anche un 45 giri con il tema principale da un lato e \"Little Black Rain Cloud\" dall'altro.\nDistribuzione.\nData di uscita.\nLe date di uscita internazionali del film sono state:\nEdizione italiana.\nIl cortometraggio fu distribuito in Italia abbinato a una riedizione di \"Deserto che vive\". Il doppiaggio, diretto da Giulio Panicali su dialoghi di Roberto De Leonardis, fu eseguito negli stabilimenti Fono Roma con la partecipazione della C.D.C. Alcuni personaggi hanno un nome diverso da quello con cui sono conosciuti oggi: Winnie the Pooh \u00e8 chiamato Winny-Puh, che allora era il nome utilizzato anche nei libri, mentre Kanga viene chiamata Cangu per tradurre il gioco di parole originale secondo il quale il suo nome, unito a quello del figlio Ro, dovesse suonare come la parola \"canguro\" (gli stessi nomi furono adottati per i due corti seguenti). Non \u00e8 per\u00f2 comprensibile la battuta che fa De Castor sul fatto di non essere nel libro, poich\u00e9 la parola \"book\" viene tradotta con \"elenco\" (bench\u00e9 sia una traduzione esatta per il contesto).\nEdizioni home video.\nL'unica edizione home video del corto distribuita in Italia fu la VHS che usc\u00ec per il noleggio nel settembre 1982 col titolo \"Winny Puh orsetto ghiottone\", ristampata per la vendita cinque anni dopo nella collana \"Walt Disney Home Video Cartoon Classics\". Nella VHS erano inclusi anche i cortometraggi \"Ape di guardia\", \"Pluto istruttore di volo\" e \"Caccia grossa\". In America del Nord invece usc\u00ec in VHS autonomamente il 28 dicembre 1990 nella collana \"Walt Disney Mini Classics\" e successivamente nella collana \"Storybook Classics\".\nAltri media.\nIl cortometraggio fu adattato in una storia a fumetti scritta da Frank Reilly e disegnata da John Ushler, pubblicata in tredici tavole domenicali tra il 2 gennaio e il 27 marzo 1966 allo scopo di promuovere il film.\nSequel.\nIl film fu seguito, nel 1968, dal cortometraggio \"Troppo vento per Winny-Puh\", che adatta anche alcuni capitoli del secondo romanzo \"La strada di Puh\" e include la prima apparizione di Tigro."}
{"id": "2794442", "revid": "767487", "url": "https://it.wikipedia.org/wiki?curid=2794442", "title": "Cantone di Pococ\u00ed", "text": "Il cantone di Pococ\u00ed \u00e8 un cantone della Costa Rica facente parte della provincia di Lim\u00f3n.\nGeografia antropica.\nSuddivisioni amministrative.\nIl cantone \u00e8 suddiviso in 6 distretti:"}
{"id": "2794444", "revid": "712828", "url": "https://it.wikipedia.org/wiki?curid=2794444", "title": "Generazione (Pok\u00e9mon)", "text": ""}
{"id": "2794446", "revid": "767487", "url": "https://it.wikipedia.org/wiki?curid=2794446", "title": "Jean Martin (umanista)", "text": "Vita ed opere.\nPoco nota la sua biografia.\nFu fino al 1530 segretario di Massimiliano Sforza, poi del cardinale de Lenoncourt, presso il quale rester\u00e0 per tutta la vita. \nDivenne conosciuto per aver curato l'edizione delle traduzioni di molte opere latine classiche o italiane moderne in francese. \nGli si attribuisce l'edizione francese, uscita anonima nel 1546, dell'\"Hypnerotomachia Poliphili\". \nTuttavia Martin non fu un semplice traduttore coltivando un particolare interesse per l'architettura che lo portarono allo studio di Vitruvio. Gli viene attribuito il programma per le decorazioni urbane allestite per l'ingresso trionfale in Parigi di Enrico II nel 1549.\nCollabor\u00f2 negli anni '40 con Sebastiano Serlio di cui cur\u00f2 l'edizione in francese di alcuni dei libri del suo trattato.\nTuttavia la sua notoriet\u00e0 deriva principalmente dalla prima traduzione in francese del De architectura di Vitruvio pubblicato nel 1547, con illustrazioni di Jean Goujon tra cui esemplificazioni degli ordini di chiara derivazione serliana.\nScritti on line: http://architectura.cesr.univ-tours.fr/Traite/Auteur/Martin.asp?param="}
{"id": "2794448", "revid": "339392", "url": "https://it.wikipedia.org/wiki?curid=2794448", "title": "Contea Viscontea di Asti", "text": ""}
{"id": "2794450", "revid": "1002967", "url": "https://it.wikipedia.org/wiki?curid=2794450", "title": "Contea di Asti (et\u00e0 bassomedievale)", "text": "Il Contado di Asti si costitu\u00ec il 14 agosto 1342 per la libera adesione dei cittadini astigiani al dominio dei Visconti di Milano; infatti, a causa delle lotte civili sub\u00ecte negli ultimi cento anni, affiancate ai continui tentavi di conquista della citt\u00e0 da parte delle Signorie limitrofe (Acaia, Savoia, Monferrato, Saluzzo), il Comune di Asti scelse il male minore, sottomettendosi dunque alla signoria Viscontea.\nLa contea, da secoli ormai solo formalmente sotto la sovranit\u00e0 del vescovo di Asti, era \"appetita\" da pi\u00f9 parti perch\u00e9, posta su una delle arterie principali del commercio, garantiva ancora una rendita annua di 30.000 fiorini d'oro, con pi\u00f9 di trenta castelli e le cittadine di Bra e Cherasco. In seguito la \"patria astese\" pass\u00f2 come dote personale di Valentina Visconti al marito, appartenente alla dinastia dei Duchi di Orleans, ritorn\u00f2 nuovamente ai Visconti dopo la cattura di Carlo di Valois-Orl\u00e9ans ad Anzicourt e nuovamente ai francesi dopo la liberazione dell'Orleans. Furono i francesi a rispolverare il desueto titolo di Contea di Asti, in subordine al proprio titolo ducale.\nLo scoppio della Prima guerra italiana diede grande importanza militare ad Asti, base delle manovre del re francese giunto nel Nord Italia dal Monginevro. Pochissimo dopo divenne propriet\u00e0 diretta transalpina.\nCon la sconfitta di Francesco I nella battaglia di Pavia del 1525, la contea pass\u00f2 sotto i dominii di Carlo V d'Asburgo che il 3 aprile 1531 ne fece dono a Beatrice di Portogallo moglie di Carlo II di Savoia.\nDa quel momento in poi la Contea di Asti segu\u00ec i destini di Casa Savoia.\nLa dominazione viscontea.\nLuchino Visconti.\nIl 10 agosto 1342, gli ambasciatori della Repubblica Astese, vista la minaccia di capitolazione della citt\u00e0 ad opera della fazione guelfa astigiana capeggiata dai Solaro, alleata agli Angioini e agli Albesi, si recarono a Milano alla corte di Luchino Visconti, per fare atto di dedizione alla signoria Viscontea.\nI quattro ambasciatori erano Buneo dei Bunei, Grenone Pelletta (nobili de \"hospitio\"), Bartolomeo Guarleta e Andrea Sartore (della Societ\u00e0 del Popolo).\nGi\u00e0 un anno prima il Comune aveva iniziato accordi con il condottiero visconteo, vista la debole difesa della citt\u00e0 che Giovanni II del Monferrato era in grado di sostenere.\nIl 14 agosto la dedizione della citt\u00e0 fu completata dietro la stesura di 13 articoli, tra i quali la clausola \nPer contro, il Visconti fu considerato l'assoluto padrone della contea.\nIl nuovo Signore di Asti aument\u00f2 e complet\u00f2 le fortificazioni della citt\u00e0 con la costruzione a sud in corrispondenza del \"curriculum\" della cittadella, che inglob\u00f2 due fortificazioni preesistenti, raccordandole tramite uno spazio murato, con all'interno alcuni edifici.\nScopo di questa opera non fu solo quello di controllare il potere economico e commerciale della citt\u00e0, essendo molto vicino a Piazza San Secondo, l'area nevralgica della citt\u00e0, ma anche quello di aumentare l'assetto difensivo di uno degli avamposti militari nel suo territorio occidentale.\nNel 1345 Giovanni II del Monferrato a capo di una lega antiangioina, cerc\u00f2 di ritornare in possesso di alcuni dei possedimenti che Roberto d'Angi\u00f2 aveva conquistato in Piemonte. Dopo la morte del re angioino (1343) si era venuto a creare un vuoto di potere nei territori piemontesi in mano ai francesi specialmente a Santena, Chieri, Alba, Ivrea e Valenza.\nNella battaglia di Gamenario del 23 aprile 1345 avvenne lo scontro finale fra le due fazioni.\nLe truppe del siniscalco angioino Reforza d'Agoult, con i guelfi astigiani (comandati dai Solaro), i Falletti e le truppe chieresi, cinsero d'assedio il castello di Gamenario nei pressi di Santena di propriet\u00e0 del marchese di Monferrato.\nA liberare il castellano dall'assedio giunsero le truppe monferrine con le forze ghibelline di Asti, Casale, Camagna e Chieri, insieme ai Signori di Valperga, Incisa, Veregnano e Moncucco.\nNello scontro il siniscalco angioino perse la vita. Sul campo di battaglia i guelfi secondo il cronista Benvenuto San Giorgio, lasciarono pi\u00f9 di 3000 cadaveri mentre il Cibrario asserisce che si tratti di una palese esagerazione.\nGiovanni II, dopo la vittoria, entr\u00f2 in Asti dove venne nominato Rettore della citt\u00e0 ed in memoria della vittoria venne eretto un tempietto sacro dedicato a San Giorgio fuori porta Santa Caterina al di l\u00e0 del fiume Borbore.\nLa battaglia di Gamenario, segn\u00f2 il tramonto del potere francese in Piemonte, e molte citt\u00e0 si dichiararono indipendenti cacciando i podest\u00e0 angioini.\nGiovanni Visconti.\nNel 1349 Luchino Visconti mor\u00ec lasciando in eredit\u00e0 uno degli stati pi\u00f9 forti dell'Italia settentrionale; divenne signore dello stato di Milano Giovanni Visconti, vescovo di Novara e dal 1342 arcivescovo di Milano.\nGiovanni estese il potere dei Visconti fino a Genova nel 1352 e l'anno seguente a Bologna e Novara.\nNel 1354 l'arcivescovo continuando la sua opera pacificatrice di tutto il Piemonte, tolse il bando ai Solaro che poterono tornare in Asti.\nNello stesso anno mor\u00ec (5 ottobre 1354), e la signoria venne divisa tra i tre figli del fratello Stefano Visconti:\nGaleazzo II.\nL'improvvisa morte di Matteo port\u00f2 ad una nuova suddivisione della Signoria in due parti, ma comunque Galeazzo rimase signore di Asti, contro la volont\u00e0 degli astigiani che avevano gi\u00e0 rifiutato Giovanni, affermando che il patto di fedelt\u00e0 con i Visconti era nominale e con la morte di Luchino questo non avrebbe avuto pi\u00f9 nessuna validit\u00e0.\nNel 1356 una lega nata contro i Visconti capeggiata dal Marchese del Monferrato aveva cominciato a vincere alcuni scontri, liberando territori piemontesi dall'influenza milanese.\nIn particolare Giovanni II mirava ad impossessarsi della contea di Asti. Grazie ad alcuni accordi con Rubeo Garetti organizz\u00f2 l'entrata in Asti dalla porta di San Pietro. Il Garetti con alcuni suoi compagni penetr\u00f2 con uno stratagemma nel forte di San Pietro ed apr\u00ec le porte all'esercito del Monferrato che dopo alcuni giorni occup\u00f2 la citt\u00e0.\nAsti monferrina.\nGiovanni II Paleologo.\nFiglio del marchese Teodoro I, Giovanni II si proclam\u00f2 conte di Asti e fece costruire un sontuoso palazzo nella zona della Torre Troyana. Automaticamente il marchese ebbe anche la dedizione di Cherasco, Alba e Mondov\u00ec.Alla fine dell'anno solamente Bra rimase fedele ai Visconti mentre le altre citt\u00e0 passarono sotto il Monferrato.\nL'accrescersi della potenza degli aleramici, preoccup\u00f2 Giacomo d'Acaia che strinse un patto con i Visconti per combattere e ridimensionare il marchesato. Ai due si un\u00ec anche l'angioina regina Giovanna I che riacquistato da poco il regno di Napoli, voleva ritornare in possesso dei vecchi possedimenti dei suoi avi.\nPer contro Giovanni II strinse una lega con Amedeo VI di Savoia detto il \"Conte Verde\" e dopo alcuni scontri con l'Acaia questo giungeva a patti e si univa a loro nella guerra contro i Visconti ed il marchese di Saluzzo.\nAnche gli Angioini si unirono al Monferrato e nell'aprile 1357 la coalizione inflisse una dura sconfitta alle truppe Saluzzesi presso Savigliano.\nL'8 giugno 1358 veniva siglata la pace tra i Visconti e la lega e l'imperatore Carlo IV arbitro delle trattative decise che Asti rimanesse sotto il dominio del Monferrato.\nGuglielmo II mor\u00ec il 19 marzo 1372, anche se nel testamento espresse la volont\u00e0 di essere sepolto presso la Collegiata di San Secondo nella cappella dedicata al martire astigiano, venne sepolto a Chivasso.\nDivise i suoi domini tra i suoi 5 figli, sotto la tutela di Ottone di Brunswick, con il compito di educarli.\nSecondotto Paleologo.\nAlla morte del padre, Ottone III del Monferrato detto Secondotto, aveva solamente 12 anni, il duca Ottone di Brunswick cerc\u00f2 di arginare i tentativi dei Visconti di recuperare gli antichi territori, ma il 18 giugno 1372, le truppe viscontee posero l'assedio alla citt\u00e0 di Asti.\nL'esercito di Milano con a capo Gian Galeazzo presentava nelle sue file i capitani Francesco d'Este, Jacopo Dal Verme, Ruggero Cane, Ugolino di Saluzzo, Giovanni Acuto con la \"\"compagnia inglese\".\"\nIn aiuto della citt\u00e0 si form\u00f2 una lega capeggiata da Papa Gregorio XI, il conte di Savoia e la regina Giovanna II di Angi\u00f2. Il Conte Verde riusc\u00ec a riunire un vasto esercito raccogliendo soldati e cavalieri durante le tappe del suo avvicinamento alla citt\u00e0 cosicch\u00e9 l'esercito visconteo desistette dal combattere ed abbandon\u00f2 l'assedio.\nLa citt\u00e0 fu cos\u00ec liberata ma alto fu il prezzo che gli astigiani dovettero versare nelle casse dei loro salvatori. La citt\u00e0, stremata dall'assedio, dovette cedere alcuni territori,tra i quali la citt\u00e0 di Poirino.\nAnche Secondotto che il 23 dicembre 1374 insieme ai suoi fratelli venne insignito del titolo di vicario imperiale da Carlo IV, come il padre elev\u00f2 la citt\u00e0 di Asti a capitale del proprio dominio.\nNel novembre 1377, Secondotto a 17 anni spos\u00f2, Violante Visconti figlia di Galeazzo II e sorella di Gian Galeazzo il conte di Virt\u00f9, con dispensa del pontefice \"sovra l'impedimento della cognizione\". Nell'occasione il duca di Brunswich lasci\u00f2 le redini del marchesato al fratello Baldassare per recarsi a Roma e sbrigare le pratiche matrimoniali.\n\u00c8 probabile che Baldassare, di concerto con Gian Galeazzo nel momento che Secondotto cerc\u00f2 di rientrare in Asti dopo le nozze, gli oppose resistenza.\nSecondotto si rivolse al suocero Galeazzo II, senza ricevere alcun aiuto e successivamente al cognato Gian Galeazzo, il quale intervenne con forze ingenti con l'obiettivo di mantenere sotto il proprio controllo la citt\u00e0.\nIl 6 febbraio 1378 le truppe alleate entrarono in Asti e Gian Galeazzo si fece nominare governatore generale della citt\u00e0.\nQuando Secondotto si accorse del grave pericolo che rappresentava il cognato era ormai troppo tardi.\nLe truppe del milanese sconfissero quelle del debole marchese paleologo che, preso da timore, decise di partire con un suo piccolo seguito a perorare la propria causa prima a Pavia da Galeazzo II e quindi non ottenendo nessun aiuto concreto, si diresse a Parma per far ritorno verso i propri domini.\nIl 16 dicembre 1378 Ottone III Secondotto venne assassinato a Langhirano vicino a Parma per una probabile congiura dei Visconti. Il suo corpo riposa tuttora a Parma.\nOttone di Brunswick, ricevuta la notizia della morte violenta del marchese, fece rapido ritorno in Monferrato per gestire la situazione di caos che il decesso di Ottone III aveva creato.\nEgli impose sul trono monferrino il fratello di Ottone, Giovanni III del Monferrato.\nLa contea ritorna ai Visconti.\nGian Galeazzo il conte di Virt\u00f9.\nIl 27 marzo 1379, il podest\u00e0 Lotario Rusconi radun\u00f2 il Consiglio Generale della Citt\u00e0 proponendo la dedizione a Gian Galeazzo Visconti. Per la stesura degli accordi con la signoria milanese vennero incaricati Alessandro Malabayla, Guglielmo Ventura, Bernab\u00f2 Guttuari e Gasparone Alione.\nLo stesso giorno, Gian Galeazzo e suo figlio Azzone, nella sala magna del \"Palattio magno novo\" in Asti accoglieva i rappresentanti astesi, accettando la dedizione della citt\u00e0, facendo giuramento di fedelt\u00e0 verso la stessa promettendo che tutte le terre della contea:\nInoltre, il Visconti, volle riformare gli Statuti locali. Vennero eletti dal Consiglio Generale 11 legislatori che sulla base dell'antico codice statuario della citt\u00e0 (\"codice veteri\"), riformularono i nuovi Statuti. Il 17 marzo 1381, i nuovi codici vennero inviati a Milano per essere letti ed eventualmente modificati dai consiglieri viscontei.\nQuesti Statuti esistono ancora oggi conservati presso l'archivio storico del comune di Asti, sono raccolti in un grande volume in pergamena rilegato in legno ricoperto da cuoio. Questo volume era tenuto fisso nel posto di consultazione tramite una grossa catena di ferro e per questo motivo \u00e8 conosciuto con il nome di Codice Catenato.\nNel 1383 mor\u00ec il Conte Verde e il 6 maggio 1385 Gian Galeazzo imprigion\u00f2 lo zio Bernab\u00f2 rimanendo signore assoluto dello stato di Milano.\nPer timore di rappresaglie da parte degli stati confinanti, cerc\u00f2 alleanza con Venceslao di Germania, figlio di Carlo IV, proponendogli il matrimonio della sua secondogenita Valentina con il fratello del re Giovanni di Goerlitz.\nDato che le clausole matrimoniali andavano per le lunghe, il Visconti intavol\u00f2 anche le trattative matrimoniali con la Francia, proponendo un matrimonio a Luigi I di Valois-Orl\u00e9ans, fratello di Carlo VI.\nIl 27 gennaio 1387 il \"contratto\" tra la casa di Francia ed i Visconti fu firmato. L'accordo venne stipulato a Parigi tra il giovane duca ed il rappresentante visconteo alla presenza del re Carlo VI, i duchi di Berry e di Borgogna.\nCon questo matrimonio, il re accordava al Visconti di \"inquartare\" nel proprio stemma i gigli di Francia.\nGian Galeazzo, diede in dote a sua figlia oltre a 400.000 fiorini le contee di Virt\u00f9 e di Asti.\nEssendo la contea Astigiana decentrata dai dominii viscontei e di non facile amministrazione, Gian Galeazzo decise di darla in dote alla figlia, mantenendosi per\u00f2 il castello di Annone e la villa di Rocca d'Arazzo, due punti strategici sulla strada verso la Lombardia.\nInoltre il Visconti, che in quel momento aveva solo Valentina come erede legittima, si impegnava a lasciare tutti suoi possedimenti alla figlia (in quanto primogenita femmina), se fosse morto senza avere nel frattempo generato altri eredi maschi (e questo determin\u00f2 il successivo intervento dei sovrani francesi nel Ducato di Milano, quando i Visconti si estinsero in linea maschile nel 1447 ed al loro posto subentrarono gli Sforza).\nLa signoria orleanese.\nLuigi di Valois.\nTra il 12 ed il 22 giugno 1389, Gian Galeazzo organizz\u00f2 grandi festeggiamenti per la figlia Valentina che il 24 giugno 1389 lasci\u00f2 il castello di Pavia, dove aveva trascorso tutta la sua esistenza per raggiungere Melun a 45 chilometri da Parigi dove il 17 agosto si sarebbe celebrato il matrimonio.\nScortata da oltre 300 cavalieri capitanati da Bertrando di Guasco governatore della Contea di Virt\u00f9 e procuratore di Gian Galeazzo, il 25 giugno giunse in Asti.\nRimase in citt\u00e0 fino al 30 giugno 1389, alloggiando presso il \"\"Palatio Magno\".\"\n\u00c8 probabile che l'accoglienza della popolazione astigiana alla nuova \"Domina\" della citt\u00e0 sia stata molto calorosa da impressionare benevolmente la giovane Visconti. Infatti Luigi di Francia nel momento che divenne reggente della contea di Asti (17 agosto 1389), esent\u00f2 totalmente per tre anni le manifatture laniere e di tessuti della citt\u00e0 e con lettera patente del 23 ottobre 1397 istitu\u00ec la \"Societ\u00e0 del Molleggio\", una vera e propria \"societ\u00e0 per azioni\" che si avvalse per il 50%, del finanziamento delle famiglie nobili astigiane per la costruzione di un canale artificiale della citt\u00e0 che servito dall'acqua del torrente Borbore, alimentava mulini ed officine artigiane. Le quote della Societ\u00e0 erano in qualsiasi momento cedibili o riscattabili. \nSotto l'aspetto giuridico-amministrativo, mut\u00f2 il sistema mettendo a capo della citt\u00e0 un governatore, un podest\u00e0 ed un consiglio costituito da due avvocati patrimoniali, alcuni senatori, un tesoriere, un ricevitore ed alcuni ufficiali subalterni.\nIl 10 luglio 1405 scoppi\u00f2 la guerra tra Luigi di Valois e Giovanni senza Paura per colmare il vuoto di potere creato dal sovrano Carlo VI, ormai folle.\nAnche Asti contribu\u00ec alla lotta con un contingente di 990 armigeri a cavallo. La spedizione fu principalmente finanziata da Oddone, Opizzino e Tineto Roero con l'aiuto di altre casane astigiane (Malabayla, Ricci, Lajolo, Lupo).\nNell'ottobre dello stesso anno le parti vennero ad una tregua ma i due rivali tornarono a minacciarsi apertamente.\nCon l'intercessione dello zio, il Duca di Berry, si arriv\u00f2 ad una nuova promessa di riconciliazione solenne, ma tre giorni dopo, il 23 novembre 1407 Luigi fu assassinato nelle strade di Parigi.\nNessuno dubit\u00f2 che l'ordine provenisse dal Duca di Borgogna, che ammise seccamente il fatto e lo giustific\u00f2 come un \"tirannicidio\".\nCarlo di Valois.\nCarlo di Valois-Orl\u00e9ans, figlio di Luigi e Valentina Visconti, in seguito all'assassinio di suo padre compiuto su ordine di Giovanni di Borgogna eredit\u00f2 la contea di Asti oltre al ducato di Orleans, di Valois, la contea di Beaumont e di Blois e la signoria di Coucy.\nIl 4 dicembre 1408 la madre mor\u00ec a Blois lasciando Carlo appena quattordicenne a proseguire le lotte contro i Borgognoni e ad amministrare il ducato.\nNella Battaglia di Azincourt il 25 ottobre 1415 contro gli inglesi Carlo cadde ferito e fu portato in Inghilterra come ostaggio.\nEgli rimase in prigione per i successivi venticinque anni senza che gli fosse offerta la possibilit\u00e0 di riscattare la propria libert\u00e0, essendo egli il naturale capro espiatorio della fazione armagnacca e della linea di successione al trono di Francia.\nIl modo in cui fu trattato durante la sua relegazione gli permise di vivere pi\u00f9 o meno nella maniera in cui era abituato, cos\u00ec come anche per molti altri nobili catturati.\nDurante questi venticinque anni Carlo si dedic\u00f2 alla letteratura scrivendo molte poesie.\nPrigionia di Carlo di Valois e reggenza Visconti-Sforza.\nFilippo Maria Visconti.\nIn seguito alla cattura di Carlo d'Orleans, la reggenza della citt\u00e0 pass\u00f2 al fratello Filippo che subito cerc\u00f2 l'alleanza di suo cugino, il duca di Milano Filippo Maria Visconti.\nFilippo Maria, figlio del duca Gian Galeazzo e di Caterina Visconti, aveva interesse che la contea di Asti rimanesse forte e non smembrata dalle signorie confinanti, perch\u00e9 mirava a tornarne in possesso.\nAiut\u00f2 quindi l'Orleans nell'azione di consolidamento della contea, ma quando Filippo dovette allontanarsi dal Piemonte per il suo ritorno in Francia, Amedeo VIII cerc\u00f2 di insidiare la contea.\nGli astigiani, di concerto con il governatore orleanese Percivalle di Boulainvilliers, ritennero opportuno mettersi sotto la protezione del Visconti che accett\u00f2 il 5 ottobre 1422.\nInevitabilmente scoppiarono dei contrasti, i Monferrato occuparono la zona di Frinco e mossero direttamente verso la citt\u00e0 cingendola in assedio nel 1431. Dato che le truppe viscontee erano impegnate nella guerra contro i veneziani e i fiorentini, in aiuto alla citt\u00e0 accorsero le milizie sabaude alleate ai Visconti che la liberarono dall'assedio.\nNel 1436 Filippo Maria cercando di utilizzare Asti come piattaforma per gli attacchi verso Genova, ottenne la sollevazione degli abitanti.\nIl Visconti allora cedette la contea al genero Francesco Sforza, e le suppliche degli astigiani verso Carlo di Valois (ancora in prigionia) non sortirono alcun effetto.\nLo Sforza poco tempo dopo pass\u00f2 nelle file dei veneziani ed il suocero riprese il possesso dello stato astese fino al 1441, quando in seguito alla liberazione, Carlo di Valois reclam\u00f2 la restituzione della contea.\nFilippo Maria tergivers\u00f2 accampando difficolt\u00e0 sempre diverse fino al 1446, quando in seguito allo scoppio della guerra di Milano contro Venezia, Firenze e Bologna, il Visconti cedette la contea in cambio di aiuti militari da parte dell'Orleans.\nIl Visconti mantenne la citt\u00e0 fino alla sua morte (13 agosto 1447), a quel punto il commissario ducale, Tommaso Tibaldo rimise nelle mani di Rinaldo di Dresnay, governatore orleanese il governo della citt\u00e0 di Asti.\nIl governatore dovette combattere milanesi e monferrini che negli anni si erano impossessati di alcuni territori astesi e fu fatto prigioniero e condotto in carcere a Milano.\nIl secondo periodo Orleanese.\nCarlo di Valois ridiventa signore di Asti.\nIl 26 ottobre 1447, Carlo entr\u00f2 trionfalmente in Asti, egli design\u00f2 come governatore Rinaldo de Dresnay che nel frattempo era stato liberato dai milanesi.\nLa contea di Asti costituiva per gli Orleans un prezioso avamposto per la conquista della Lombardia, inoltre era in una posizione militarmente strategica: arginava ad ovest le terre dei Savoia era nel cuore dei domini del Marchesato del Monferrato ed a diretto contatto con lo stato di Milano.\nIl duca d'Orleans costitu\u00ec un Consiglio Ducale della citt\u00e0 formato oltre che dal governatore de Dresnay, da altri nove consiglieri: il podest\u00e0 Jean de Foucald, il \"miles\" Antonio di Montafia, Secondino Natta, Domenico Buneo, Andrea Baiverio, Giovanni Bartolomeo Scarampi, Francesco Roero, Tommaso Riccio ed il dottore in legge Giovanni Raffaele Balbo.\nCarlo d'Orleans mor\u00ec ad Ambois il 4 gennaio 1465 e fu sepolto a Blois, due anni prima aveva gi\u00e0 predisposto una messa di suffragio presso il convento dei francescani in Asti.\nLasciava due figlie ed un maschio Luigi di 3 anni e la reggenza del ducato pass\u00f2 alla moglie Maria di Cl\u00e8ves figlia di Adolfo di Cl\u00e8ves e Maria di Borgogna (figlia di Giovanni senza Paura).\nMaria di Cl\u00e8ves.\nFiglia di Adolfo primo duca di Cleves e di Maria di Borgogna, figlia di Giovanni senza Paura, il 6 novembre 1440 aveva sposato a 14 anni Carlo d'Orleans (quasi cinquant'enne), da poco liberato dalla prigionia inglese in seguito alla cattura nella battaglia di Agincourt.\nIl riscatto dalla prigionia (200.000 scudi d'oro), venne pagato con la dote della Contessa.\nDurante i 17 anni di reggenza, la Contessa provvide allo sviluppo economico della citt\u00e0, rilanciandone la vocazione mercatale con il ripristino delle fiere internazionali e scaricando la popolazione da molte imposte.\nCerc\u00f2 di ripristinare gli antichi organi amministrativi della citt\u00e0 dando nuova autorevolezza al Consiglio Comunale.\nSvilupp\u00f2 le arti e la cultura con l'incremento edilizio ed artistico. Inoltre cre\u00f2 una commistione tra ufficiali e aristocrazia francese con la classe dirigente astigiana. Non a caso si circond\u00f2 di molti letterati astigiani che frequentarono anche il castello di Blois: Antonio Astesano, Giovan Giorgio Alione, Secondino Ventura e Benedetto Damiano.\nNel 1480 il figlio Luigi comp\u00ec 18 anni e la contessa dopo alcuni anni di affiancamento lasci\u00f2 la reggenza (1482). Si spense a Blois a 60 anni il 23 agosto 1486.\nLuigi d'Orleans.\nNel 1494 Luigi d'Orleans comunic\u00f2 che sarebbe giunto ad Asti con suo cugino, il Re di Francia Carlo VIII, il quale aveva iniziato la sua spedizione in Italia per la conquista di Napoli quale erede degli Angioini. Con lo scoppio della guerra nella nostra penisola, Asti divenne un nodo centrale per la strategia politica francese.\nIl duca il 10 luglio entr\u00f2 in Asti. La citt\u00e0 fece grandi festeggiamenti. Tra le altre cose si mobilitarono 400 persone travestite da \"selvaggi\" guidate da un gigante (la rappresentazione era stata sceneggiata da Giovan Giorgio Alione).\nCarlo VIII il 9 settembre (o il 11 settembre) giunse in citt\u00e0 proveniente da Torino. Ludovico il Moro e la moglie Beatrice d'Este giunsero in citt\u00e0 dal vicino castello di Annone con un seguito di nobili.\nAd Asti il re alloggi\u00f2 presso Francesco Roero e si ammal\u00f2 di vaiolo; da l\u00ec venne trasferito presso il convento dei Domenicani e dopo 15 giorni guar\u00ec. Il 6 ottobre lasci\u00f2 la citt\u00e0 per la volta di Casale Monferrato.\nIl re fece ritorno in citt\u00e0 il 15 luglio dopo la battaglia di Fornovo dopo aver percorso duecento chilometri in sette giorni, con la truppa alla fame, a causa della perdita delle salmerie.\nIl re si chiuse in citt\u00e0 e rimase sordo alle richieste di aiuto del Duca d'Orleans, asserragliato a Novara ed assediato dalla Lega Antifrancese. Si trattenne in citt\u00e0 nuovamente 12 giorni.\nMorto Carlo VIII senza figli, il cugino Luigi d'Orleans eredit\u00f2 il trono di Francia e assunse il nome di Luigi XII.\nNel 1498, Alessandro Malabyla della Mont\u00e0 venne nominato \"maitre d'hotel\" da Luigi XII che nel 1499, rifacendosi ai diritti ereditati dalla nonna Valentina Visconti, intraprese la spedizione del 1499-1500 in Italia, che aveva come obbiettivo la conquista di Milano.\nDopo la conquista del ducato di Milano il re nomin\u00f2 il Malabayla governatore di Alessandria. Fece inoltre costruire in Asti un elegante palazzo nobiliare rinascimentale che recava sulla facciata le armi di Francia ed un porcospino, simbolo dell'ordine cavalleresco degli Orleans.\nPreceduta da un abile gioco diplomatico che gli aveva procurato l'aiuto di Venezia (a cui concesse Cremona e la Ghiara d'Adda), degli Svizzeri (ai quali concesse la Contea di Bellinzona, corrispondente al Canton Ticino) e del papa (al cui figlio, Cesare Borgia, aveva concesso il Ducato di Valentinois e la mano di Carlotta d'Albret), la spedizione giunse con facilit\u00e0 alla conquista del Ducato di Milano nel 1499.\nIl 9 aprile presso Novara, Luigi sconfisse il Moro e lo tenne prigioniero nel castello di Loches, in Francia, dove mor\u00ec nel 1508.\nIl duca fece ricorso anche all'aristocrazia astigiana per governare i nuovi dominii.\nTra i \" \"giantilhomi de Asti boni franzosi\"\" furono nominati il gi\u00e0 citato Alessandro Malabayla luogotenente nel 1503 e Battista di Macello (signore di Cortandone) vicegovernatore nel 1502.\nIl re di Francia tenne la contea fino al 1512. Dopo la battaglia di Ravenna, la citt\u00e0 fin\u00ec nuovamente sotto il dominio del Marchese del Monferrato.\nAsti terra di conquista nella guerra d'Italia.\nMassimiliano Sforza.\nGuglielmo IX del Monferrato, si mostr\u00f2 benevolo verso la citt\u00e0 anche se molti cittadini che parteggiavano per i francesi abbandonarono le proprie abitazioni.\nVerso la met\u00e0 di giugno 1513, Massimiliano Sforza con le sue truppe unite ad un contingente svizzero si apprest\u00f2 ad assalire la citt\u00e0, ma la trov\u00f2 quasi del tutto deserta con le porte aperte.\nLa maggior parte della popolazione aveva abbandonato la citt\u00e0 con i proprii averi per timore del saccheggio delle truppe dello Sforza che aveva promesso la morte a tutti coloro che avevano parteggiato per i francesi.\nLo Sforza giunto in citt\u00e0 saccheggi\u00f2 ed uccise, inoltre caric\u00f2 Asti di notevoli dazi per il pagamento delle sue truppe. Una delegazione astigiana peror\u00f2 la propria causa presso il duca Massimiliano che stipul\u00f2 una convenzione con la citt\u00e0 e la costituzione di un senato costituito da un presidente e quattro giudici.\nFrancesco I.\nNel 1515, Francesco I succeduto a Luigi XII, vinse a Marignano. La citt\u00e0 pass\u00f2 nuovamente alla Francia. I fuoriusciti astigiani tornarono in citt\u00e0 ed il re li ricompens\u00f2 con cariche ed onori.\nNel 1516 riconferm\u00f2 tutti i privilegi e le concessioni godute dagli astigiani sotto i predecessori francesi, ma il dominio dur\u00f2 poco.\nIn seguito alla vittoria di Carlo V alla corsa al potere del Sacro Romano Impero la citt\u00e0 pass\u00f2 di nuovo sotto la Signoria di Milano con Francesco II Sforza.\nNel 1523, Francesco I rioccup\u00f2 Asti perdendola nuovamente dopo la battaglia di Pavia del 1525 a scapito di Carlo V. Nel novembre del 1526 avvenne l'assedio della citt\u00e0 da parte delle truppe di Fabrizio Maramaldo.\nAnche se Asti era un possedimento di Carlo V, Maramaldo pens\u00f2 di saccheggiare la citt\u00e0 per rimpinguare le proprie casse e pagare i propri soldati, approfittando anche che una delegazione di nobili astigiani si era recata a Milano presso il marchese del Vasto, per ottenerne la protezione, e sperando quindi di trovare la citt\u00e0 priva dei propri capi ed incapace di fare fronte ad un suo eventuale assalto.\nLa citt\u00e0 resistette all'assedio e mise in fuga le truppe mercenarie. Negli scontri mor\u00ec il valoroso capitano Matteo Prandone. La leggenda narra che la vittoria astigiana avvenne grazie all'invocazione del patrono San Secondo e della Vergine Maria.\nLiberato dalla prigionia Francesco I accamp\u00f2 nuovamente diritti sulla contea astigiana e durante gli incontri della Lega di Cognac, si stabil\u00ec che la citt\u00e0 doveva ritornare sotto il dominio francese, ma nel 1529 con il trattato di Cambrai. Francesco I fu obbligato a cedere la contea a Carlo V che ne fece dono al vicer\u00e9 di Napoli.\nL'imperatore nel 1529 don\u00f2 la contea a Beatrice di Portogallo moglie di Carlo II di Savoia il 3 aprile 1531. Da quel momento Asti ed il suo contado entrarono definitivamente a far parte dei domini sabaudi."}
{"id": "2794451", "revid": "110157", "url": "https://it.wikipedia.org/wiki?curid=2794451", "title": "Cantone di Siquirres", "text": "Il cantone di Siquirres \u00e8 un cantone della Costa Rica facente parte della provincia di Lim\u00f3n.\nGeografia antropica.\nSuddivisioni amministrative.\nIl cantone \u00e8 suddiviso in 6 distretti:"}
{"id": "2794452", "revid": "1097011", "url": "https://it.wikipedia.org/wiki?curid=2794452", "title": "Bandiera della Repubblica Democratica Araba dei Sahrawi", "text": "La bandiera della Repubblica Democratica Araba dei Sahrawi \u00e8 la stessa bandiera che venne utilizzata dal Fronte Polisario nel 1973, nel periodo della lotta contro la colonizzazione spagnola e si basa sulla bandiera della Rivolta araba contro i turchi durante la Prima guerra mondiale. Essa \u00e8 formata da tre bande orizzontali di uguali dimensioni di colore nero, bianco e verde con un triangolo rosso sul lato del pennone. Al centro della banda bianca si trova una mezzaluna con stella entrambe di colore rosso."}
{"id": "2794453", "revid": "767487", "url": "https://it.wikipedia.org/wiki?curid=2794453", "title": "La crociera del folle", "text": "La crociera del folle (\"The Ship from Shanghai)\" \u00e8 un film del 1930 diretto da Charles Brabin. La sceneggiatura di John Howard Lawson si basa su \"Ordeal\", romanzo di Dale Collins pubblicato a New York nel 1924. Prodotto dalla Metro-Goldwyn-Mayer, il film aveva come interpreti Conrad Nagel, Kay Johnson, Carmel Myers, Holmes Herbert, Louis Wolheim.\nTrama.\nNelle acque di Shanghai, la festa su una nave si trasforma in un incubo quando lo yacht e i ricchi ospiti vengono presi in ostaggio da un gruppo di ammutinati. Uno steward mezzo pazzo, controllando la riserva d'acqua, tiene in pugno la situazione.\nProduzione.\nIl film fu prodotto dalla Metro-Goldwyn-Mayer (MGM) (controlled by Loew's Inc.) e venne girato negli studi della MGM al 10202 di W. Washington Blvd. a Culver City con il titolo di lavorazione \"The Ordeal\".\nNella scena del nightclub, un'orchestrina suona \"Singin' in the Rain\", canzone che viene cantata in cinese dai membri della band.\nDistribuzione.\nDistribuito dalla Metro-Goldwyn-Mayer (MGM) (controlled by Loew's Inc.), il film usc\u00ec nelle sale cinematografiche statunitensi il 31 gennaio 1930 con il titolo originale \"The Ship from Shanghai\". Distribuito internazionalmente, in Finlandia usc\u00ec il 6 ottobre 1930 e in Portogallo, con il titolo \"Uma Aventura no Mar\", il 25 gennaio 1932.\nIn Italia, distribuito nel 1930, ottenne con riserva il visto di censura numero 26060, a condizione di \"Togliere ogni scena dialogata o comunque parlata in lingua straniera. (ottobre 1930)\"."}
{"id": "2794466", "revid": "155634", "url": "https://it.wikipedia.org/wiki?curid=2794466", "title": "Australian Championships 1927 - Singolare maschile", "text": "Gerald Patterson ha battuto in finale John Hawkes 3\u20136 6\u20134 3\u20136 18\u201316 6\u20133."}
{"id": "2794469", "revid": "110157", "url": "https://it.wikipedia.org/wiki?curid=2794469", "title": "Cantone di Talamanca", "text": "Il cantone di Talamanca \u00e8 un cantone della Costa Rica facente parte della provincia di Lim\u00f3n.\nGeografia antropica.\nSuddivisioni amministrative.\nIl cantone \u00e8 suddiviso in 4 distretti:"}
{"id": "2794470", "revid": "339392", "url": "https://it.wikipedia.org/wiki?curid=2794470", "title": "Contea franca di Asti", "text": ""}
{"id": "2794472", "revid": "1372005", "url": "https://it.wikipedia.org/wiki?curid=2794472", "title": "Contea di Asti (et\u00e0 altomedievale)", "text": "La Contea di Asti venne istituita da Carlomagno nell'VIII secolo, in seguito alla caduta della dominazione longobarda. Retta prima dal conte Enrico del Friuli ed in seguito dalla discendenza Supponidica, dopo alcuni passaggi attraverso la dinastia Anscarica e quella Arduinica, pass\u00f2 direttamente sotto l'egida dei vescovi di Asti.\nIl culmine del potere vescovile, venne raggiunto nel 1091 quando, in seguito alla morte della contessa Adelaide di Susa, l'imperatore Enrico IV, invest\u00ec il vescovo Oddone III del potere sulla citt\u00e0.\nNascita ed estensione della contea.\n\u00c8 probabile che il ducato astese, data la sua posizione geografica, sia stato tra le prime conquiste di Carlo Magno in Italia. La prima attestazione certa della presenza del comitato, \u00e8 in un documento dell'839, ma gi\u00e0 alla fine dell'VIII secolo Asti venne retta da un conte alemanno di nome Enrico.\nDai pochi documenti pervenuti del periodo, \u00e8 possibile supporre che l'area comitale di Asti, si estendeva:\nIX secolo.\nDopo le notizie relative ad Enrico, le fonti tacciono fino ad un placito dell'880 dove compare il conte Suppone. Questo, fedele di Carlo il Grosso e probabilmente figlio di Adalgiso/Adelchi, conte di Parma, Cremona, Brescia e duca di Spoleto della stirpe dei Supponidi \u00e8 nello stesso periodo detentore anche del comitato di Torino. Nella sede astigiana venne nominato un visconte, di nome Baterico.\nX secolo.\nLa dominazione anscarica.\nDopo il conte Oldorico reggente alla fine del IX secolo, le notizie si perdono per quasi mezzo secolo. Nel frattempo, con l'ascesa degli Anscarici, quasi tutto il Piemonte, venne inglobato nella marca d'Ivrea. Le uniche notizie relative alla gestione della contea astigiana, riferiscono di un \"Rotbertus\" visconte nel 902 e \"Autbertus\" visconte, attivo nella seconda met\u00e0 del X secolo, di probabile discendenza anscarica, rafforzando l'ipotesi della dipendenza della contea astese verso la marca d'Ivrea. Nel 924, infatti, il \"fideli\" Otberto che il Hlawitschka, identific\u00f2 con il visconte Autberto, ricevette in dono da re Rodolfo di Borgogna, la residenza di \"castrum vetus\" , su richiesta di Ermengarda, moglie di Adalberto II e madre di Anscario e Berengario. Questa insolita richiesta, non pu\u00f2 che avvalorare la tesi del legame tra i visconti astigiani e gli Anscarici in quel periodo.\nAutberto in seguito divenne conte di Asti, ma con l'incoronazione di Ugo di Provenza, avverso agli Anscarici, si ritir\u00f2 a vita monastica nell'abbazia di Novalesa. Alla sua morte, lasci\u00f2 il castelvecchio e le \"pertinenze\" al figlio \"Autbertus\" di Agliano che, nel 936 li cedette ad Anscario II.\nL'ultimo conte che compare nel X secolo, corrisponde al conte Ubertus di Orsengo (940),in quel periodo, il potere comitale and\u00f2 indebolendosi proporzionalmente all'aumento di quello vescovile.\nL'ascesa del potere vescovile.\nAlla fine del 900, l'indebolimento del potere del conte, permise l'ascesa di una classe dirigente cittadina, e le grandi famiglie latifondiste del contado, cominciarono ad accentrarsi verso la citt\u00e0. Questa nuova classe dirigente, era formata etnicamente per la maggior parte da \"cives\" , in prevalenza Franchi, anche se erano presenti anche Longobardi e Romani. Anche il vescovo aument\u00f2 il proprio potere.Nell'876, Ilduino, compar\u00ec nell'elezione di Carlo il Calvo e nel sinodo dell'877 a Pavia. Nel 938, il \"castrum vetus\", che era stato acquistato due anni prima da Anscario, pass\u00f2 a Bruningo donato dai re Ugo e Lotario. L'aumento di potere vescovile venne favorito dall'imperatore che vedeva nel vescovo un baluardo contro gli interessi espansionistici dei marchesi Anscarici. Ugo, che considerava Anscario un pericoloso rivale, alla fine lo trasfer\u00ec a Spoleto dove trov\u00f2 la morte.\nNel 946 Bruningo, venne nominato arcicancelliere di Ugo di Provenza e gli venne affidato il controllo militare della citt\u00e0. \u00c8 proprio in quel periodo, che le principali famiglie astigiane, cominciarono a ricoprire i ruoli di vassalli vescovili ed a collaborare con il vescovo nelle faccende militari e civili della citt\u00e0. Bruningo, non si occup\u00f2 solo delle faccende amministrative: a lui, va dato il merito di essere intervenuto anche nella risistemazione della cripta del santo patrono san Secondo, intuendo che si sarebbe rivelata come un vero polo di attrazione socio-culturale nei secoli a venire, fatto che si accent\u00f2 in particolare durante il governo comunale.\nNascita del \"districtus\" vescovile.\nDopo la met\u00e0 del X secolo, sembra che la figura del conte perse d'incisivit\u00e0 fino a scomparire. \u00c8 probabile che il conte Uberto e la sua consorte Berta non lasciarono discendenti. Ottone I, impegnato nelle lotte contro Berengario ed il figlio Adalberto, non lo sostitu\u00ec con un altro funzionario. Il Cibrario, formul\u00f2 la teoria che per ridurre l'autorit\u00e0 comitale, gli ultimi re carolingi, estesero l'immunit\u00e0 ecclesiastica ad alcune citt\u00e0 sedi vescovili, comprendendone anche una porzione del territorio confinante, concedendo sopra di quelle l'autorit\u00e0 comitale, una prospettiva per\u00f2 ormai storiograficamente superata.\nCon il diploma del 962, di Ottone I, egli sanc\u00ec che la citt\u00e0 venisse direttamente amministrata dal vescovo comprendendo un perimetro esterno alle mura di 2 miglia. Nel 969, segu\u00ec un diploma che port\u00f2 il \"districtus\" del vescovo Rozone a 4 miglia. Nel diploma di Ottone egli concedeva:\nSotto l'episcopato di Pietro nel 1041 il territorio sotto l'egida episcopale, raggiunse le 7 miglia.\nL'accorpamento della contea di Asti alla nuova marca di Torino e l'investitura imperiale della citt\u00e0 al vescovo, crearono uno scollamento del potere marchionale esercitato da Olderico Manfredi sulla contea. Questo favor\u00ec la nascita di signorie locali nel contado. Ma gli Arduinici, filo-imperiali, in aperta opposizione agli Anscarici, tentarono con l'appoggio dell'imperatore di riprendersi la citt\u00e0 nel 1008. Olderico tent\u00f2 di rafforzare il controllo sulla citt\u00e0 ponendo sul seggio episcopale della diocesi di Asti, il fratello Alrico, con il benestare di Enrico II. In questo periodo, lo sviluppo del potere temporale della Chiesa accus\u00f2 una battuta d'arresto, ma questo permise ad Alrico, approfittando del completo appoggio imperiale e marchionale, di riorganizzare e rafforzare l'apparato ecclesiastico, con la nascita di nuove istituzioni monastiche e laiche oltre alla infeudazioni nel contado di vassalli vescovili.\nXI secolo.\nCon la morte dei due fratelli (Olderico nel 1034 ed Alrico nel 1036), l'influenza arduinica ad Asti venne meno. Si assistette allora, all'investitura vescovile direttamente da parte dell'imperatore. Sia il vescovo Oberto, che in seguito Pietro ed i loro successori, tornarono a rivestire la doppia carica, pubblica e spirituale, che era stata abbandonata durante l'episcopato di Alrico. Si rinsaldarono cos\u00ec, i legami imperiali tra la Chiesa di Asti e l'imperatore, giungendo alla contessa Adelaide di Susa.\nI conflitti con la contessa Adelaide.\nNata a Torino dall'arduinico Olderico Manfredi, nipote di Arduino il Glabro e marchese di Torino, e dalla contessa Berta Obertagna, figlia di Oberto d'Este, Adelaide di Susa ebbe un unico fratello, che nel 1034 premor\u00ec al padre, e due sorelle, Immilla (o Irmgard o Immula), accasata con nobili tedeschi in entrambi i matrimoni, e Berta, moglie di Teutone del Monferrato e madre di Bonifacio del Vasto.\nProtettrice interessata della Chiesa, cerc\u00f2 prepotentemente di impossessarsi del potere civile della citt\u00e0 di Asti, imponendo il vescovo filoimperiale Ingone, ma gli astigiani rifiutarono l'imposizione e per contro elessero un vescovo con l'appoggio di papa Alessandro II.\nNonostante l'opposizione papale, la contessa assedi\u00f2 la citt\u00e0 e nel 1070 la mise a \"ferro e fuoco\".\nCon l'imposizione di Ingone, Adelaide occup\u00f2 e si accredit\u00f2 molte propriet\u00e0 del comitato astese. Nel 1080 ad Ingone succedette Oddone/Ottone III, partigiano dell'antipapa Clemente III, molti storici lo considerarono figlio di Adelaide, ma in realt\u00e0, il nuovo vescovo, fu un avversario della contessa, che seppe validamente fronteggiare appoggiato dall'imperatore Enrico IV. In questo periodo le notizie sono molto scarse e frammentarie. Lo storico Renato Bordone, ipotizza che Oddone, cerc\u00f2 di opporsi alla politica espansionistica della contessa, cercando di salvaguardare gli interessi della Chiesa.\nNel 1089 si giunse ad una tregua in cui il vescovo cedendo i propri territori pi\u00f9 distanti, riottenne quelli limitrofi, in una politica di rafforzamento della citt\u00e0, ma verso il 1090, il vescovo con un colpo di mano, attacc\u00f2 e conquist\u00f2 il castello di Annone, baluardo arduinico in terra astigiana. Questo fece precipitare la debole tregua e nel 1091, la contessa incendi\u00f2 nuovamente Asti e se ne impadron\u00ec, ma nello stesso anno mor\u00ec senza lasciare successori diretti.\nIl vescovo e la nascita del Comune.\nIl vescovo Oddone, a questo punto, divenne il principale beneficiario della morte di Adelaide. Beneficiando dei dissidi tra i discendenti di Adelaide, egli ottenne da Enrico IV, il formale riconoscimento del proprio potere. A lui spettava il controllo sul commercio cittadino ed ampie facolt\u00e0 giurisdizionali, oltre alle propriet\u00e0 fondiarie nei territori limitrofi la citt\u00e0.La corte comitale vescovile si avvaleva di tre vassalli:\nIl vescovo per\u00f2, che durante la lotta contro la contessa Adelaide, era stato sicuramente appoggiato dai \"cives\" della citt\u00e0, deve essere giunto ad un accordo per l'autonomia del governo cittadino. E infatti, nel 1095, dieci consoli ricevono in beneficio il castello di Annone, fino allora di propriet\u00e0 vescovile, a sancire la nascita della repubblica di Asti.\nLa morfologia urbana della citt\u00e0 di Asti durante il periodo comitale.\nNel 962, nel momento della concessione di Ottone I al vescovo, della civitas di Asti, la citt\u00e0 risentiva ancora fortemente del vecchio impianto urbanistico romano.\nSu un'altura a nord, la rocca ligure con il castel vecchio, dominavano il vecchio decumano a valle attraversato longitudinalmente dalla via Fulvia.\nIl perimetro murario, quasi del tutto andato perso, prevedeva allo sbocco della via maestra le due porte principali:\nIn questo sviluppo urbanistico, tre erano i punti nevralgici della citt\u00e0: due di importanza socio-economica, la cattedrale e la collegiata di San Secondo e il terzo, il castel vecchio, di importanza prettamente militare. Lo spostamento della cattedrale all'interno del recinto murario della citt\u00e0, tra il castello dei Valloni ed il castel vecchio, nella zona nord occidentale, crearono inevitabilmente un importante punto di aggregazione socio-religiosa. Oltre a questa, anche la zona adiacente alla Collegiata di San Secondo ad est della citt\u00e0, che nel periodo longobardo era stata la sede della corte ducale e del mallo pubblico, coagulava in quella zona abitazioni ed esercizi commerciali.\nNon a caso, nei due poli, si tenevano periodicamente due mercati: uno \"mercatum ecclesie sancte Marie\" o \"forum de Dom\" ,in prossimit\u00e0 della cattedrale e l'altro sulla piazza della Collegiata che infatti, nel 1123, compare in un documento con il titolo di \"ecclesia sancti Secundi de mercato\". Il terzo polo, aumenter\u00e0 notevolmente di importanza, quando a partire dal X secolo, il possesso del Castel vecchio da parte del vescovo Bruningo nel 938, coincider\u00e0 anche l'incarico politico ed amministrativo della citt\u00e0. I vescovi ed in seguito il Comune, sviluppando una politica di espansione territoriale, sentiranno la necessit\u00e0 di fortificare il sito, dando l'avvio al consolidamento delle strutture difensive di tutta la citt\u00e0.\nL'organizzazione giuridico amministrativa.\nA coadiuvare il conte nella pubblica amministrazione astigiana, moltissimi documenti pervenuti, indicano la presenza di funzionari locali, che intervenivano come \"boni homines estimatores\", nelle permute della Chiesa o a fianco dei giudici in qualit\u00e0 di \"scabini\". Solitamente, la carica di questi \"esperti del diritto\" era vitalizia. I prescelti, appartenevano alla propriet\u00e0 fondiaria od al collegio notarile ed erano direttamente nominati dal conte con il concorso dei \"missi regii\". Il Cipolla, riteneva che nella seconda met\u00e0 del IX secolo, vi fosse ad Asti un \"collegio scabinale\", che secondo il Brunner non poteva superare le dodici unit\u00e0\nSono noti ad Asti in quel periodo i giudici \"Grauso\" (880), \"Grasevertus\" (892), \"Allamud\" (fine IX secolo) e \"Giselberti\". Nel secolo successivo, con il diminuire del numero degli scabini, aumenta quello dei \"iudices regii\".Nel X secolo i giudici presenti nelle carte astigiane risultano essere nove: \"Adelgisius\", \"Alboinus\", \"Rhadinus\", \"Warimbertus\", \"Gariardus\", \"Odelbertus\", \"Giraldus\", \"Pietro\" e \"Rotchisus\" (quest'ultimo forse appartenente al comitato di Bredulo).\nOltre alla figura dei giudici e degli scabini, insieme al conte ed al visconte, collaboravano alla giustizia, esercitando il diritto \"minore\" anche altri funzionari denominati centenari o \"sculdasci\", i vassi o vassalli. Nelle carte del IX-X secolo, sono presenti due sculdasci ogni decennio.\nAnche il vescovo, al pari del conte ha i propri \"fidelis\". Nell'887, si trovano delegati con funzione di \"advocatus ecclesie\" e nel X secolo compaiono \"vassallos domini episcopi\" in qualit\u00e0 di feudatari della castellan\u00eca episcopale. Inoltre nasce la figura del \"visdomino\", quale amministratore dei beni della Chiesa."}
{"id": "2794473", "revid": "287204", "url": "https://it.wikipedia.org/wiki?curid=2794473", "title": "Charles Parrocel", "text": "Biografia.\nFiglio di Joseph Parrocel, studi\u00f2 prima col padre e dopo la sua morte con Bon Boullogne e Charles de La Fosse.\nTra il 1705 e il 1706, si arruol\u00f2 per alcuni anni in cavalleria per avere un'idea corretta delle operazioni militari, avendo l'intenzione di seguire la specializzazione artistica del padre.\nNel 1709 concorse al Prix de Rome, ma non vinse. Nel 1712 si trasfer\u00ec a Roma, dove frequent\u00f2 l'Accademia di Francia come pensionante o studioso dal 1713 al 1716.\nParrocel viaggi\u00f2 attraverso l'Italia fino a Malta. Ritorn\u00f2 poi a Venezia dove trascorse quattro anni, studiando i dipinti della scuola veneziana, che prediligeva.\nRitornato a Parigi nel 1721, entr\u00f2 all'Acad\u00e9mie royale de peinture et de sculpture previa presentazione del dipinto \"Combattimento di cavalleria e fanteria\". Subito dopo fu incaricato di dipingere su tela la visita in Francia dell'ambasciatore turco (\"Ingresso alle Tuileries dell'ambasciatore turco\" e \"La partenza dell'ambasciatore\"). Questi dipinti furono poi riprodotti su arazzi della Manifattura dei Gobelins.\nEsegu\u00ec un certo numero di ritratti equestri, tra cui quello di Luigi XV nel 1724, ma i volti dei modelli furono rappresentati da altri artisti, come Jean-Baptiste van Loo. Come suo padre, fu per\u00f2 principalmente un pittore di battaglie e di scene di caccia. Eccelse particolarmente nella rappresentazioni dei cavalli, a cui diede singolare animazione e grande variet\u00e0 nel movimento e nelle figure, resi in modo realistico. Nel 1736-1738 dipinse per i \"Petits Apartement\" del castello di Versailles, le tele \"Caccia all'elefante\" e \"Caccia al toro selvaggio\". Il Museo Carnavalet a Parigi conserva uno dei suoi migliori disegni, lungo 39\u00a0m rappresentante la processione per la proclamazione nel 1739 della Seconda pace di Vienna.\nDopo la morte di Rigaud, il re gli accord\u00f2 met\u00e0 della pensione che dava a quell'artista. Segu\u00ec Luigi XV nella campagna durante la Guerra di successione austriaca dal 1744 al 1745, assistendo a parecchie battaglie, tra cui la Battaglia di Fontenoy (11 maggio 1745), che dipinse, creando cos\u00ec una delle sue migliori opere. Esegu\u00ec per la galleria del castello di Choisy, una serie di opere rappresentanti alcune azioni a cui aveva assistito durante le campagne reali, ma la paralisi gli imped\u00ec di terminare \"la Battaglia di Lawfelt\" (2 luglio 1747), commissionatagli dal re. Questo dipinto fu completato da Pierre Lenfant.\nCharles Parrocel fu anche incisore; realizz\u00f2 diciotto tavole per la Scuola di cavalleria di Fran\u00e7ois de La Gu\u00e9rini\u00e8re (Parigi, 1733), come pure incise vari altri soggetti di stile militare. Incise anche da suoi disegni: \"Une suite de Cavaliers\", \"Une suite de fantassins\", \"Different attitudes de la cavalerie e de l'infanterie\", \"Recueil de differentes attitudes de cavaliers e de dragons\" e \"La chasse au lion\".\nFurono suoi allievi Philibert-Beno\u00eet de La Rue e Pierre Lenfant."}
{"id": "2794475", "revid": "155634", "url": "https://it.wikipedia.org/wiki?curid=2794475", "title": "Australasian Championships 1926 - Singolare maschile", "text": "John Hawkes ha battuto in finale James Willard 6\u20131 6\u20133 6\u20131."}
{"id": "2794476", "revid": "628767", "url": "https://it.wikipedia.org/wiki?curid=2794476", "title": "Cantone di Matina", "text": "Il cantone di Matina \u00e8 un cantone della Costa Rica facente parte della provincia di Lim\u00f3n.\nGeografia antropica.\nSuddivisioni amministrative.\nIl cantone \u00e8 suddiviso in 3 distretti:"}
{"id": "2794479", "revid": "155634", "url": "https://it.wikipedia.org/wiki?curid=2794479", "title": "Australasian Championships 1925 - Singolare maschile", "text": "James Anderson ha battuto in finale Gerald Patterson 11\u20139 2\u20136 6\u20132 6\u20133."}
{"id": "2794484", "revid": "62004", "url": "https://it.wikipedia.org/wiki?curid=2794484", "title": "Zenon Jasku\u0142a", "text": "Carriera.\nBuon passista dotato anche di spunto in salita, pass\u00f2 al professionismo nel 1990. Balz\u00f2 agli onori delle cronache nel 1993 quando, dopo aver vinto una tappa al Tour de France, conquist\u00f2 il podio finale della corsa francese, primo corridore dell'est europeo a riuscirvi.\nNel suo palmar\u00e8s figurano anche un Giro del Portogallo, un Trofeo dello Scalatore, un campionato nazionale su strada e due medaglie d'argento conquistate tra i dilettanti nella cronometro a squadre: una ai Giochi olimpici di Seoul del 1988 e l'altra ai mondiali 1989."}
{"id": "2794487", "revid": "110157", "url": "https://it.wikipedia.org/wiki?curid=2794487", "title": "Cantone di Gu\u00e1cimo", "text": "Il cantone di Gu\u00e1cimo \u00e8 un cantone della Costa Rica facente parte della provincia di Lim\u00f3n.\nGeografia antropica.\nSuddivisioni amministrative.\nIl cantone \u00e8 suddiviso in 5 distretti:"}
{"id": "2794488", "revid": "287204", "url": "https://it.wikipedia.org/wiki?curid=2794488", "title": "Australasian Championships 1924 - Singolare maschile", "text": "James Anderson ha battuto in finale Richard Schlesinger 6-3 6-4 3-6 5-7 6-3."}
{"id": "2794489", "revid": "1071822", "url": "https://it.wikipedia.org/wiki?curid=2794489", "title": "Alfredo Fabbri", "text": "Vive sin dall'infanzia tra la propria citt\u00e0 natale e la provincia di Pistoia. Dopo aver frequentato la scuola di disegno tecnico di Torino, negli anni cinquanta si divide tra l'ambiente artistico di Pistoia (dove lavora con Alfiero Cappellini) e Firenze, dove \u00e8 in contatto con Ottone Rosai, Ardengo Soffici e Silvio Loffredo. Il linguaggio di Fabbri in questa fase echeggia la lezione dei maestri espressionisti, cubisti e realisti.\nDagli anni sessanta comincia un'intensa attivit\u00e0 espositiva in gallerie e rassegne internazionali (Milano, Parigi, New York, Burgdof in Svizzera), e concentra la propria ricerca su due temi peculiari: i \"Notturni\" e le \"Nevicate\". Nello stesso periodo, e nel decennio successivo, i frequenti viaggi del pittore divengono sua fonte primaria di ispirazione: sono molte, in questi anni, le mostre tematiche dedicate alle citt\u00e0 visitate in Europa, Africa e Sudamerica.\nNel 1988 illustra la \"Suite parigina\" del poeta Piero Bigongiari.\nDagli anni novanta predilige temi legati alla Maremma, le nature morte di fiori o i ritratti, che spesso coniuga in opere caratterizzate da estrema libert\u00e0 compositiva.\nNel 2007 \u00e8 stata organizzata una sua mostra antologica dal comune di Quarrata e la Fondazione Banche di Pistoia e Vignole per la Cultura e lo Sport (10 febbraio-11 marzo 2007 - Polo Tecnologico, Piazza Agenore Fabbri a Quarrata).\nDi lui hanno scritto diversi giornalisti, scrittori e critici d'arte tra i quali possiamo citare Giovanni Bassi, Renato Biason, Piero Bigongiari, Gastone Breddo, Dino Carlesi, Francesco Gurrieri, Pier Francesco Listri, Mario Luzi, Giovanni Michelucci, Nicola Micieli, Tommaso Paloscia, Geno Pampaloni, Enrico Paolucci, Nicola Risaliti, Ernesto Treccani, Pierandrea Vanni."}
{"id": "2794490", "revid": "1494169", "url": "https://it.wikipedia.org/wiki?curid=2794490", "title": "Zio Tibia", "text": ""}
{"id": "2794494", "revid": "155634", "url": "https://it.wikipedia.org/wiki?curid=2794494", "title": "Australasian Championships 1923 - Singolare maschile", "text": "Pat O'Hara Wood ha battuto in finale Bert ST. John 6-1 6-1 6-3."}
{"id": "2794496", "revid": "339392", "url": "https://it.wikipedia.org/wiki?curid=2794496", "title": "Acerodon lucifer", "text": ""}
{"id": "2794497", "revid": "57342", "url": "https://it.wikipedia.org/wiki?curid=2794497", "title": "Paola Mannoni", "text": "I registi teatrali cui ha legato maggiormente il suo nome sono Luca Ronconi, Tino Schirinzi (con il Teatro Stabile di Bolzano) e Giancarlo Sbragia (per \"Gli Associati\").\nNella stagione 1983-1984 ha ottenuto il Premio Ubu per \"Le Trachinie\" di Sofocle.\nBiografia.\nNata a Bologna e cresciuta a Roma, dopo aver conseguito il diploma all'Accademia Nazionale d'Arte Drammatica ha collaborato con il Teatro Stabile di Genova diretta da Ivo Chiesa e Luigi Squarzina. Fra gli spettacoli a cui ha preso parte con questa compagnia figurano \"I due gemelli veneziani\" di Carlo Goldoni, interpretato a fianco di Alberto Lionello, \"Il diavolo e il buon Dio\", di Jean-Paul Sartre, \"Troilo e Cressida\" di William Shakespeare e \"La coscienza di Zeno\" di Italo Svevo (\u00e8 stata anche fra gli interpreti della riduzione televisiva del romanzo trasmessa nel 1966).\nFanno parte del suo repertorio altre figure classiche del teatro: Lady Macbeth (\"Macbeth\", con Tino Buazzelli), Giocasta (\"Edipo re\" di Sofocle, con Giancarlo Sbragia, per la regia di Virginio Puecher).\nHa fatto parte fin dalla fondazione della cooperativa teatrale \"Gli Associati\", per la quale ha partecipato a numerosi spettacoli con lo stesso Sbragia e Luigi Vannucchi (\"Il vizio assurdo\", di Davide Lajolo e Diego Fabbri.\nNel 1972, a fianco di Gianrico Tedeschi e Lia Zoppelli ha recitato in La famiglia dell'antiquario di Carlo Goldoni.\nDal 1977 con Gli Associati ed Emilia Romagna Teatro ha portato in scena diversi nuovi spettacoli tra cui \"La potenza delle tenebre\" di Lev Tolstoj, \"Il commedione\" di Diego Fabbri e \"La tragedia della fanciulla\", diretta da Aldo Trionfo.\nVita privata.\n\u00c8 stata sposata con Alberto Ardizzone, direttore di scena, sino alla morte di lui, avvenuta il 4 agosto 2018."}
{"id": "2794498", "revid": "155634", "url": "https://it.wikipedia.org/wiki?curid=2794498", "title": "Australasian Championships 1922 - Singolare maschile", "text": "James Anderson ha battuto in finale Gerald Patterson 6-0 3-6 3-6 6-3 6-2."}
{"id": "2794500", "revid": "110157", "url": "https://it.wikipedia.org/wiki?curid=2794500", "title": "No Instruments", "text": "No Instruments \u00e8 l'album di debutto della \"one man band\" tedesca Neuroticfish, pubblicato nel 1999."}
{"id": "2794501", "revid": "155634", "url": "https://it.wikipedia.org/wiki?curid=2794501", "title": "Australasian Championships 1921 - Singolare maschile", "text": "Rhys Gemmell ha battuto in finale Alfred Hedeman 7-5 6-1 6-4."}
{"id": "2794502", "revid": "287204", "url": "https://it.wikipedia.org/wiki?curid=2794502", "title": "Zenon Jaskula", "text": ""}
{"id": "2794509", "revid": "155634", "url": "https://it.wikipedia.org/wiki?curid=2794509", "title": "Australasian Championships 1920 - Singolare maschile", "text": "Pat O'Hara Wood ha battuto in finale Ronald Thomas 6-3 4-6 6-8 6-1 6-3."}
{"id": "2794514", "revid": "767487", "url": "https://it.wikipedia.org/wiki?curid=2794514", "title": "3OH!3", "text": "I 3OH!3 (pronuncia \"three oh three\") sono un gruppo musicale statunitense di musica elettronica composto da Sean Matthew Foreman (27 agosto 1985) e Nathaniel Warren Seth Motte (13 gennaio 1984). Formatosi nel 2004, ha ufficialmente debuttato discograficamente solo tre anni dopo. Tra il 2009 e il 2010 sono diventati particolarmente popolari grazie anche ai duetti con le note popstar Katy Perry, Kesha e anche Ashley Tisdale per la serie televisiva Hellcats.\nStoria del gruppo.\nGli esordi.\nIl gruppo si \u00e8 formato nel 2004 e ha debuttato nel 2007 con la pubblicazione dell'album di debutto, l'omonimo \"3OH!3\", pubblicato il 3 luglio di quell'anno e autoprodotto. Successivamente il gruppo ha inciso la canzone \"Sex on the Beach\" per il programma di MTV \"The Real World: Cancun\".\nL'anno successivo, dopo diverse esibizioni dal vivo, il gruppo ha firmato un contratto con l'etichetta discografica Photo Finish, per il quale il gruppo ha inciso e pubblicato l'8 luglio del 2008 il secondo album, \"Want\", che ha riscosso un discreto successo in classifica raggiungendo la posizione numero quarantaquattro della classifica statunitense.\nDall'album sono stati estratti i singoli \"Don't Trust Me\" e \"Starstrukk\", quest'ultimo in collaborazione con la cantante Katy Perry, di grande seguito; il primo ha raggiunto, tra le altre, la terza posizione in Australia e Stati Uniti mentre il secondo ha raggiunto ottime posizioni in Regno Unito, Australia e Irlanda e riscuotendo comunque un discreto successo globale.\nNel 2009 sono stati pubblicati anche gli EP \"3OH!3/Innerpartysystem Split 7\" e \"Live Session EP (iTunes Exclusive)\".Nel 2010 hanno cantato la loro canzone \"Double Vision\" per la colonna sonora di \"\".\nIl successo del terzo album.\nNel febbraio del 2010 \u00e8 stato pubblicato in tutta Europa il singolo \"Blah Blah Blah\" di Kesha, realizzato in collaborazione con i 3OH!3, che ha ottenuto un buon successo in tutta Europa. Il 4 maggio dello stesso anno \u00e8 stato pubblicato il loro brano \"My First Kiss\", in collaborazione con Kesha, che ha avuto un buon riscontro commerciale in particolar modo nel Regno Unito, negli Stati Uniti e in Oceania. Questo singolo ha anticipato la pubblicazione del loro terzo album, intitolato \"Streets of Gold\", dal buon successo commerciale negli Stati Uniti e nel Regno Unito, dal quale \u00e8 stato tratto anche un ulteriore brano, \"Double Vision\". Nel gennaio 2011 viene pubblicato il terzo singolo estratto dall'album \"Streets of Gold\", \"Touchin' On My\".\nQuarto e quinto album.\nNel luglio 2012 il gruppo pubblica il singolo \"You're Gonna Love This\". Dopo l'uscita di altri brani, nel giugno 2013 viene diffuso il quarto album in studio \"Omens\".\nNel maggio 2016, viene pubblicato dalla Fueled By Ramen il quinto album del gruppo \"Night Sports\"."}
{"id": "2794519", "revid": "155634", "url": "https://it.wikipedia.org/wiki?curid=2794519", "title": "Australasian Championships 1919 - Singolare maschile", "text": "Edgar Moon era il campione del 1915, ma quest'anno non ha partecipato.\nAlgernon Kingscote ha battuto in finale 6\u20134, 6\u20130, 6\u20133 Eric Pockley."}
{"id": "2794523", "revid": "287204", "url": "https://it.wikipedia.org/wiki?curid=2794523", "title": "Zapadlej kr\u00e1m", "text": "Zapadlej kr\u00e1m \u00e8 il secondo singolo della cantante pop rock ceca Ewa Farna estratto dal suo album di debutto \"M\u011bls m\u011b v\u016fbec r\u00e1d\"."}
{"id": "2794526", "revid": "1543377", "url": "https://it.wikipedia.org/wiki?curid=2794526", "title": "Australasian Championships 1915 - Singolare maschile", "text": "Francis Gordon Lowe ha battuto in finale Horace Rice 4-6 6-1 6-1 6-4."}
{"id": "2794527", "revid": "71433", "url": "https://it.wikipedia.org/wiki?curid=2794527", "title": "Togay", "text": ""}
{"id": "2794528", "revid": "287204", "url": "https://it.wikipedia.org/wiki?curid=2794528", "title": "Ticho (singolo)", "text": "Ticho \u00e8 il primo singolo della cantante pop rock ceca Ewa Farna estratto dal suo secondo album di studio omonimo."}
{"id": "2794529", "revid": "1543377", "url": "https://it.wikipedia.org/wiki?curid=2794529", "title": "Australasian Championships 1914 - Singolare maschile", "text": "Arthur O'Hara Wood ha battuto in finale Gerald Patterson 6-4 6-3 5-7 6-1."}
{"id": "2794530", "revid": "767487", "url": "https://it.wikipedia.org/wiki?curid=2794530", "title": "El Carmen (Costa Rica)", "text": "El Carmen \u00e8 un distretto della Costa Rica facente parte del Cantone di San Jos\u00e9, nella provincia omonima.\nEl Carmen comprende 6 rioni (\"barrios\"):\nIl distretto fa parte dell'area urbana della capitale San Jos\u00e9 e, pur essendo il pi\u00f9 piccolo e meno popolato del cantone, ospita molte delle istituzioni pi\u00f9 importanti del Paese, in particolare vi sono ubicate:"}
{"id": "2794531", "revid": "1543377", "url": "https://it.wikipedia.org/wiki?curid=2794531", "title": "Australasian Championships 1913 - Singolare maschile", "text": "Ernie Parker ha battuto in finale Harry Parker 2-6 6-1 6-3 6-2."}
{"id": "2794534", "revid": "287204", "url": "https://it.wikipedia.org/wiki?curid=2794534", "title": "La la laj", "text": "La la laj \u00e8 il secondo singolo della cantante pop rock ceca Ewa Farna estratto dal suo secondo album di studio \"Ticho\"."}
{"id": "2794538", "revid": "98077", "url": "https://it.wikipedia.org/wiki?curid=2794538", "title": "Lex rogata", "text": ""}
{"id": "2794539", "revid": "1543377", "url": "https://it.wikipedia.org/wiki?curid=2794539", "title": "Australasian Championships 1912 - Singolare maschile", "text": "Norman Brookes era il detentore del titolo, ma quest'anno non ha partecipato.\nJames Cecil Parke ha battuto in finale 3\u20136, 6\u20133, 1\u20136, 6\u20131, 7\u20135 Alfred Beamish."}
{"id": "2794540", "revid": "110157", "url": "https://it.wikipedia.org/wiki?curid=2794540", "title": "Koky\u016b (strumento musicale)", "text": "Il koky\u016b (\u80e1\u5f13) \u00e8 uno strumento ad arco giapponese, appartenente alla famiglia delle vielle (o fidule). Sebbene in passato si pensasse che fosse stato importato dalla Cina insieme allo \"shamisen\", una teoria pi\u00f9 accreditata sostiene la sua derivazione dalla ribeca europea, l'antenato del violino introdotto in Giappone durante il cosiddetto secolo cristiano (1543-1639). Strumento analogo, anche per le tecniche esecutive, \u00e8 la viella okinawana \"kucho\". \nLa struttura del \"koky\u016b\" \u00e8 simile a quella dello \"shamisen\", ma con dimensioni ridotte. Il manico penetra nella cassa di risonanza di forma quadrangolare; il piano armonico \u00e8 costituito da pelle di gatto e su di esso riposa un ponticello. La lunghezza complessiva dello strumento raggiunge i 70\u00a0cm. circa. Le tre o quattro corde di seta, accordate per quarte, sono sfregate con un lungo arco (95 \u2013120\u00a0cm). Il fidulista tiene lo strumento verticale e, per selezionare la corda desiderata, ruota lo strumento stesso e non l'arco. \nIn passato era lo strumento di musicisti ciechi ambulanti; oggi i pochi suonatori di \"koky\u016b\" sono concentrati nel Giappone occidentale. La fidula giapponese \u00e8 associata a \"shamisen\" e \"koto\" nel genere noto come sankyoku. "}
{"id": "2794541", "revid": "287204", "url": "https://it.wikipedia.org/wiki?curid=2794541", "title": "Jak\u00fd to je", "text": "Jak\u00fd to je \u00e8 il terzo singolo della cantante pop rock ceca Ewa Farna estratto dal suo secondo album di studio \"Ticho\"."}
{"id": "2794542", "revid": "729019", "url": "https://it.wikipedia.org/wiki?curid=2794542", "title": "Maggioranza presidenziale", "text": "In Francia, la Maggioranza presidenziale (in francese: Majorit\u00e9 pr\u00e9sidentielle) designa, sotto la Quinta Repubblica francese, i partiti politici e i gruppi parlamentari che sostengono l'azione del Presidente della Repubblica francese, quando questi sono maggioritari all'Assemblea nazionale.\nLa \"maggioranza presidenziale\" varia quindi in funzione dell'etichetta politica (destra, sinistra, ect.) del Presidente della Repubblica francese; pertanto la denominazione pu\u00f2 essere assunta sia dagli schieramenti di centro-sinistra (come avvenne durante la presidenza di Fran\u00e7ois Mitterrand e di Fran\u00e7ois Hollande), sia dagli schieramenti di centro-destra (come \u00e8 accaduto, ad esempio, con la presidenza di Jacques Chirac e di Nicolas Sarkozy).\nLa coalizione che, invece, si oppone a quella della \"maggioranza presidenziale\", assume di volta in volta denominazioni differenti (ad esempio \"Majorit\u00e9 plurielle\" o \"Gauche plurielle\" durante la coabitazione tra il 1997 e il 2002).\nPresidenza di Charles de Gaulle.\nDurante la presidenza di Charles de Gaulle (1959-1969) la \"maggioranza presidenziale\" era cos\u00ec composta:\nPresidenza di Georges Pompidou.\nDurante la presidenza di Georges Pompidou (1969-1974) la \"maggioranza presidenziale\" era cos\u00ec composta:\nPresidenza di Val\u00e9ry Giscard d'Estaing.\nDurante la presidenza di Giscard d'Estaing (1974-1981) la \"maggioranza presidenziale\" era cos\u00ec composta:\nPresidenza di Fran\u00e7ois Mitterrand.\n1981-1988.\nDurante la prima presidenza di Mitterrand (1981-1988) e a seguito delle elezioni legislative in Francia del 1981, la \"maggioranza presidenziale\" (1981-1986) era cos\u00ec composta:\nA seguito delle elezioni legislative in Francia del 1986, si installa la prima coabitazione con il governo Chirac II (1986-1988).\n1988-1995.\nDurante la seconda presidenza di Mitterrand (1988-1995) e a seguito delle elezioni legislative in Francia del 1988, la \"maggioranza presidenziale\" (1988-1993) era cos\u00ec composta:\nA seguito delle elezioni legislative in Francia del 1993, si installa la seconda coabitazione con il governo Balladur (1993-1995).\nPresidenza di Jacques Chirac.\n1995-2002.\nDurante la prima presidenza di Chirac (1995-2002) e a seguito delle elezioni legislative in Francia del 1993, la \"maggioranza presidenziale\" (1995-1997) era cos\u00ec composta:\nA seguito delle elezioni legislative in Francia del 1997, si installa la terza coabitazione con il governo Jospin (1997-2002, \"Majorit\u00e9 plurielle\" o \"Gauche plurielle\").\n2002-2007.\nDurante la seconda presidenza di Chirac (2002-2007) e a seguito delle elezioni legislative in Francia del 2002, la \"maggioranza presidenziale\" era cos\u00ec composta:\nPresidenza di Nicolas Sarkozy.\nDurante la presidenza di Sarkozy (2007-2012) e a seguito delle elezioni legislative in Francia del 2007, la \"maggioranza presidenziale\" era cos\u00ec composta:\nPresidenza di Fran\u00e7ois Hollande.\nDurante la presidenza di Hollande (2012-2017) e a seguito delle elezioni legislative in Francia del 2012, la \"maggioranza presidenziale\" era cos\u00ec composta:\nPresidenza di Emmanuel Macron.\nDurante la presidenza di Macron (2017-2022) e a seguito delle elezioni legislative in Francia del 2017, la \"maggioranza presidenziale\" era cos\u00ec composta:"}
{"id": "2794552", "revid": "287204", "url": "https://it.wikipedia.org/wiki?curid=2794552", "title": "Tam gdzie nie ma dr\u00f3g", "text": "Tam gdzie nie ma dr\u00f3g \u00e8 il primo singolo della cantante pop rock ceca Ewa Farna estratto dal suo terzo album di studio \"Sam na sam\"."}
{"id": "2794554", "revid": "276327", "url": "https://it.wikipedia.org/wiki?curid=2794554", "title": "Tribuni militum consulari potestate", "text": ""}
{"id": "2794560", "revid": "287204", "url": "https://it.wikipedia.org/wiki?curid=2794560", "title": "Kotka na gor\u0105cym dachu", "text": "Kotka na gor\u0105cym dachu \u00e8 il secondo singolo della cantante pop rock ceca Ewa Farna estratto dal suo terzo album di studio \"Sam na sam\"."}
{"id": "2794566", "revid": "287204", "url": "https://it.wikipedia.org/wiki?curid=2794566", "title": "Cicho (singolo)", "text": "Cicho \u00e8 il primo singolo della cantante pop rock ceca Ewa Farna estratto dal suo quarto album di studio omonimo."}
{"id": "2794577", "revid": "287204", "url": "https://it.wikipedia.org/wiki?curid=2794577", "title": "Dmuchawce, latawce, wiatr", "text": "Dmuchawce, latawce, wiatr \u00e8 il secondo singolo della cantante pop rock ceca Ewa Farna estratto dal suo quarto album di studio \"Cicho\"."}
{"id": "2794578", "revid": "1921867", "url": "https://it.wikipedia.org/wiki?curid=2794578", "title": "Bored (Deftones)", "text": "Bored \u00e8 un singolo promozionale del gruppo musicale Deftones, pubblicato nel 1995 ed estratto dal primo album in studio \"Adrenaline\".\nVideo musicale.\nIl video mostra all'inizio alcuni ragazzi mentre svolgono delle attivit\u00e0 sportive, tra cui alcuni vanno in bicicletta, altri in skateboard o in palestra, alternati a scene in cui il gruppo esegue il brano.\nVerso circa la met\u00e0 del video i ragazzi, che erano passati dal luogo in cui il gruppo eseguiva il pezzo, cominciano a fermarsi e osservare l'esibizione in un ambiente underground."}
{"id": "2794584", "revid": "287204", "url": "https://it.wikipedia.org/wiki?curid=2794584", "title": "Tou\u017e\u00edm", "text": "Tou\u017e\u00edm \u00e8 il primo singolo della cantante pop rock ceca Ewa Farna estratto dal quinto album di studio \"Virtu\u00e1ln\u00ed\"."}
{"id": "2794585", "revid": "101175", "url": "https://it.wikipedia.org/wiki?curid=2794585", "title": "Campionato mondiale Superbike 1990", "text": "Il campionato mondiale di Superbike 1990 \u00e8 stata la terza edizione del campionato mondiale Superbike riconosciuta ufficialmente dalla FIM; le prove in calendario passarono dalle 11 dell'edizione precedente a 13 con l'aggiunta di un nuovo gran premio in Europa e uno in Asia. In questo modo furono coperti quattro continenti con gare anche in America e Oceania.\nIl contesto.\nIl titolo piloti \u00e8 stato vinto con una prova d'anticipo rispetto al termine del campionato dal francese Raymond Roche, che portando al successo la 851 conquista la prima affermazione mondiale per la Ducati. Da rimarcare questa vittoria in quanto ottenuta battendo le grandi case giapponesi, infatti i suoi principali avversari per tutta la stagione sono stati Pirovano sulla Yamaha OW01 e Mertens con la Honda RC30. Il titolo costruttori \u00e8 andato alla Honda, anche in questo caso grande equilibrio con la Ducati che arriva seconda con una differenza di soli 13 punti e la Yamaha terza staccata di sole 15 lunghezze dal vertice.\nSfortunata la stagione di Falappa, che si infortuna fratturandosi un braccio nella prova in Canada sul circuito di Mosport, ripresosi da questo primo infortunio rientra per la prova austriaca sul circuito di \u00d6sterreichring ma nelle prove ufficiali per evitare un pilota che procede lentamente scivola urtando violentemente contro le protezioni (delle semplici balle di paglia). Trasportato d'urgenza all'ospedale di Graz, gli vengono riscontrate lesioni e ferite tali da farlo entrare in stato comatoso, dal quale riesce a riprendersi pochi giorni dopo ma \u00e8 costretto a saltare tutta la stagione agonistica.\nInterlocutoria anche la stagione del campione uscente in carica Merkel (statunitense che corre con licenza italiana) che, dopo un ottimo inizio di stagione, si infortuna alla 8 ore di Suzuka ed \u00e8 costretto a saltare la prova giapponese a Sugo e quella francese a Le Mans. Ripresosi dall'infortunio, rientra a Monza per la prova italiana, ma l'impossibilit\u00e0 di combattere per riconfermarsi campione spingono il team Rumi a non prendere parte alle ultime tre prove del campionato, evitando in questo modo le tre dispendiose trasferte extra-europee (tale decisione costringe a terminare anzitempo il campionato anche all'altro pilota del team Rumi, Baldassarre Monti)\nPiloti partecipanti.\nMolti piloti, soprattutto wildcard e piloti privati, non hanno utilizzato un solo numero di gara nel corso della stagione perch\u00e9, non essendo iscritti a tutto il campionato ma solo a singole prove, gli veniva assegnato un numero diverso secondo le disponibilit\u00e0.\nCalendario.\nNella redazione iniziale del calendario era prevista una prova in Brasile che si doveva svolgere sul circuito di Interlagos, ma viene annullata in quanto i controlli di sicurezza richiesti non sono stati completati in tempo.\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "2794587", "revid": "439868", "url": "https://it.wikipedia.org/wiki?curid=2794587", "title": "Pedara", "text": "Pedara (\"Pirara\" in ) \u00e8 un comune italiano di abitanti della citt\u00e0 metropolitana di Catania in Sicilia.\nGeografia fisica.\nPedara si trova alle falde dell'Etna ed \u00e8 situata fra i comuni di Trecastagni, Nicolosi, San Giovanni La Punta, Tremestieri Etneo e Zafferana Etnea in provincia di Catania.\nOrigini del nome.\nNon esistono precise indicazioni etimologiche: le ipotesi pi\u00f9 probabili ci conducono prima al nome di \"Epidauros\", citt\u00e0 greca del Peloponneso da cui, secoli fa, part\u00ec una colonia per la Sicilia; dopo al latino \"Apud Aram\" o \"Ad pedes arae\", ossia \"ai piedi dell'ara\", con riferimenti a fatti mitologici relativi ai resti di una costruzione (un altare) esistente sull'Etna e consacrata a Giove Etneo che, per anni, fu simbolo del Comune. Ecco perch\u00e9 la strada principale del paese \u00e8 denominata corso Ara di Giove. Un'altra origine ci riconduce alla presenza, un tempo, di molti alberi di pero nella parte bassa del paese.\nStoria.\nSimboli.\nLo stemma e il gonfalone del comune di Pedara sono stati concessi con decreto del presidente della Repubblica del 21 gennaio 2009.\nCultura.\nIstruzione.\nSono presenti tre scuole per l'infanzia, tre scuole primarie, una scuola media di primo grado e una succursale dell' Alberghiero di Nicolosi all'interno dei locali dell'istituto salesiano di San Giuseppe.\nEconomia.\nTurismo.\nDurante la stagione estiva \u00e8 luogo di villeggiatura per il clima pi\u00f9 fresco rispetto a Catania dovuto alla quota altimetrica.\nNella parte pi\u00f9 a nord si trova l'antico borgo rurale della Tarderia, immerso in un'ampia estensione di castagneti con flora montana ed essenze arboree alpine. Da Pedara si raggiunge facilmente l'Etna (circa 15\u00a0km). Lungo la strada provinciale per l'Etna la fossa del Salto del Cane, un antico cratere spento con area attrezzata (Punto Base per l'Escursionismo del Parco dell'Etna).\nAmministrazione.\nIl comune di Pedara fa parte della regione agraria n.7 (Colline litoranee di Acireale).\nNella cultura di massa.\nNella cittadina sono stati girati diversi film.\nSport.\nLa principale squadra di calcio \u00e8 lo Sporting Pedara, che disputa le proprie partite allo stadio comunale. L'altra squadra di cittadina \u00e8 il Pedara calcio, che milita nel girone F siciliano di Seconda Categoria. I colori sociali sono il nero e il verde e gioca le sue partite allo stadio comunale di Tremestieri Etneo."}
{"id": "2794590", "revid": "287204", "url": "https://it.wikipedia.org/wiki?curid=2794590", "title": "Ty jsi kr\u00e1l", "text": "Ty jsi kr\u00e1l \u00e8 il secondo singolo della cantante pop rock ceca Ewa Farna estratto dal quinto album di studio \"Virtu\u00e1ln\u00ed\". Il singolo \u00e8 stato pubblicato in memoria a Michael Jackson."}
{"id": "2794596", "revid": "37401", "url": "https://it.wikipedia.org/wiki?curid=2794596", "title": "Loreto", "text": "Loreto \u00e8 un comune italiano di abitanti della provincia di Ancona nelle Marche.\nFamosa per ospitare la basilica della Santa Casa, la citt\u00e0 di Loreto \u00e8 uno dei pi\u00f9 importanti e antichi luoghi di pellegrinaggio mariano del mondo cattolico.\nGeografia fisica.\nLa citt\u00e0 sorge sulla sommit\u00e0 del Monte Prodo, una modesta altura circondata da un'ampia campagna caratterizzata dalla coltura dell'olivo. Svetta per altezza e maestosit\u00e0 la sagoma della cupola e del campanile della Basilica sulla cui cima si trova la figura della Madonna. Il panorama che si gode spazia dal mare Adriatico al Monte Conero, fino all'Appennino umbro-marchigiano.\nStoria.\nLa citt\u00e0 si \u00e8 sviluppata dall'incrocio di vie di passaggio intorno alla nota Basilica che ospita la celebre reliquia della \"Santa Casa\" di Nazareth dove, secondo la tradizione, la Vergine Maria nacque e visse e dove ricevette l'annuncio della nascita miracolosa di Ges\u00f9.\nOrigini.\nLa tradizione cattolica.\nFin dai primi secoli dell'era cristiana, la tradizione affermava che a Nazareth si trovasse la piccola dimora della Vergine, dove ella nacque, crebbe, dove ebbe luogo l'annuncio dell'Arcangelo Gabriele e dove visse fino alle nozze con Giuseppe. Dopo la Risurrezione, gli Apostoli si sarebbero riuniti in questa casa e avrebbero celebrato l'Eucaristia conformemente all'insegnamento di Ges\u00f9.\nAgli inizi di maggio del 1291, Nazareth e tutta la Palestina erano dominio dei Turchi selgiuchidi. Secondo la tradizione alcuni angeli prelevarono la Santa Casa e la portarono via in volo. Il 10 maggio 1291 gli angeli lasciarono la casa a Tersatto, nei pressi della citt\u00e0 di Fiume; furono dei boscaioli, stupiti, a trovare la piccola dimora. In quel luogo, per\u00f2, i pellegrini erano spesso preda di ladri e malfattori; cos\u00ec, tre anni e sette mesi dopo, gli angeli ripresero la Santa Casa e con essa si alzarono in volo attraversando l'Adriatico e fermandosi nelle Marche. Essi la posarono nei pressi di Ancona, sul colle su cui oggi sorge la chiesa di Santa Maria Liberatrice di Posatora, localit\u00e0 (oggi pienamente inserita nel contesto urbano anconetano) il cui nome la tradizione fa derivare proprio da questo evento: \"posa-et-ora\" (\"fermati e prega\"). La Santa Casa rest\u00f2 in quel luogo nove mesi, poi gli angeli la sollevarono nuovamente (secondo i detrattori di Ancona perch\u00e9 la citt\u00e0 dorica, per la presenza del suo porto cosmopolita, era piena di ebrei e miscredenti) e la posarono pi\u00f9 a sud, nei pressi di Porto Recanati, in localit\u00e0 \"Banderuola\".\nQuesta volta furono dei pastori a vedere una luce abbagliante uscire dalle nubi e, dietro la luce, la casa. Il luogo era per\u00f2 troppo vicino al mare e dunque esposto ai pericoli delle incursioni turche; inoltre anche l\u00ec cominciavano ad accorrere malfattori per derubare i fedeli che giungevano in pellegrinaggio. Otto mesi pi\u00f9 tardi la Casa sarebbe stata nuovamente spostata dagli angeli, questa volta sul Monte Prodo (ove poi nacque la cittadina di Loreto), su un terreno di propriet\u00e0 dei conti Stefano e Simone Rinaldi di Antici, due fratelli che presto iniziarono a trarre profitto dai continui pellegrinaggi di fedeli al punto da fare una petizione al papa Bonifacio VIII per divenirne proprietari. Di nuovo gli angeli sollevarono in volo la Santa Casa e la posarono, alla fine del 1296, al centro della strada che da Recanati va al suo porto, e dunque in un luogo pubblico, che nessuno avrebbe potuto reclamare e sfruttare. Il luogo scelto si trovava sulla cima di una collina coperta di lauri. Dal termine latino \"laurus\" il luogo si chiam\u00f2 \"Lauretum\", e quindi \"Loreto\".\nIl viaggio della casa di Nazareth verso Loreto \u00e8 detto \"traslazione della Santa Casa\" e con tale nome \u00e8 rappresentato nelle opere degli artisti dei secoli passati. Nelle Marche e in Umbria \u00e8 viva la tradizione di accendere grandi fuochi (i \"focaracci\" o \"fogar\u00f3 della Venuta\") nella notte tra il 9 e il 10 dicembre per \"rischiarare il cammino alla Santa Casa\"; si tratta dei fuochi della festa della Venuta, intendendo per \"venuta\" l'arrivo della Santa Casa. Nel 1617, grazie all'iniziativa del frate cappuccino anconitano fra' Tommaso, l'usanza si diffuse capillarmente in tutte le Marche. Per questo motivo nel calendario cattolico la festa della Madonna di Loreto cade il 10 dicembre, giorno in cui si celebra anche la giornata delle Marche. Il 12 settembre 1920 ebbe luogo a Loreto la festa per la proclamazione della Madonna di Loreto quale \"Patrona degli Aeronauti\", decretata con breve apostolico di papa Benedetto XV del 24 marzo dello stesso anno.\nLa controversia scientifica sull'origine palestinese dell'edificio.\n, frutto di studi iniziati con metodo empirico pochi anni dopo l'evento, e successivamente continuati con metodo galileiano, sembrano attestare l'originalit\u00e0 costruttiva dell'edificio e la verosimile provenienza della Casa dall'Oriente e segnatamente dalla regione storica della Palestina, sia in base allo stile architettonico, sia in funzione dei materiali costruttivi, avulsi dal territorio italico (in particolare delle Marche), mentre tipici all'epoca in Terrasanta. Tuttavia, secondo uno studio del geologo Antonio Veggiani, tutti i tipi litologici presenti nei muri della Santa Casa si trovano anche nell'Appennino umbro-marchigiano.\nAltre evidenze della terra di origine provengono dai dipinti e dai graffiti tuttora visibili sulle pareti della Casa, che ritraggono santi della chiesa orientale e riportano il passaggio dei pellegrini che sin dall'era dell'imperatore Costantino visitavano l'edificio. Inoltre, le dimensioni dell'abitazione coincidono con quelle del \"buco\" rimasto a Nazareth nel punto dove prima si trovava la Casa.\nGli studiosi sarebbero inoltre concordi sul fatto che, come accennato precedentemente, la Casa part\u00ec da Nazaret nel 1291 e, dopo essere transitata per la Dalmazia, ossia dopo essere rimasta per circa tre anni a Tersatto (ora un quartiere della citt\u00e0 di Fiume in Croazia), giunse a Loreto nel dicembre del 1294.\nL'ipotesi della \"Traslazione\" ad opera della famiglia Angeli Comneno.\nUna teoria afferma che il trasferimento della Santa Casa fu operato dai principi Angeli Comneno, un ramo della famiglia imperiale di Costantinopoli.\nQuesta teoria \u00e8 comunque tuttora oggetto di discussione, principalmente per il fatto che tutti i mattoni della Casa sono ancora saldati dalla malta che si usava in Palestina, ovvero un misto di solfato di calcio idrato (gesso) impastato con polvere di carbone di legna, secondo una tecnica nota in Palestina duemila anni fa, ma mai impiegata in Italia, e questo rende evidente che i crociati avrebbero dovuto fisicamente staccarla e trasportarla come un unico blocco. Tale obiezione \u00e8 stata formulata dal Prof. Emanuele Mor, docente di Elettrochimica all\u2019Universit\u00e0 di Genova, che sostiene l'ipotesi sovrannaturale della traslazione.\nUn diretto collegamento con la famiglia Angeli dell'Epiro \u00e8 rappresentato da due monete rinvenute nel sottosuolo della Santa Casa, le uniche riconducibili alla data della traslazione tra le centinaia ritrovate nel sito mariano. Sono inerenti a Guido II de la Roche, duca del feudo francese di Atene dal 1287 al 1308, figlio di Elena Angelina Comnena, detta Elena Angeli, nipote di Niceforo Angeli e cugina di Margherita Angeli.\nUn riferimento alla versione della Traslazione della Santa Casa effettuata non dagli angeli divini, ma da esponenti della famiglia Angeli Comneno, \u00e8 contenuto in un quadro, dipinto alla maniera degli ex-voto, nel quale \u00e8 rappresentato il viaggio per mare della Santa Casa, con una scritta che cita appunto la famiglia Angeli: il dipinto \u00e8 esposto al pubblico in una delle sale del Museo-Pinacoteca \"Antico Tesoro della Santa Casa di Loreto\", al secondo piano del Palazzo Apostolico.\nL'incertezza circa la tesi della traslazione ad opera della famiglia Angeli \u00e8 legittimata anche dal fatto che essa sarebbe supportata dal ritrovamento di documenti posteriori al 1294, la cui autenticit\u00e0 \u00e8 molto dubbia.\nIl \"falso storico\" del \"Chartularium Culisanense\".\nNel maggio del 1900 al futuro vescovo di Digione mons. Landrieux venne confidata da Giuseppe Lapponi (archiatra pontificio) la scoperta di certi documenti negli archivi vaticani. Essi testimoniavano come una nobile famiglia bizantina di nome \"Angeli\" o \"De Angelis\", discendente dagli imperatori di Costantinopoli, asport\u00f2 nel XIII secolo le mura della Casa della Madonna da Nazaret e le port\u00f2 in Italia, salvandole dalle devastazioni musulmane. Questi documenti, per\u00f2, non furono mai trovati n\u00e9 visti da alcuno, nonostante le numerose ricerche. La notizia sarebbe comunque confermata dalla copia di un presunto antico codice diplomatico, ora conservata presso la Biblioteca Pubblica Statale dell'Abbazia di Montevergine.\nIl \"Chartularium Culisanense\" \u00e8 un codice diplomatico dell'Ordine Costantiniano Angelico originario di , istituito dal despota dell'Epiro Niceforo I Angelo-Comneno. Il codice \u00e8 conosciuto anche con il nome di \"culisanense\" in quanto conservato nel palazzo dei principi Angelo-Comneno (conosciuti come De Angelo o De Angelis) di Collesano, nella provincia di Palermo, citt\u00e0 che dall'831 al 1072 fu un importante avamposto islamico in Occidente per poi divenire, con la cacciata degli Arabi, capitale dell'impero creato da Federico II di Svevia.\nIl codice parla anche della vicenda della Santa Sindone. Il foglio 181, uno dei tre fogli sopravvissuti in copia e recentemente pubblicato (1985), attesta che le \"Sante pietre\" prese dalla Casa della Vergine Maria di Nazaret e un'icona raffigurante la \"Madonna col Bambino in grembo\" (esistente gi\u00e0 agli inizi del XIV secolo nel sacello e poi sostituita con una statua lignea), tutti elementi costitutivi del Santuario Lauretano, furono donate da Niceforo I Angelo-Comneno, detto Niceforo Angeli, nel settembre-ottobre 1294 come dote di matrimonio alla figlia Ithamar Angelo Comneno Ducas - detta Tamara o Margherita Angeli - con Filippo I d'Angi\u00f2, principe di Taranto e figlio del re di Napoli Carlo II. La corrispondenza cronologica fra il matrimonio e la data d'arrivo della Santa Casa nelle Marche, il 10 dicembre 1294, \u00e8 evidente. Il problema \u00e8 per\u00f2 che tale \"Chartularium\", di cui non esiste alcun originale, ma soltanto la sedicente copia ottocentesca di tre fogli, proviene da una famiglia le cui millantate origini principesche e bizantine sono fasulle, come falso \u00e8 il suddetto Ordine Costantiniano e falsi sono gli altri documenti del medesimo cartulario che sono stati presi in esame: ci\u00f2 spinge a dubitare fortemente dell'attendibilit\u00e0 di tale documento.\nAltre questioni attinenti alla Santa Casa.\nLa traslazione a Loreto sarebbe avvenuta durante il breve papato di Celestino V. Questi, incoronato a L'Aquila il 29 agosto 1294 per volont\u00e0 del re di Napoli Carlo II d'Angi\u00f2 e trasferitosi poi nella citt\u00e0 partenopea il 13 dicembre successivo, rinunci\u00f2 al pontificato. Non mise mai piede a Roma dove lo sostituiva, in qualit\u00e0 di \"Vicarius Urbis\" (Vicario del papa), Salvo, vescovo di Recanati. Salvo era stato nominato dall'ascolano papa Niccol\u00f2 IV nel 1291 e svolse l'incarico fino al 1296. Il \"Vicarius Urbis\", durante le assenze dei pontefici da Roma, esercitava un potere giuridico in \"spiritualibus\" (indulgenze, reliquie, ecc.). Probabilmente fu allora che il vescovo Salvo, dovendo destinare - a nome del papa - le \"Sante pietre\" di una reliquia cos\u00ec insigne, pens\u00f2 al territorio della sua Diocesi di Recanati, facendole approdare al suo porto, attivo fin dal 1229 per concessione dell'imperatore Federico II di Svevia.\nNel testo \u201c\"Storia della Santa Casa di Loreto esposta in dieci brevi ragionamenti fra un sacerdote custode di S. Casa ed un divoto pellegrino\"\u201d del rev.mo Don Antonio Gaudenti, patrizio di Osimo e arcidiacono della Basilica Loretana, \u00e8 possibile trovare altre versioni relative alla Traslazione della Santa Casa.\nNel \"breve\" pontificio \"Felix Nazarethana\", il papa Leone XIII elogiava quanti si adoperavano per restituire alla Basilica il suo antico splendore, e concedeva indulgenza e remissione dei peccati, in forma di Giubileo, a quei fedeli che entro un periodo determinato avrebbero eseguito le prescritte opere di piet\u00e0.\nLo sviluppo medievale.\nL'arrivo dell'importante reliquia contribu\u00ec immediatamente a fare dell'antica \"Silva magna de laureto\" una delle mete pi\u00f9 ambite di pellegrinaggio del mondo cattolico. Ben presto le mura originarie vennero sopraelevate in laterizio e coperte da una volta. La prima citazione riguardante Loreto risale al 1315, dove si accenna a un rustico Sacello visitato da devoti fedeli. Il piccolo borgo che crebbe tutt'attorno fu chiamato \"Villa Loreti\". Dopo solo una ventina d'anni dall'arrivo della Santa Casa si ha gi\u00e0 la orazione di un vero e proprio borgo abitato. L'afflusso di pellegrini portava generose offerte, tanto che insieme ai devoti arrivarono anche i malfattori che assaltavano i pellegrini lungo il cammino. I rischi riguardavano anche gli ex voto di materiali preziosi e le donazioni che i Papi cominciarono a inviare a Loreto gi\u00e0 dal XIV secolo. Si inizi\u00f2 cos\u00ec la costruzione di mura di protezione. Per circa un secolo si protrasse la costruzione di un quadrilatero fortificato con quattro torri angolari sorvegliato giorno e notte da guardie. Nella \"Descriptio Marchiae Anconitanae\" del 1360 ad opera del cardinal Egidio Albornoz la \"Villa Sanctae Mariae de Laureto\" \u00e8 elencata tra i \"Castra\" (fortificazioni) appartenenti al comune di Recanati. Quest'ultimo, gi\u00e0 grosso centro della Marca anconitana, organizzava ogni anno una fiera di notevole richiamo sia per l'Italia del centro-nord, sia per l'Europa. Commercio, curiosit\u00e0 e devozione mariana finirono per intrecciarsi.\nVerso il Rinascimento.\nLa piet\u00e0 popolare e il numero dei visitatori crebbero a tal punto che nel 1437 Recanati invi\u00f2 dapprima un sindaco e quindi un capitano della villa.\nDal 1468, per volere del vescovo di Recanati Nicol\u00f2 de Astis, si diedero inizio ai grandi lavori della Basilica, ben protetta da imponenti muraglioni che le danno ancora oggi l'aspetto di una fortezza. L'anno seguente Papa Paolo II diede forte impulso al cantiere. Infatti da qualche tempo gravava la grande minaccia dei Turchi, atti a continue scorribande nell'Adriatico e a violente razzie, distruzioni e uccisioni una volta approdati a terra. Notizie di tentativi di sbarchi si hanno nel 1456 a Porto Recanati, col pieno proposito di assaltare il Santuario, ma lo sbarco fu coraggiosamente respinto dagli abitanti; un altro vi fu nel 1479 a Grottammare con gravi conseguenze e un altro ancora l'anno seguente con stragi in Puglia. Il 5 giugno 1518 il sultano turco Selim I, detto Il Crudele, assalt\u00f2 Porto Recanati riuscendo a penetrare nel castello e a depredarlo. Il terrore scaturito da questo gesto spinse Papa Leone X ad ordinare la costruzione di una nuova e forte cinta muraria in brevissimo tempo. Furono impiegati tre grandi architetti del tempo: Cristoforo Resse da Imola, Andrea Sansovino e Antonio da Sangallo il Giovane. Al contempo furono messi al lavoro ben 400 operai.\nNel 1482 Loreto viene elevata a parrocchia dal sempre pi\u00f9 crescente numero dei residenti e da quanti operavano nel paese; aumentavano, cos\u00ec, tutti quei servizi che facevano accrescere sia il benessere, sia il lavoro e tutti quegli uffici che attiravano popolazioni da altre zone. Venne costruito un ospedale e dimore per i pellegrini che arrivavano da ogni parte del mondo. L'indulgenza plenaria che Papa Gregorio XIII concesse ai fedeli che avessero visitato il luogo sacro nelle \"Feste principali del Signore e della Madonna\" contribu\u00ec a far lievitare il flusso dei pellegrini.\nPapa Sisto V diede un forte impulso allo sviluppo urbanistico di Loreto. Istitu\u00ec i cavalieri lauretani, un ordine cavalleresco specifico a tutela della Santa Casa. Con la sua bolla del 1586 elev\u00f2 il borgo a citt\u00e0 e cos\u00ec Loreto vide notevolmente aumentare la sua popolazione e crebbe il numero di pellegrini, tanto che si dovette pensare a un nuovo acquedotto atto a condurre l'acqua delle vigne di Recanati alla piazza del Santuario, completato il 2 dicembre 1606.\nLe vicende napoleoniche.\nSpariti i Turchi arriv\u00f2 la minaccia napoleonica. Napoleone Bonaparte stava svolgendo la sua campagna d'Italia e, vittorioso, costrinse il 23 giugno 1796 papa Pio VI a firmare l'armistizio di Bologna, in cui permetteva l'occupazione di Ancona (assieme alla stessa Bologna e Ferrara) da parte dell'esercito francese. Mentre le principali citt\u00e0 delle Marche settentrionali spingevano per la proclamazione della Repubblica Anconitana al fine di non tornare sotto lo Stato Pontificio, Loreto, da sempre papalina, trepidava per il saccheggio al tesoro del Santuario.\nIl 9 febbraio 1797, alle sette di sera, Napoleone - diretto a Tolentino - giunse a Loreto fermandosi a Porta Romana. Qualche notabile lo accolse offrendogli anche le chiavi della citt\u00e0, ma su un bastione vicino era appostato un uomo che armato di fucile apr\u00ec il fuoco. La carica fece cilecca e l'attentatore fu preso e fucilato in Piazza dei Galli. Il giorno seguente i soldati francesi portarono via tutto quanto trovarono. Nonostante il tesoro fosse gi\u00e0 stato stipato in tante grosse botti da vino e trasportato a Roma, dove fu nascosto a Castel Sant'Angelo per ordine di papa Pio VI, sembra che i francesi requisirono 94 chili d'oro e 17 quintali d'argento, quadri e cristalli di Boemia dagli armadi. Napoleone entr\u00f2 anche nella Santa Casa e pose il suo sigillo sulla statua della Madonna ordinando di spedirla a Parigi insieme al tesoro. Durante il periodo di esilio il culto della \"Vergine Lauretana\" nella Santa Casa di Loreto fu affidato al simulacro in legno di pioppo (identico all'originale), oggi conservato a Cannara (Perugia) e che attualmente rimane l'unico esemplare del periodo napoleonico, dopo l'incendio della statua originale del 1921, ad essere stato venerato nella Santa Casa. Con il trattato di Tolentino la statua originale fin\u00ec a Roma per poi tornare, con un viaggio da \"Madonna pellegrina\" di otto giorni, a Loreto, dove giunse il 9 dicembre 1801.\nLe razzie di cui fu fatta oggetto la citt\u00e0 sono rievocate da Agostino Rivarola in una lettera del marzo 1797. In questo scritto, monsignor Rivarola in particolare chiama in causa le responsabilit\u00e0 di Ludovico Sensi, prelato schieratosi con l'invasore e da questi nominato governatore generale. Stando alla testimonianza, Sensi dopo aver preso parte al ladrocinio si sarebbe persino recato \u00abin Chiesa coi muratori\u00bb per \u00abdemolire la Santa Casa\u00bb, ma tale fu lo sdegno della popolazione di fronte a questo proposito che lo \u00abscelerato\u00bb fu costretto a desistere.\nOttocento.\nNell'Ottocento il santuario mariano continua ad essere meta di numerosi pellegrinaggi, il culto coinvolge i modesti contadini locali che viaggiano a piedi e dimorano in ricoveri di fortuna, ma anche i facoltosi turisti stranieri, per i quali Loreto \u00e8 una delle tappe del \"Gran Tour\" dell'Italia. Fra i pellegrini si ricorda una giovane Santa Teresa del Bambin Ges\u00f9, che visit\u00f2 con devozione la Santa Casa.\nNovecento.\nNel 1921 nel sacello della Santa Casa divamp\u00f2 un furioso incendio che incener\u00ec la scultura della Madonna Nera. Venne subito rifatta per volere di papa Pio XI utilizzando il legno di un cedro del Libano proveniente dai Giardini Vaticani.\nFu modellata da Enrico Quattrini ed eseguita e dipinta da Leopoldo Celani. Nel 1922 il papa la incoron\u00f2 nella Basilica di San Pietro in Vaticano e la fece trasportare solennemente a Loreto, dove si trova ancora oggi.\nIl 15 settembre 1934 papa Pio XI con la bolla \"Lauretanae Basilicae\" soppresse la cattedra vescovile di Loreto, ponendo il Santuario sotto la diretta autorit\u00e0 della Santa Sede.\nL'11 ottobre 1935 venne estesa la giurisdizione dell'Amministratore Pontificio al territorio della citt\u00e0 di Loreto.\nIl 4 ottobre 1962, a una settimana dall'inizio del Concilio Vaticano II, il papa Giovanni XXIII si rec\u00f2 in pellegrinaggio in treno a Loreto e ad Assisi per affidarne le sorti alla Madonna e a san Francesco. Il Papa fu accompagnato da Amintore Fanfani e l'evento fu immortalato da un filmato dell'Istituto Luce (La settimana Incom 02277 del 11/10/1962).\nNel palazzo apostolico di Loreto si conserva la stanza da letto dove dorm\u00ec il papa.\nNella notte del 5 al 6 luglio 1944, la cupola del Bramante \u00e8 vittima del bombardamento tedesco. Gli affreschi del Maccari all\u2019interno della cupola sono distrutti.\nInfine, il 24 giugno 1965, papa Paolo VI con la bolla \"Lauretanae Almae Domus\" soppresse l'Amministrazione Pontificia e cre\u00f2 la Delegazione Pontificia per il Santuario di Loreto e la Prelatura della Santa Casa, istituendo nello stesso tempo la cattedra vescovile nella Basilica.\nOggi la cattedra arcivescovile della Prelatura territoriale di Loreto \u00e8 nella Basilica della Santa Casa.\nDuemila.\nNel 2004 Giovanni Paolo II, al suo ultimo viaggio pastorale da pontefice, visit\u00f2 Loreto in occasione del raduno \"Sei tu la dimora di Dio\", mentre nel 2007, in occasione dell'\"Agor\u00e0 dei giovani italiani\", e il 4 ottobre del 2012, a cinquant'anni esatti dall'arrivo nella citt\u00e0 mariana di papa Giovanni XXIII, il comune fu visitato da papa Benedetto XVI.\nMonumenti e luoghi d'interesse.\nPiazza della Madonna.\nLa piazza della Madonna si apre al termine dell'asse principale del borgo come un vero e proprio spazio monumentale attorno al quale si dispongono i massimi capolavori architettonici di Loreto.\nBasilica della Santa Casa.\nLa costruzione della basilica della Santa Casa venne iniziata nel 1468, ma fu terminata solo verso il XVII secolo e completata dal campanile ad opera di Luigi Vanvitelli nel 1755. Vi lavorarono i migliori architetti del tempo: Baccio Pontelli, Bramante, Andrea Sansovino, Giuliano da Sangallo e Antonio da Sangallo il Giovane. La basilica \u00e8 in stile gotico-rinascimentale a pianta a croce latina, nata da un'antica struttura a tre navate con un'altra che reca al centro una croce greca. La cupola ottagonale fu eretta tra il 1498 e il 1500 da Giuliano da Sangallo. Anche il Bramante partecip\u00f2 alla realizzazione della facciata, ma non si pu\u00f2 vedere l'opera del maestro in quanto fu edificata da Giovanni Boccalini; l'interno \u00e8 a tre navate separate da colonne quadrate con sopra crociere a costole. Un recinto marmoreo riveste la santa casa e fu progettato dal Bramante, ma edificato dal Sansovino.\nLa cappella dell'Annunciazione fu decorata con affreschi di Federico Zuccari, mentre le sagrestie di San Marco e di San Giovanni rispettivamente da Melozzo da Forl\u00ec e da Luca Signorelli, infine il soffitto e il padiglione della sala del Tesoro dal Pomarancio.\nPalazzo Apostolico.\nI lati nord ed est della piazza della Madonna sono chiusi dal palazzo Apostolico, progettato da Giancristoforo Romano e costruito da Andrea Sansovino, Antonio da Sangallo il Giovane e Giovanni Boccalini. Nel progetto originario l'edificio avrebbe dovuto circondare completamente la piazza, ma per il mancato esproprio del lato destro (attualmente occupato dall'edificio dell'ex Collegio Illirico), venne realizzato il solo lato di fronte alla basilica, conforme al disegno primitivo, ad opera dello stesso Vanvitelli.\nFontana Maggiore.\nAl centro della piazza si staglia la fontana Maggiore, opera barocca di Carlo Maderno e dello zio Giovanni Fontana. Realizzata fra il 1604 e il 1614, la fontana \u00e8 ornata da alcune sculture in bronzo, realizzate da Tarquinio e Pier Paolo Jacometti nel 1622. Il Maderno e il Fontana, attraverso una galleria di quasi cinque chilometri, vi condussero acque scaturienti in territorio recanatese per soddisfare le esigenze, anche igieniche, dei pellegrini.\nMonumento a papa Sisto V.\nSul lato sinistro del sagrato si scorge il monumento a papa Sisto V, opera eseguita nel 1587 da Antonio Calcagni con la collaborazione di Tiburzio Vergelli. Fu eretta a spese della provincia della Marca e di otto prelati piceni nominati cardinali da papa Sisto V.\nMonumenti.\n\"La visitazione\" \u00e8 un complesso scultoreo monumentale realizzato e donato alla citt\u00e0 di Loreto dallo scultore contemporaneo Floriano Ippoliti nel 2015. L'opera rappresenta il secondo mistero gaudioso del rosario, che ricorda appunto la visitazione di Maria a Santa Elisabetta, ed \u00e8 composta da tre figure femminili in bronzo dorato, alte 2 metri (3 metri da terra considerando il basamento). Le tre donne sono Elisabetta, Maria e, personaggio inedito in questo episodio, Sant'Anna, la madre di Maria. La raffigurazione si ispira infatti alla visitazione dipinta dal Pontormo, nella quale compaiono tre figure di donna.\nIl gruppo scultoreo della Visitazione \u00e8 collocato nello slargo di piazza Papa Giovanni XXIII, situato all'imbocco della piazza del santuario, dunque in posizione assolutamente centrale nella citt\u00e0, posizione determinata dalla volont\u00e0 di rendere \"La visitazione\" un simbolo dell'accoglienza a tutti i pellegrini della citt\u00e0, in quanto la stessa Maria fu a sua volta pellegrina nell'andare a trovare la cugina Elisabetta.\nIl monumento \u00e8 inoltre un inno alla maternit\u00e0, in quanto le tre sante raffigurate sono tutte e tre madri per antonomasia: Maria ed Elisabetta sono entrambe incinte per miracolo divino, mentre sant'Anna \u00e8 la madre della Madonna.\nLa raffigurazione di Ippoliti si caratterizza inoltre per l'impatto scenico. Scrive in proposito lo storico dell'arte Claudio Strinati: \"Sembra che Ippoliti abbia avuto, davanti a s\u00e9, il ricordo della grande pittura monumentale fiorentina del primo Cinquecento, da Andrea del Sarto al Pontormo e, insieme, abbia fissato nella mente la rimembranza di quei grandi scultori quattrocenteschi, specie di area bolognese, come Niccol\u00f2 dell'Arca, potente evocatore della forza drammatica dell'immagine femminile nell'arte sacra. Certo, Ippoliti \u00e8 uno scultore dei nostri tempi e la sua forma \u00e8 scabra e, appunto, essenziale, priva di ogni retorica o sentimentalismo, ma, anzi, in qualche modo energica e perentoria. Dunque, l'opera che, d'ora in avanti, sar\u00e0 vista da tutti i pellegrini giunti a Loreto, si accamper\u00e0 come un monito e un richiamo solenne\".\nArchitetture civili.\nDi gusto rinascimentale, il palazzo Municipale sorge lungo corso Boccalini, l'arteria principale della cittadina, la cui edificazione \u00e8 attribuita a Marino di Marco Cedrino o a Giuliano da Maiano.\nCostruito in laterizio alla fine del XVI secolo. La torre civica, leggermente inclinata, venne eretta nel XVII secolo per volere del protettore della santa casa, A. Barberini, da Giovanni Branca. La merlatura venne aggiunta nel 1887.\nPiazza Leopardi, meglio conosciuta come piazza dei Galli si apre davanti la cinquecentesca Porta Romana. Deve l'aspetto odierno all'impianto di urbanizzazione settecentesco, all'epoca della costruzione del campanile del Vanvitelli, tanto che venne sistemata inizialmente col materiale ricavato dalla demolizione del vecchio campanile. Al lato della piazza si apre un loggiato, detto portico delle transenne, eretto nella seconda met\u00e0 del XVIII secolo come riparo ai pellegrini che arrivavano di notte al santuario e che trovavano chiuse le porte della citt\u00e0. In seguito vi si aprirono delle botteghe, divenne luogo di posta e di partenza delle diligenze con relativo riposo dei cavalli. Tra il verde dei giardini del lato opposto al portico si trova la fontana dei Galli, fatta costruire nel 1614-16 da Antonio Maria Gallo e decorata con stemmi e vivaci figure di galli, opera dei fratelli Tarquinio e Pier Paolo Jacometti.\nFu voluto da papa Paolo V, in seguito al vertiginoso sviluppo di Loreto e dal sempre crescente flusso di pellegrini. Venne iniziato con il capitolato d'appalto del 2 dicembre 1606 e terminato nel 1620. Il progetto di condurre le \"acque delle Vigne\" di Recanati alla piazza del Santuario, venne affidato a Giovanni Fontana e Carlo Maderno. Una derivazione, attraverso Porta Romana, forniva acqua anche alla fontana di piazza dei Galli.\nArchitetture militari.\nLa citt\u00e0 \u00e8 circondata da una cinta muraria eretta a partire gi\u00e0 dal XIV secolo come difesa, soprattutto dalle incursioni turche nell'Adriatico. Dopo l'assalto a Porto Recanati del 5 giugno 1518 da parte del sultano Selim I il Crudele, papa Leone X avvi\u00f2 rapidamente la ricostruzione completa delle mura. Dal 1518 al 1522 ci lavorarono tre architetti: furono ideate da Antonio da Sangallo il Giovane, realizzate da Cristoforo Resse da Imola e perfezionate da Andrea Sansovino. Il cantiere doveva compiersi in fretta, come da precisi ordini papali, cos\u00ec venne impiegato il materiale da costruzione preparato per il porto di Recanati, e furono messi al lavoro 400 operai, anche di domenica. Le mura vennero dotate di merli arcuati binati e di bastioni, e munite di 26 pezzi d'artiglieria. Sul lato meridionale si apre la porta Romana, edificata su disegno dell'architetto maceratese Pompeo Floriani, padre di Pietro Paolo Floriani verso il 1590 e decorata con due statue di profeti scolpite da Simone Cioli nel 1538-41, destinate in un primo momento al rivestimento marmoreo della Santa Casa. Sul lato settentrionale, dietro le absidi della basilica, si apre la cosiddetta porta Marina, aperta al tempo di papa Clemente VII (1523-1534), ma costruita da Giovanni Branca nel XVII secolo con l'ornamento delle caratteristiche api barberiniane di papa Urbano VIII (1623-1644). Il bastione Sangallo, dal nome dell'architetto che lo progett\u00f2, conserva al suo interno le antiche casematte da cui si difendeva la citt\u00e0, nonch\u00e9 una piazza d'armi. Oggi ospita una sala-teatro polifunzionale.\nDi fronte alla porta Marina si scende il crinale della collina percorrendo la cosiddetta scala santa e si raggiunge il cimitero militare polacco, luogo di sepoltura di 1080 soldati polacchi caduti nella seconda guerra mondiale.\nGeografia antropica.\nRioni\nMura, Costabianca, Grotte, Stazione, Villa, Pozzo, Piana, Monte, Ponte\nFrazioni\nVilla Musone, Villa Costantina, Stazione, Villa Berghigna, Costabianca, Grotte\nSociet\u00e0.\nLoreto e l'Aeronautica Militare.\nL'Aeronautica Militare \u00e8 profondamente legata alla citt\u00e0: attualmente Loreto \u00e8 sede del Centro di Formazione Aviation English (CENFORAVEN o CenForAvEn) il cui scopo \u00e8 migliorare la conoscenza delle lingue estere di tutto il personale dell'Aeronautica e delle altre Forze Armate destinato ad operare in contesti internazionali. Compito primario del CENFORAVEN risulta essere quello di erogare \"Inglese Tecnico\" di interesse per il mondo aeronautico (\"aviation English\").\nDal 1930 al 1984 ha ospitato l'\"O.N.F.A.\" (\"Opera Nazionale Figli degli Aviatori\"), mentre dal 1988 al 2010 la \"Scuola Perfezionamento Sottufficiali\".\nCultura.\nMuseo storico aeronautico.\nIl Museo storico aeronautico ha la sua peculiarit\u00e0 nell'esposizione di centinaia di divise militari dell'aeronautica, alcune pezzi unici.\nEconomia.\nA Loreto si trova la sede della Rainbow, studio di animazione noto a livello internazionale, soprattutto per la serie di cartoni animati delle Winx.\nAmministrazione.\nGemellaggi.\nLoreto \u00e8 gemellata con:\nSport.\nCalcio.\nIl C.S. Loreto, la squadra calcistica principale della citt\u00e0 milita nel campionato di Promozione regionale, l'altra \u00e8 il Villa Musone (squadra dell'omonima frazione) che gioca in Prima Categoria.\nAltre due squadre minori, che militano in Terza Categoria, sono l'Acli Villa Musone e l'Europa Costabianca.\nCalcio a 5.\nL'Usd Acli Villa Musone Calcio a 5 nasce nel 1995 milita nella serie D provinciale, dopo esperienze in serie C1, C2 regionale . Nel 2010 oltre alla Prima squadra la societ\u00e0 inizia anche con il settore giovanile.\nAttualmente \u00e8 presente nelle categorie:\nSerie D\nUnder 21\nJuniores\nAllievi\nGiovanissimi.\nCiclismo.\nIl 16 maggio 1995 la 4\u00aa tappa del Giro d'Italia 1995 si concluse a Loreto con la vittoria dello svizzero Tony Rominger.\nIl 15 marzo 2009 la 5\u00aa tappa della Tirreno-Adriatico 2009 part\u00ec da Loreto e si concluse a Macerata con la vittoria del tedesco Andreas Kl\u00f6den.\nIl 13 settembre 2020 la 7\u00aa tappa della Tirreno-Adriatico 2020 si concluse a Loreto con la vittoria del nederlandese Mathieu van der Poel.\nPallavolo.\nLa squadra maschile della Pallavolo Loreto ha militato per lungo tempo in Serie A2. Inoltre ha disputato quattro stagioni nella massima serie (dal 1978 al 1981 e nella stagione 2009-2010)."}
{"id": "2794599", "revid": "838137", "url": "https://it.wikipedia.org/wiki?curid=2794599", "title": "Raggruppamento per la Francia", "text": "Raggruppamento per la Francia (in francese: \"Rassemblement pour la France\") \u00e8 un partito politico francese fondato nel 1999 da Charles Pasqua, con l'obiettivo di unire dissidenti del Raggruppamento per la Repubblica e del Movimento per la Francia.\nTra i motivi ispiratori del nuovo soggetto, si possono individuare il gollismo e l'euroscetticismo.\nIl partito debutta alle elezioni europee del 1999, in occasione delle quali si presenta congiuntamente con il Movimento per la Francia di Philippe de Villiers. Inaspettatamente, la lista consegue un rilevante successo, piazzandosi al secondo posto dopo il Partito Socialista e battendo le tradizionali formazioni di centro-destra (Raggruppamento per la Repubblica e Unione per la Democrazia Francese). I risultati sono il 13% dei voti e 13 eurodeputati.\nIn occasione delle elezioni presidenziali del 2002, sostiene la candidadura di Jean-Pierre Chev\u00e8nement al primo turno; alle elezioni legislative del 2002, fa parte della maggioranza presidenziale di centro-destra e guadagna due seggi dell'Assemblea Nazionale.\nA partire dal 2002 il partito si federa all'Unione per un Movimento Popolare."}
{"id": "2794602", "revid": "767487", "url": "https://it.wikipedia.org/wiki?curid=2794602", "title": "Elena Ku\u0161nerova", "text": " \nAttualmente vive in Germania.\nElena Ku\u0161nerova proviene da una famiglia di musicisti; comincia a suonare il pianoforte all'et\u00e0 di cinque anni. Si esibisce nel suo primo concerto con un'orchestra a nove anni, e poco dopo registra il \"Concerto per pianoforte in fa minore\" di Johann Sebastian Bach per Radio Mosca con Aram Cha\u010daturjan come direttore d'orchestra.\nIl suo talento viene notato alla Scuola Centrale di Musica di Mosca, dove studia con Tatjana Kestner, maestra anche di Andrej Gavrilov e Nikolaj Luganskij. Prosegue i suoi studi presso il prestigioso Conservatorio \u010cajkovskij di Mosca, con Sergej Dorenskij."}
{"id": "2794606", "revid": "309289", "url": "https://it.wikipedia.org/wiki?curid=2794606", "title": "Vala", "text": ""}
{"id": "2794613", "revid": "729019", "url": "https://it.wikipedia.org/wiki?curid=2794613", "title": "Dominion (gioco)", "text": "Dominion \u00e8 un gioco di carte creato da Donald X. Vaccarino pubblicato dalla Rio Grande Games nel 2008, successivamente tradotto e distribuito in diverse lingue, italiano compreso; in Italia il gioco \u00e8 distribuito dalla \"Stupor Mundi\", una branca della Giochi Uniti.\nIn poco tempo Dominion ha scalato la classifica internazionale di BoardGameGeek e nel 2009 ha vinto lo Spiel des Jahres e il Deutscher Spiele Preis, prestigiosi riconoscimenti tedeschi riservati ai giochi da tavolo.\nAmbientazione.\nIl gioco mette i giocatori nei panni del monarca di un piccolo regno desideroso di ampliare i propri possedimenti e la propria ricchezza.\nPartendo con poche monete e con qualche propriet\u00e0 (che costituiscono il proprio mazzo iniziale), i giocatori dovranno adoperarsi al meglio per sfruttare ci\u00f2 che possiedono e acquistare nuovi tesori, province e personaggi del regno. Al termine del gioco, solo il monarca con il maggior numero di Punti Vittoria nel proprio dominio sar\u00e0 il vincitore.\nSvolgimento del gioco.\n\"Dominion\" \u00e8 un gioco di carte di costruzione di un mazzo (o deckbuilding), che rappresenta il regno. I giocatori competono per raccogliere il mazzo di maggior valore, definito dall'ammontare totale di punti vittoria.\nCi sono quattro tipi principali di carte:\nAlcuni tipi di carte sono ibridi dei tipi indicati sopra, come carte regno-vittoria che possono essere giocate durante il turno di un giocatore, ma che conferiscono anche un certo numero di punti vittoria.\nIl gioco viene sempre preparato con gli stessi mazzi base: tre mazzi di carte vittoria (Tenute che valgono un punto vittoria, Ducati che ne valgono tre e Province che ne valgono sei), un mazzo di carte maledizione e tre mazzi di carte tesoro (monete di rame, di argento e d'oro). A questi vengono aggiunti dieci mazzi di carte regno, che sono principalmente carte azione. Il regolamento offre degli insiemi possibili di carte regno da usare, ma i giocatori possono scegliere a piacere o anche in modo casuale. Le carte regno di alcune espansioni possono richiedere l'aggiunta di ulteriori mazzi, come le carte tesoro Pozione per alcune carte dell'espansione \"Alchimia\". Infine ogni giocatore riceve lo stesso mazzo iniziale di dieci carte: sette monete di rame e tre carte vittoria Tenuta. Ogni giocatore mischia il proprio mazzo e pesca una mano di cinque carte.\nAl proprio turno ogni giocatore esegue le seguenti fasi:\nOgni volta che un giocatore deve pescare una carta dal suo mazzo, ma questo \u00e8 esaurito, mischia la pila dei suoi scarti e la usa come nuovo mazzo. Alcune carte indicano di \"eliminare\" le carte, queste sono rimosse dal gioco permanentemente. Nel gioco base eliminare le carte \u00e8 la sola maniera di impedire a delle carte indesiderate di essere rimischiate nel mazzo. Alcune delle carte delle espansioni forniscono altre maniere di rimuovere carte dal proprio mazzo.\nIl gioco termina quando si verifica una delle due condizioni seguenti: il mazzo delle carte Provincia (le carte vittoria di maggior valore nel gioco base) \u00e8 stato esaurito oppure tre altri mazzi sono stati esauriti. In quel momento i giocatori contano il numero di punti vittoria in mano, nel loro mazzo e nella loro pila degli scarti e il giocatore con il maggior numero di punti vittoria \u00e8 il vincitore. Giocando con le espansioni possono essere introdotte altre condizioni di vittoria, ma generalmente sono basate su quando un certo tipo di carte \u00e8 esaurito.\nGeneralmente la strategia migliore \u00e8 di costruire un mazzo che massimizzi la probabilit\u00e0 di un giocatore di pescare una mano che fornisca 8 monete, con cui acquistare una carta Provincia, sebbene certe carte regno possano condurre a strategie alternative per la vittoria, come la carta giardini. I giocatori devono inoltre bilanciare il loro mazzo con il numero di carte vittoria pescate, generalmente queste non hanno alcun valore in gioco e diluiscono le carte tesoro e azione del giocatore, intasando le loro mani..\nPubblicati.\nVaccarino pensava di smettere di espandere il gioco con regolarit\u00e0 dopo \"Dark Ages\" e \"Guilds\", concedendo per\u00f2 che: \u00ab\u00c8 comunque probabile che a un certo punto l'editore vorr\u00e0 un'altra espansione e beh, mi piace essere amichevole. Cos\u00ec non posso garantire che \"Guilds\" sar\u00e0 l'ultima espansione del gioco, ma per lo meno potete considerarla come il punto di divisione tra le espansioni regolari e quelle occasionali.\u00bb\nCarte Promozionali (mini espansioni composte da singoli set di carte):\nCampionato italiano di Dominion (BIG).\nOrganizzato dalla BIG dal 2018 coinvolge ogni anno centinaia di giocatori e appassionati da tutta Italia. Di seguito l'elenco delle edizioni con i relativi vincitori."}
{"id": "2794615", "revid": "697352", "url": "https://it.wikipedia.org/wiki?curid=2794615", "title": "Thicker Than Water", "text": ""}
{"id": "2794622", "revid": "29861518", "url": "https://it.wikipedia.org/wiki?curid=2794622", "title": "Pliophoca", "text": ""}
{"id": "2794625", "revid": "1543377", "url": "https://it.wikipedia.org/wiki?curid=2794625", "title": "Studebaker Conestoga", "text": "La Conestoga \u00e8 un'autovettura station wagon costruita dalla Studebaker dal 1954 al 1955.\nContesto.\nLa casa automobilistica di South Bend la fabbric\u00f2 interamente in acciaio, e scelse il nome Conestoga in omaggio alla produzione Studebaker precedente a quella delle automobili, vale a dire quella di carri, che fu intrapresa dal 1852 ai primi inizi del XX secolo.\nLa Studebaker Conestoga aveva un passo di 2959 mm. Il veicolo era una station wagon a due porte, ed aveva il portellone posteriore con apertura in due pezzi per l'accesso al vano di carico.\nLa Conestoga era anche disponibile in versione ambulanza, che la Studebaker chiam\u00f2 \"Ambulet\". Essa includeva una barella, delle croci rosse adesive e altre dotazioni tipiche delle ambulanze. La \"Ambulet\" fu anche usata dalla polizia, dai vigili del fuoco e come carro funebre.\nLa Studebaker interruppe la produzione della Conestoga alla fine del 1955, sebbene il corpo della vettura fu utilizzato come base per modelli seguenti, come ad esempio la Lark."}
{"id": "2794629", "revid": "73560", "url": "https://it.wikipedia.org/wiki?curid=2794629", "title": "Jean Louis Tocqu\u00e9", "text": ""}
{"id": "2794636", "revid": "585241", "url": "https://it.wikipedia.org/wiki?curid=2794636", "title": "Margarina", "text": "La margarina \u00e8 un grasso alimentare, costituito da due fasi: una lipidica (oli e grassi) e una acquosa intimamente mescolate. Come il burro \u00e8 una emulsione, cio\u00e8 una dispersione di un fluido sotto forma di minutissime goccioline (acqua) in un altro fluido non miscibile (olio). A tale emulsione possono essere poi aggiunti alcuni ingredienti minori per stabilizzare e migliorare il prodotto finale, come sale, emulsionanti, siero di latte o latte scremato, coloranti, conservanti o aromi.\nA temperatura ambiente ha una consistenza semisolida, grazie alla presenza di due tipi di componenti: insaturi (liquidi a temperatura ambiente) e saturi (solidi a temperatura ambiente). Viene distribuita come alternativa al burro nell'uso domestico e utilizzata a livello industriale per la preparazione di una moltitudine disparata di alimenti. Il contenuto di componenti saturi presenti dipende dal mix di oli e grassi impiegato per la sua produzione che sono generalmente della classe degli esteri glicerici dell'acido palmitico (C16), margarico (C17) e stearico (C18), acidi grassi a catena lunga. Oggi si trovano principalmente in commercio, soprattutto per l'uso domestico, margarine senza grassi idrogenati. Il processo di idrogenazione degli oli insaturi per trasformarli chimicamente in grassi saturi solidi, usati nella preparazione della margarina porta alla formazione di acidi grassi trans nocivi. Esso \u00e8 stato sostituito con l'utilizzo di oli e grassi saturi naturalmente, come l'olio di cocco, di palma, il burro di cacao o il karit\u00e9. \nIn commercio si trovano diverse tipologie di prodotto, come margarine senza olio di palma, con olio di soia, 100% vegetali, senza lattosio, arricchite in omega 3 o vitamine.\nCaratteristiche.\nLe materie prime utilizzate per la parte grassa sono principalmente vegetali: da girasole, soia, palma, cocco, arachidi. Pi\u00f9 raramente si usano grassi animali: strutto suino, sego bovino o ovino, olio di pesce, olio di balena. Sono presenti in commercio anche margarine miste. In Italia le margarine di uso domestico sono principalmente vegetali, a livello industriale vi \u00e8 una notevole eterogeneit\u00e0. I lipidi utilizzati possono essere grassi monoinsaturi, grassi polinsaturi e grassi saturi in diversa proporzione, la componente satura \u00e8 molto variabile in base al produttore. \nA determinare la consistenza e il punto di rammollimento della margarina \u00e8 soprattutto la percentuale e il grado di saturazione dei grassi utilizzati: quelli saturi contribuiscono di pi\u00f9 alla cristallizzazione del grasso nel prodotto, rendendolo quindi pi\u00f9 solido, mentre aumentando a parit\u00e0 di dimensioni molecolari il grado di insaturazione si ottengono prodotti pi\u00f9 liquidi (olii). Anche le caratteristiche dell'emulsione determinata dalla velocit\u00e0 e dal tipo del processo di raffreddamento e miscelazione e dal tipo di stabilizzanti influiscono sullo stato fisico del prodotto finito (stati studiati nella fisica della materia soffice).\nNella composizione della frazione lipidica solida rientrano principalmente grassi vegetali non idrogenati e quindi naturalmente saturi, oggi sempre meno diffusi invece gli oli vegetali insaturi che vengono idrogenati (e quindi resi saturi) secondo il processo di indurimento o i grassi da isomerizzazione di insaturi che in forma trans solidificano a temperature inferiori.\nI grassi saturi che siano tali naturalmente o induriti artificialmente, possono contribuire ad innalzare i livelli di colesterolo ematico e al formarsi di placche arteriosclerotiche nonch\u00e9 ad altre conseguenze negative date dall'accumulo loro o di loro derivati nell'organismo (come gli acidi grassi trans, di introduzione volontaria per le loro caratteristiche fisiche o come sottoprodotto accidentale dell'idrogenazione catalitica).\nEsistono prodotti con aggiunta di sale e di altri additivi alimentari come vitamine, mentre coloranti, correttori di acidit\u00e0, aromatizzanti, e conservati sono frequentemente presenti.\nStoria.\nL'invenzione della margarina \u00e8 del farmacista francese Hippolyte M\u00e8ge-Mouri\u00e8s, a cui diede il nome di \"oleomargarina\", con riferimento all'acido margarico (o acido eptadecanoico, acido grasso lineare e saturo, a 17 atomi di carbonio ) scoperto da Michel Eug\u00e8ne Chevreul. La denominazione margarico deriva dal greco antico \"margar\u00ectes\" o \"m\u00e1rgaron\", cio\u00e8 \"perla\", in associazione alla lucentezza dell'acido stesso una volta idrolizzato il grasso per saponificazione e separato l'acido per neutralizzazione.\nL'invenzione fu la risposta a un concorso indetto da Napoleone III nel 1869 per fornire alla marina un sostituto del burro, pi\u00f9 economico e che potesse conservarsi per lungo tempo senza irrancidire. La prima margarina non era per\u00f2 prodotta per idrogenazione, bens\u00ec per cristallizzazione frazionata di un miscuglio di grassi animali e latte acido. Ma la margarina non riscosse molto successo perch\u00e9 era di un impresentabile colore biancastro. Per renderla pi\u00f9 simile al burro negli Stati Uniti gli industriali utilizzarono un colorante alimentare per renderla di un colore giallo pallido ma il governo var\u00f2 un provvedimento che proibiva agli industriali di miscelare il colorante alimentare per ingannare i consumatori sulla natura del prodotto cos\u00ec questi ultimi iniziarono a vendere la margarina con piccole buste di colorante da miscelare al momento dell'uso.\nI processi di produzione delle margarine.\nEsistono molteplici e differenti processi di produzione, motivo per cui si pu\u00f2 parlare di margarine, sia per le differenti materie prime utilizzate, vegetali e animali, sia per i successivi interventi che possono prevedere idrogenazione catalitica o meno dei grassi coinvolti nella produzione, isomerizzazione catalitica, eccetera.\nMediamente, per la parte grassa, sono o possono essere presenti:\nLa presenza dei diversi oli insaturi e polinsaturi e la loro conformazione stereochimica (isomeria geometrica cis o trans), caratterizza in maniera univoca il prodotto finale. Gli olii di semi frequentemente utilizzati per apportare componenti insaturi ai grassi appartengono alle specie soia, girasole, lino, mais, canola o colza e olivo; l'idrogenazione parziale apporta ugualmente una componente insatura.\nGli olii insaturi e quelli saturi miscelati vengono riscaldati fino ad arrivare al di sopra del punto di fusione, circa 50 gradi Celsius, in modo che si amalgamino uniformemente. \nL'unione di questi olii, con le loro ben distinte caratteristiche fisiche a temperatura ambiente, sono il segreto per l'ottenimento della desiderata consistenza al prodotto finale. Per fare l'emulsione viene poi aggiunta l'acqua che si disperde vorticosamente in finissime goccioline di circa 3\u00a0\u00b5m, il sodalizio tra acqua ed olio \u00e8 promosso dalla lecitina, un agente emulsionante che diminuisce la tensione superficiale tra acqua ed olio, sostanze fondamentalmente immiscibili, da mono e digliceridi di acidi grassi e da altri emulsionanti. \nLa pastorizzazione \u00e8 necessaria per rendere il prodotto libero da microorganismi eliminando quelli non sporigeni patogeni o dannosi. Il processo di cristallizzazione \u00e8 il momento pi\u00f9 delicato al fine della consistenza. Durante la cristallizzazione si determina lo stato fisico finale del prodotto. Diversi olii tendono a cristallizzarsi secondo diverse strutture a causa delle loro diverse temperature di rammollimento, definendo il fenomeno di polimorfismo.\nL'olio, solidificandosi, passa da una forma cristallina di tipo \u03b1 ad una di tipo \u03b2'. I cristalli \u03b2' sono piccoli e riescono ad incorporare anche la parte che \u00e8 rimasta liquida dell'olio dando alla margarina un'apparenza lucida ed una consistenza vellutata. La formazione di questa particolare matrice solido-liquida si ottiene grazie all'utilizzo di un cilindro raffreddato con delle pale interne \"scambiatore di calore a superficie raschiata\" che lavorano ed amalgamano la margarina come per la produzione di un gelato. La lenta lavorazione ed il freddo completano l'opera e la margarina \u00e8 pronta per il confezionamento finale.\nAssenza di prodotti d'origine animale e aspetti sanitari.\nScelta vegana.\nAttualmente sono presenti sul mercato anche margarine che non contengono latte in polvere, emulsionanti e grassi animali e quindi apprezzate dalla etica vegana in sostituzione di altri grassi di origine animale.\nScelta igienista.\nI vegani igienisti non tollerano la margarina idrogenata perch\u00e9 \u00e8 un alimento colesterolizzante particolarmente ricco di grassi trans e quindi peggiore del burro, dal punto di vista sanitario. L'Institute of Medicine (IOM) of the National Academies of Sciences, Engineering, Medicine and Research Council americano ha proposto per i grassi trans un Tolerable Upper Intake Level (UL), cio\u00e8 una quantit\u00e0 tollerabile per l'organismo senza subire danni a breve o a lungo termine, pari a zero.\nLa variet\u00e0 delle margarine rende difficile una generalizzazione degli aspetti sanitari coinvolti nel loro consumo. In ogni caso la presenza obbligatoria di grassi saturi a lunga catena, naturali od artificiali che siano, la possibilit\u00e0 di contenere acidi grassi trans, la possibilit\u00e0 di contaminazione da parte dei catalizzatori come il nichel, possono coinvolgere un largo spettro di possibili, potenziali aspetti sanitari. "}
{"id": "2794644", "revid": "101175", "url": "https://it.wikipedia.org/wiki?curid=2794644", "title": "Campionato mondiale Superbike 1991", "text": "Il campionato mondiale di Superbike 1991 \u00e8 la quarta edizione del campionato mondiale Superbike riconosciuta ufficialmente dalla FIM.\nIl campionato piloti \u00e8 stato vinto, con largo anticipo sul termine della stagione, dallo statunitense Doug Polen su Ducati che ha ottenuto 17 vittorie nelle singole prove. Alle sue spalle il detentore del titolo, il francese Raymond Roche anch'esso su Ducati e vincitore di 4 \"manche\", e l'australiano Robert Phillis su Kawasaki, quest'ultimo senza vittorie in stagione. \nLa casa bolognese Ducati ottiene il primo titolo iridato dei costruttori precedendo Yamaha e Kawasaki.\nCalendario.\nLe prove in calendario furono 13, distribuite su 4 continenti: 8 in Europa, 2 in America (Stati Uniti e Canada), 2 in Asia (Giappone e Malaysia), 1 in Oceania (Australia). Tra le prove per la prima volta in calendario vi sono quella di San Marino (disputata peraltro in Italia sul circuito Santamonica) e quella in Svezia che prendono il posto delle prove disputate l'anno precedente in Ungheria e Nuova Zelanda.\nOspitano per la prima volta le gare mondiali delle derivate di serie alcuni nuovi circuiti, quello del Mugello per la prova italiana dopo quelli di Pergusa e Monza, quello di Magny-Cours per la prova francese dopo quelli di Le Mans e del Paul Ricard e quello di Jarama per la prova spagnola dopo quello di Jerez de la Frontera. \nSar\u00e0 invece l'ultima apparizione in campionato del circuito di Mosport in Canada la cui gara verr\u00e0 boicottata da quasi tutti i piloti a causa della sua pericolosit\u00e0; ai nastri di partenza si recano cos\u00ec solo 19 piloti di nazionalit\u00e0 canadese e statunitense, tutti iscritti come wild card. Oltre che per il circuito canadese, sar\u00e0 anche l'ultima volta che il mondiale viene ospitato sul circuito statunitense di Brainerd e nel calendario del campionato mondiale Superbike 1992 non ci saranno prove disputate in America Settentrionale.\nQuasi tutti i team ufficiali europei, visto anche che i titoli iridati erano gi\u00e0 stati assegnati, non hanno effettuato l'ultima trasferta in Oceania\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "2794657", "revid": "1543377", "url": "https://it.wikipedia.org/wiki?curid=2794657", "title": "Australasian Championships 1911 - Singolare maschile", "text": "Rodney Heath era il detentore del titolo, ma ha perso nei quarti contro Norman Brookes.\nNorman Brookes ha battuto in finale 6\u20131, 6\u20132, 6\u20133 Horace Rice."}
{"id": "2794658", "revid": "1921867", "url": "https://it.wikipedia.org/wiki?curid=2794658", "title": "My Own Summer (Shove It)", "text": "My Own Summer (Shove It) \u00e8 un singolo del gruppo musicale statunitense Deftones, pubblicato il 26 gennaio 1998 come primo estratto dal secondo album in studio \"Around the Fur\".\nIl brano fa parte anche della colonna sonora del film \"Matrix\" ed \u00e8 stato per un po' di tempo la sigla del reality \"The Osbournes\".\nVideo musicale.\nIl video mostra una gabbia che viene gettata in mare, mentre il gruppo esegue il brano galleggiando in acqua a bordo di svariati mezzi di trasporto, tra cui dei blocchi di ghiaccio e delle zattere. Contemporaneamente viene mostrato uno squalo mentre si muove in acqua, cercando di inghiottire il contenuto della gabbia che vi \u00e8 stata gettata.\nAlla fine del video il cantante Chino Moreno cade in acqua.\nCover.\nIl brano \u00e8 stato anche oggetto di varie reinterpretazioni: i Linkin Park hanno eseguito il brano durante l'intero svolgimento del Projekt Revolution 2002. Il brano \u00e8 stato reinterpretato anche dagli Atreyu: la loro versione \u00e8 inserita nell'EP \"Covers of the Damned EP\". Altre versioni del brano sono suonate una dal gruppo musicale post-hardcore dei Fightstar, un'altra dai F3tch. Il gruppo industrial metal Nine Inch Nails ha inoltre realizzato un remix del brano."}
{"id": "2794660", "revid": "119249521", "url": "https://it.wikipedia.org/wiki?curid=2794660", "title": "Eufemio da Messina", "text": " \nElevato a tale incarico da Costantino il \"Suda\", preposto al governo della Sicilia in nome dell'imperatore di Bisanzio, si rese protagonista di vari tentativi per l'emancipazione dell'isola da Bisanzio.\nBiografia.\nDal nome si ritiene nato a Messina. Tra i pi\u00f9 ricchi ottimati siciliani, con i suoi successi militari si guadagn\u00f2 un consenso tale da attirare la preoccupata ostilit\u00e0 dell'impero bizantino: fu accusato di aver sposato una suora novizia, Omoniza, dopo averla rapita in un convento.\nEufemio si ribell\u00f2 contro i bizantini eliminando il patrizio Gregora, potente alleato di Bisanzio, e con l'aiuto di vari nobili consegu\u00ec alcuni successi militari, forse uccise il generale Fotino inviato dall'imperatore bizantino Michele il Balbo; attorno all'823 a Siracusa si proclam\u00f2 imperatore della Sikelia, indipendente da Costantinopoli.\nIn pratica, fu un capo carismatico, riconosciuto come un re dalla stessa popolazione: il titolo di imperatore indicava il suo dominio sull'intero territorio dell'isola in contrapposizione all'imperatore bizantino.\nMa il suo dominio fu effimero: due suoi governatori si ribellarono e, con l'aiuto di autoctoni rimasti fedeli a Bisanzio, inaspettatamente lo sconfissero, quindi entrarono in Siracusa costringendo Eufemio a fuggire in Ifriqiya (all'incirca l'attuale Tunisia). \nL\u00ec trov\u00f2 rifugio presso l'emiro aghlabide di Qayraw\u0101n, Ziyadat Allah I, cui chiese aiuto, in cambio di futuri tributi, per realizzare uno sbarco in Sicilia e cacciare i bizantini.\nI musulmani, che forse avevano gi\u00e0 progettato un'invasione della Sicilia, prepararono una flotta di 70 navi, chiamando al \"jih\u0101d\" marittimo il maggior numero di volontari, ufficialmente per assolvere a un obbligo morale ma di fatto per allontanare dall'Ifr\u012bqiya il maggior numero possibile di sudditi facinorosi, che non avevano mancato di creare gravi tensioni: inizi\u00f2 cos\u00ec la conquista islamica della Sicilia.\nNell'827 Eufemio torn\u00f2 in Sicilia con una grande flotta comandata da Asad ibn al-Furat che sbarc\u00f2 nei pressi di Mazara del Vallo. Tuttavia dovette presto rendersi conto che i capi arabi da liberatori si erano trasformati in conquistatori, tradendo gli accordi precedentemente intercorsi e diventando suoi nemici.\nEufemio fu assassinato a Castrogiovanni, durante l'assedio (828), tradito dai cittadini con cui aveva cercato di riprendere contatto contro il nuovo invasore, dopo che i Bizantini lo avevano estromesso. Con successive iniziative militari e fino alla fine del secolo, gli Arabi porteranno avanti la conquista dell'isola.\nNella cultura di massa.\n\"Eufemio da Messina\" \u00e8 anche il titolo di una tragedia di Silvio Pellico del 1830 e di un'opera lirica del 1853 di Carlo Andrea Gambini. Sulla sua figura \u00e8 parzialmente ispirata l'opera \"Irene, ossia l'assedio di Messina\" di Giovanni Pacini, del 1833.\nNel 2017 Eufemio viene interpretato da Albano Jer\u00f3nimo nel corso del quarto episodio (Il piano) della quinta stagione della serie televisiva \"Vikings\"."}
{"id": "2794662", "revid": "15756", "url": "https://it.wikipedia.org/wiki?curid=2794662", "title": "Elezioni legislative in Francia del 1997", "text": "Le elezioni legislative in Francia del 1997 si sono tenute il 25 maggio (primo turno) e il 1\u00ba giugno (secondo turno). Esse hanno avuto luogo un anno prima la naturale scadenza della X legislatura (prevista per il 1998) a causa della dissoluzione dell'Assembl\u00e9e nationale decisa dal presidente Chirac. Esse visto la vittoria dell'opposizione, nell'ambito della coalizione di centro-sinistra \"Majorit\u00e9 plurielle\" (o \"Gauche plurielle\"). Primo ministro \u00e8 stato quindi nominato Lionel Jospin.\nContesto.\nDue anni dopo la sua elezione alla presidenza della Repubblica e con una maggioranza parlamentare schiacciante \u2013 ma non priva di importanti divisioni interne \u2013 a sostegno del governo Jupp\u00e9 II, Jacques Chirac \u00e8 cosciente del fatto che l'autunno 1997 sar\u00e0 particolarmente agitato, in particolare dal punto di vista sociale, e che le elezioni europee del 1999 saranno cruciali, l'Unione europea si deve accordare sulla lista dei paesi che dovevano partecipare al lancio della moneta unica. In questo contesto, il governo deve assolutamente rispettare i criteri di convergenza imposti dal trattato di Maastricht, ma la debole crescita economica lascia poche speranze in questo settore. Fran\u00e7ois L\u00e9otard, il presidente dell'UDF, auspica che Chirac clicchi su uno dei \u00abtre bottoni: dissoluzione, rimpasto, referendum\u00bb. Un rimpasto fu tentato nel novembre 1995, ma Chirac rifiuta di separarsi di Alain Jupp\u00e9. Nel marzo 1997, davanti a dei sondaggi che danno la sua maggioranza presidenziale vincente, Chirac si convince della prima soluzione (dissoluzione dell'Assemblea nazionale ed elezioni anticipate). Un anno prima, Chirac aveva affermato che la dissoluzione non era utile se non in caso di crisi politica.\nChirac stima in effetti che le scadenze future e le riforme in corso necessitano \u00abuna maggioranza rinsaldata che dispone del tempo necessario all'azione [e] che si deve, da subito, andare pi\u00f9 lontano sul percorso dei cambiamenti. L'azione politica deve essere pi\u00f9 energica nei prossimi cinque anni. Per riuscire, la Francia ha bisogno di un nuovo slancio. Questo slancio non pu\u00f2 che essere dato dall'adesione, chiaramente espressa, del popolo francese\u00bb (dichiarazione televisiva del 21 aprile 1997).\nLa destra \u00e8 molto severa dopo la dissoluzione, \u00abuna delle pi\u00f9 grandi stupidaggini che la scienza politica possa offrire\u00bb secondo Jean-Fran\u00e7ois Probst (all'epoca consigliere politico di Chirac e Jupp\u00e9). Molti accusano Dominique de Villepin (all'epoca Secr\u00e9taire g\u00e9n\u00e9ral de l'\u00c9lys\u00e9e) di esserne stato l'iniziatore.\nSono eletti al primo turno 12 deputati: 6 RPR (Alain Marleix, Ren\u00e9 Andr\u00e9, Bernard Pons, Nicolas Sarkozy, Jacques Lafleur, Michel Buillard), 3 UDF (Pierre M\u00e9haignerie, Jacques Blanc, Gilbert Gantier), 2 DVD (Andr\u00e9 Thien Ah Koon, \u00c9mile Vernaudon), 1 PCR (\u00c9lie Hoarau).\nComposizione dei gruppi.\nAll'inaugurazione della legislatura, i gruppi erano composti come di seguito indicato."}
{"id": "2794667", "revid": "1543377", "url": "https://it.wikipedia.org/wiki?curid=2794667", "title": "Australasian Championships 1910 - Singolare maschile", "text": "Rodney Heath ha battuto in finale Horace Rice 6-4 6-3 6-2."}
{"id": "2794675", "revid": "767487", "url": "https://it.wikipedia.org/wiki?curid=2794675", "title": "Nightrage", "text": "I Nightrage sono un gruppo musicale melodic death metal greco/svedese, formatosi nel 2000 a G\u00f6teborg."}
{"id": "2794679", "revid": "1543377", "url": "https://it.wikipedia.org/wiki?curid=2794679", "title": "Australasian Championships 1909 - Singolare maschile", "text": "Tony Wilding ha battuto in finale Ernie Parker 6-1 7-5 6-2."}
{"id": "2794691", "revid": "1543377", "url": "https://it.wikipedia.org/wiki?curid=2794691", "title": "Australasian Championships 1908 - Singolare maschile", "text": "Fred Alexander ha battuto in finale Alfred Dunlop 3-6 3-6 6-0 6-2 6-3."}
{"id": "2794695", "revid": "1344172", "url": "https://it.wikipedia.org/wiki?curid=2794695", "title": "Toscanello", "text": "Il Toscanello \u00e8 un tipo di sigaro Toscano, realizzato a macchina presso la manifattura di Lucca e Cava de' Tirreni. Storicamente deriva dal Toscano Classico, nasce infatti nel 1948, nel periodo post bellico, quando i depositi erano pieni di toscani e si pens\u00f2 a smezzarli per favorirne la vendita. La nuova produzione, tuttavia, prevede un invecchiamento di soli 4 mesi diversamente dal Toscano Classico che ne prevede 6. \u00c8 disponibile in confezioni da 5.\nCaratteristiche.\nCaratteristiche distintive del Toscanello secondo \"il Toscano\" e \"Il Toscano nel Bicchiere\":"}
{"id": "2794701", "revid": "1543377", "url": "https://it.wikipedia.org/wiki?curid=2794701", "title": "Australasian Championships 1907 - Singolare maschile", "text": "Horace Rice ha battuto in finale Harry Parker 6-3 6-4 6-4."}
{"id": "2794708", "revid": "729019", "url": "https://it.wikipedia.org/wiki?curid=2794708", "title": "Battaglia di Mir\u0103sl\u0103u", "text": "La battaglia di Mir\u0103sl\u0103u si svolse il 18 settembre 1600 vicino Mir\u0103sl\u0103u ( ungherese \"Miriszl\u00f3\"), in Transilvania, tra le truppe del voivoda di Valacchia Michele il Coraggioso, supportato da rinforzi dei Siculi, e le armate del generale Asburgo Giorgio Basta al fianco del quale si era schierata la nobilt\u00e0 transilvana.\nAntefatto.\nNell'ottobre del 1599 Michele il Coraggioso, a quel tempo supportato dal generale Basta, aveva sconfitto il voivoda di Transilvania, cardinale Andrea B\u00e1thory, con il benestare dell'imperatore Rodolfo II d'Asburgo, preoccupato per le alleanza di B\u00e1thory in seno alla potente Confederazione Polacco-Lituana. Subentrato al defunto cardinale Andrea quale nuovo principe di Transilvania, Michele si era fatto troppo potente per i gusti del lunatico sovrano della casa d'Austria. Per alcuni mesi Michele ed il generale Basta avevano retto congiuntamente il potere sulle terre transilvane poi, durante lo scorrere del 1600, il Dr\u0103cule\u015fti cadde in disgrazia.\nIl pretesto per la deposizione di Michele venne da una rivolta della nobilt\u00e0 transilvana che riun\u00ec presso Alba Iulia (\"Gyulafeh\u00e9rv\u00e1r\") un esercito. Le truppe di Basta si unirono ai rivoltosi, per la maggior parte potenti boiari, mentre il gruppo etnico dei Siculi rest\u00f2 fedele a Michele, a cagione di concessioni e privilegi che il voivoda di Valacchia aveva loro concesso durante il suo anno di regno.\nLa battaglia.\nBasta marci\u00f2 verso le truppe di Michele che si era trincerato presso il villaggio di Mir\u0103sl\u0103u, alcuni chilometri a nord del fiume Mure\u015f. L'ammontare delle forze valacche \u00e8 stato stimato in 22.000 effettivi, per la maggior parte mercenari delle pi\u00f9 disparate nazionalit\u00e0: Siculi, cosacchi e polacchi. Il serbo Baba Novac comandava la cavalleria nel centro dell'esercito. L'esercito di Basta ammontava a 30.000 uomini, anch'essi per la maggior parte mercenari, composti da austriaci, sassoni e truppe ungaro-transilvane fornite dai boiari ribelli che il Basta aveva avvicinato su consiglio del colonnello bresciano Tommaso Caprioli, il quale durante la battaglia guidava la fanteria alemanna e tutta l'artiglieria.\nCome era gi\u00e0 successo in altri scontri, Michele cominci\u00f2 la battaglia facendo un notevole uso di armi da fuoco. Approfittando della posizione sopraelevata, fece cannoneggiare il nemico mentre i suoi 2.000 archibugieri tenevano le truppe di Basta lontane dal villaggio dove attendeva il resto delle forze valacche.\nBasta, abituato alle tattiche del Dr\u0103cule\u015fti, prepar\u00f2 una trappola. Simul\u00f2 una fuga davanti al tiro spianato dei valacchi, dando le spalle al nemico nell'attesa della carica di cavalleria di Michele. Il voivoda caric\u00f2 verso le truppe austriache ma fin\u00ec per lo schiantarsi contro la cavalleria pesante degli Asburgo.\nLa controcarica della cavalleria austriaca insinu\u00f2 il panico nell'esercito di Michele. I cosacchi furono i primi a fuggire, gettandosi disordinatamente nel Mure\u015f. Novac oppose una strenua resistenza alla spinta dei cavalieri di Basta, fermandoli nel centro delle linee valacche, ma non fu sufficiente per rovesciare le sorti della battaglia. Michele fug\u00ec a cavallo attraverso le acque del Mure\u015f.\nI caduti dei valacchi furono numerosi: 5.000 uomini restarono uccisi; molti dei rinforzi Siculi vennero catturati e poi giustiziati per ordine dei vendicativi boiari transilvani. L'armata di Basta perse all'incirca 1.000 uomini.\nConseguenze.\nLa sconfitta a Mir\u0103sl\u0103u cost\u00f2 a Michele il controllo sulla Transilvania. Tornato in Valacchia, il Dr\u0103cule\u015fti venne attaccato dalle forze polacche di Jan Karol Chodkiewicz. Rimasto senza alcun trono, Michele si port\u00f2 a Praga, dove si riconcili\u00f2 con Rodolfo II d'Asburgo e torn\u00f2 in Transilvania (1601) per combattere al fianco di Basta. Insieme al nemico dell'anno appena trascorso, il voivoda Michele sconfisse nella battaglia di Goroszl\u00f3 il voivoda transilvano Sigismondo B\u00e1thory, tornato in patria con truppe fornitegli dai polacchi per riconquistare il trono. Sconfitto B\u00e1thory e rafforzata la posizione degli austriaci in Transilvania, Basta ordin\u00f2 l'assassinio di Michele il Coraggioso, che cadde sotto i pugnali dei mercenari valloni il 9 agosto."}
{"id": "2794714", "revid": "1543377", "url": "https://it.wikipedia.org/wiki?curid=2794714", "title": "Australasian Championships 1906 - Singolare maschile", "text": "Tony Wilding ha battuto in finale Frank Fisher 6-0 6-4 6-4."}
{"id": "2794718", "revid": "22475", "url": "https://it.wikipedia.org/wiki?curid=2794718", "title": "Hollanda luceria", "text": "L'ollanda (Hollanda luceria) \u00e8 un uccello terrestre estinto, vissuto nel Cretaceo superiore (Campaniano, circa 75 milioni di anni fa). I suoi resti fossili sono stati ritrovati in Mongolia, nella formazione Barun Goyot.\nDescrizione.\nQuesto uccello doveva essere abbastanza simile all'attuale caimichi crestato (\"Chauna torquata\"): il corpo era sorretto da potenti zampe posteriori, lunghe e robuste. La caratteristica pi\u00f9 insolita di \"Hollanda\" riguardava le zampe posteriori, che possedevano una morfologia del tutto particolare: il primo dito (alluce) era ruotato a formare un piede anisodattilo, mentre l'articolazione tibia / femore era unica. \nClassificazione.\nLa peculiare condizione del primo dito del piede indica che, nonostante \"Hollanda\" avesse abitudini terricole, i suoi antenati dovevano essere arboricoli. \"Hollanda\" doveva essere piuttosto specializzato rispetto a gran parte degli uccelli del Cretaceo. Alcune caratteristiche indicano che questo animale era strettamente imparentato con gli ornituri (Ornithurae), il grande gruppo di uccelli che include tutte le forme attuali. \nStile di vita.\nLa morfologia delle zampe posteriori, eccezionalmente lunghe e potenti, indica che \"Hollanda\" fosse un forte corridore, ed \u00e8 probabile che lo stile di vita potesse essere simile a quello dell'attuale corridore della strada (\"Geococcyx californianus\"). Si pensa che \"Hollanda\" fosse un predatore, che si cibava di piccoli rettili e di altri vertebrati, che catturava con veloci movimenti del becco."}
{"id": "2794722", "revid": "1543377", "url": "https://it.wikipedia.org/wiki?curid=2794722", "title": "Australasian Championships 1905 - Singolare maschile", "text": "Rodney Heath ha battuto in finale Arthur Curtis 4\u20136, 6\u20133, 6\u20134, 6\u20134."}
{"id": "2794729", "revid": "729019", "url": "https://it.wikipedia.org/wiki?curid=2794729", "title": "Antonov An-70", "text": "L' Antonov An-70 \u00e8 un aereo da trasporto quadrimotore turboelica ad ala alta con capacit\u00e0 STOL sviluppato dall'azienda aeronautica ucraina Antonov negli anni novanta; in data 10 aprile 2014 ha ultimato i test statali, pertanto ha superato la fase di sviluppo ed \u00e8 pronto per la produzione in serie.\nDestinato inizialmente al mercato dell'aviazione militare nel ruolo di aereo da trasporto tattico, ha integrato nelle sue proposte anche possibili sviluppi civili come aereo di linea sia passeggeri che cargo, utilizzando differenti motorizzazioni che ne permetterebbero l'utilizzo anche fuori dai confini nazionali.\nStoria del progetto.\nNegli anni settanta il governo sovietico espresse l'esigenza di trovare un sostituto all'An-12 nel ruolo di aereo da trasporto tattico e strategico. L'allora OKB 153 diretto da Oleg Konstantinovi\u010d Antonov inizi\u00f2 lo sviluppo di un nuovo velivolo atto a soddisfare le specifiche richieste gi\u00e0 nel 1975 ma a causa della lenta crisi che colp\u00ec l'Unione Sovietica fino alla sua dissoluzione, il programma rallent\u00f2 fino a bloccarsi. Dopo la privatizzazione dell'azienda, che assunse la ragione sociale \u0410\u041d\u0422\u041a \u0410\u043d\u0442\u043e\u043d\u043e\u0432, sotto la guida dell'ingegnere P\u00ebtr Vasil'evi\u010d Balabuev venne riavviato il programma che port\u00f2 a completare il primo prototipo portato in volo per la prima volta il 16 dicembre 1994. L'esemplare viene coinvolto in un incidente aereo il 10 febbraio 1995 rimanendo distrutto.\nIl secondo prototipo del An-70 \u00e8 stato portato in volo il 24 aprile 1997.\nTecnica.\nL'An-70 \u00e8 un velivolo imponente caratterizzato da un'impostazione classica per il ruolo al quale \u00e8 destinato, ala alta, robusto carrello d'atterraggio e fusoliera capiente, ma che adotta, oramai unico esempio nel panorama mondiale, nella sua versione base una motorizzazione propfan con elica controrotante caratterizzata da una migliore efficienza rispetto ai turboelica ma a scapito di una elevata rumorosit\u00e0 , dovuta al tipo di motore e all'elica controrotante. Nessun altro aereo \u00e8 in grado di eseguire la missione tipica di trasporto (trasporto carico utile di 20 t ad una distanza di 3000\u00a0km) da campo di volo sterrato lungo solo 600\u2013800 m. La fusoliera \u00e8 costruita con materiali compositi per ridurre il peso complessivo del velivolo da 20% al 30%."}
{"id": "2794733", "revid": "124123", "url": "https://it.wikipedia.org/wiki?curid=2794733", "title": "An Nakahara", "text": " Debutta nel 2001 con \"Suki Suki Daisuki\" e nei primi anni della sua carriera si occupa solo di volumi unici e one-shot. Il suo lavoro pi\u00f9 famoso \u00e8 senz'altro \"Kilari\"."}
{"id": "2794744", "revid": "106990", "url": "https://it.wikipedia.org/wiki?curid=2794744", "title": "Reincken", "text": ""}
{"id": "2794746", "revid": "775372", "url": "https://it.wikipedia.org/wiki?curid=2794746", "title": "Skrunda-1", "text": "Skrunda-1 \u00e8 stata una citt\u00e0 chiusa e una base militare sovietica, situata nella Repubblica Socialista Sovietica Lettone, e oggi ridotta a citt\u00e0 fantasma.\nEssa dista circa sei chilometri dall'abitato di Skrunda, nell'attuale Lettonia, e circa 140 chilometri dalla capitale lettone, Riga.\nStoria.\nDurante la Guerra Fredda, la citt\u00e0 ospit\u00f2 circa 5.000 abitanti, perlopi\u00f9 militari russi, che poi la abbandonarono in seguito al crollo dell'Unione Sovietica. Essa ha ospitato, a scopo militare, una stazione radar, chiamata Hen House, costruita negli anni sessanta.\nIn relazione all'accordo \"Riguardo allo stato legale della stazione radar di Skrunda durante il temporaneo periodo di funzionamento e lo smantellamento\", siglato dalla Lettonia e dalla Federazione Russa il 30 aprile del 1994, fu concesso alla Federazione Russa di mantenere in funzionamento la stazione radar per quattro anni, dopodich\u00e9 la Russia avrebbe dovuto smantellare completamente la Hen House entro diciotto mesi. La data di termine dell'accordo era inizialmente fissata per il 29 febbraio del 2000, ma la Russia chiese una proroga fino a quando non fosse diventata operativa la nuova stazione radar Daryal, situata vicino Baranovichi. Lo Stato lettone rigett\u00f2 tale richiesta, e lo smantellamento della Hen House venne ultimato nel settembre del 1998.\nTutto il materiale di valore venne ovviamente portato via dai russi, che per\u00f2 di fatto lasciarono dietro di loro una citt\u00e0 fantasma, abbandonata a se stessa, che tuttora comprende una settantina di edifici, tra i quali un ospedale e una scuola. L'area \u00e8 stata dichiarata riserva naturale, finch\u00e9, nel 2010, dodici anni dopo essere stata abbandonata, il governo lettone non l'ha messa sul mercato al prezzo base di 210.000 euro. Il 5 febbraio 2010 la citt\u00e0 \u00e8 stata acquistata da un uomo d'affari russo al prezzo di circa tre milioni di euro."}
{"id": "2794752", "revid": "767487", "url": "https://it.wikipedia.org/wiki?curid=2794752", "title": "Thicker Than Water (film)", "text": "Thicker Than Water \u00e8 un film documentario del 2000 sul surf diretto dal cantautore hawaiano Jack Johnson e dai suoi amici della scuola di cinema Chris ed Emmet Malloy. Il film mostra diverse scene di surf girate in varie location in giro per il mondo: Hawaii, Australia, India, Indonesia, Irlanda; il tutto combinato con chitarra e una vasta gamma di stili musicali differenti. Da notare tra i vari surfisti la presenza di Kelly Slater e Shane Dorian.\nCast.\nIn ordine alfabetico:"}
{"id": "2794764", "revid": "1005847", "url": "https://it.wikipedia.org/wiki?curid=2794764", "title": "Elezioni europee del 1999 in Francia", "text": "Le elezioni europee del 1999 in Francia si sono tenute il 13 giugno per il rinnovo della delegazione francese al Parlamento europeo.\nGli europarlamentari spettanti alla Francia per la V legislatura (1999-2004) erano 87.\nContesto.\nEsse, a differenza delle elezioni legislative e presidenziali, si svolgono col sistema elettorale proporzionale di lista secondo la regola della media pi\u00f9 forte (metodo D'Hondt) senza voto disgiunto n\u00e9 voto di preferenza e con uno sbarramento al 5% dei suffragi espressi; i seggi sono attribuiti ai candidati secondo l'ordine di presentazione su ogni lista elettorale; il territorio francese \u00e8 un'unica grande circoscrizione elettorale.\nEsse hanno visto arrivare in testa la coalizione di centro-sinistra \"Construisons notre Europe\", poi la coalizione di destra-sovranista \"Rassemblement pour la France et l'ind\u00e9pendance de l'Europe \" e poi la coalizione di centro-destra \"L'union pour l'Europe, l'opposition unie avec le RPR et D\u00e9mocratie Lib\u00e9rale\"."}
{"id": "2794770", "revid": "1522738", "url": "https://it.wikipedia.org/wiki?curid=2794770", "title": "Stati Belgi Uniti", "text": "Gli Stati Belgi Uniti (in olandese: \"Verenigde Nederlandse Staten\" o \"Verenigde Belgische Staten\", in francese: \"\u00c9tats-Belgiques-Unis\") furono una confederazione di stati dei Paesi Bassi del Sud che esistette dal gennaio al dicembre del 1790, durante la breve rivolta contro la monarchia asburgica dell'imperatore Giuseppe II. La denominazione venne assunta, essendo chiaro che si trattava di unire le antiche assemblee delle diverse province (definite \"Stati\", al pari, per esempio, degli allora Stati Generali della Repubblica delle Sette Province Unite), non organizzazioni territoriali (i nostri stati).\nStoria.\nInfluenzato dall'illuminismo, l'imperatore Giuseppe II port\u00f2 avanti una serie di riforme su vasta scala nei Paesi Bassi austriaci gi\u00e0 negli anni ottanta del Settecento, ridisegnando radicalmente lo Stato e modernizzando la politica che venne accentrata, oltre a rivedere il sistema giuridico ed amministrativo. L'antico sistema decentralizzato del potere venne uniformato a quello centralista vigente nell'impero e venne esteso alle 9 province e 35 distretti dell'area belga. Giuseppe inoltre secolarizz\u00f2 il sistema educativo e riorganizz\u00f2 o abol\u00ec molti ordini religiosi.\nNel 1789, scoppi\u00f2 cos\u00ec una rivolta popolare nei Paesi Bassi austriaci in reazione proprio alla politica accentratrice e riformista dell'Imperatore. Apparvero cos\u00ec due fazioni distinte: gli \"Statists\" che si opponevano alle riforme, e gli \"Vonckists\", da Jan Frans Vonck, che inizialmente supportarono le riforme e successivamente aderirono all'opposizione ma in maniera pi\u00f9 moderata.\nLa sollevazione ebbe origine nel ducato di Brabante, il quale nel gennaio 1789 non si riconobbe pi\u00f9 come stato sottoposto al governo dell'Imperatore, nella cosiddetta Rivoluzione del Brabante. Il capo della fazione statista, Hendrik van der Noot, attravers\u00f2 i confini della Repubblica delle Sette Province Unite e raccolse un piccolo esercito a Breda.\nNell'ottobre del 1789 egli invase quindi il Brabante e respinse un'azione imperiale alla Battaglia di Turnhout, il 27 ottobre. Gand venne presa il 13 novembre ed il 17 novembre il governatore imperiale Alberto di Sassonia-Teschen e l'arciduchessa Maria Cristina d'Asburgo-Lorena lasciarono Bruxelles. Il restante delle forze imperiali venne cacciato al di fuori delle mura della citt\u00e0 venendo relegate a Lussemburgo e Anversa.\nVan der Noot dichiar\u00f2 il Brabante indipendente e le altre province seguirono il suo esempio poco dopo. L'11 gennaio 1790 venne siglata la nascita di una confederazione di stati sotto il nome di \"Verenigde Nederlandse Staten\" / \"\u00c9tats-Belgiques-Unis\" (Stati del Belgio Uniti) e venne costituito un congresso sovrano. L'Atto di Abiura del 1581 nei Paesi Bassi e la dichiarazione d'indipendenza statunitense del 1776 furono a tutti gli effetti il modello per la costituzione degli Stati del Belgio Uniti.\nIndipendentemente, nel 1789, scoppi\u00f2 una rivolta nel principato vescovile di Liegi e la repubblica che ne consegu\u00ec ader\u00ec volontariamente in alleanza con gli Stati del Belgio Uniti.\nRealizzando per\u00f2 la fragilit\u00e0 del nuovo Stato, Van Der Noot tent\u00f2 di avvicinarsi ad altri stati confinanti per ottenere supporto, sebbene con scarso successo. Inoltre le fazioni degli Statisti e dei Vonckisti erano in costante conflitto e sul bordo della guerra civile.\nAlla morte di Giuseppe II gli era succeduto il fratello Leopoldo II come imperatore. Leopoldo si mosse velocemente per riprendere possesso dei Paesi Bassi austriaci. Il 24 ottobre le truppe imperiali presero il possesso della citt\u00e0 di Namur, forzando la provincia a riconoscere l'autorit\u00e0 dell'imperatore. Due giorni dopo tutta la provincia delle Fiandre Orientali segu\u00ec il medesimo corso e per dicembre di quell'anno tutto il territorio era nuovamente in mano imperiale.\nEffetti successivi.\nMalgrado la breve vita degli Stati Belgi Uniti, la presenza di questo Stato ebbe ideologicamente degli effetti a lunga durata su tutta l'area. I belgi infatti conobbero un primo assaggio di indipendenza per la creazione di un futuro Stato indipendente: il Belgio.\nNel 1830, infatti, gli abitanti dei Paesi Bassi del Sud si rivoltarono al regno dei Paesi Bassi formando l'odierno Belgio."}
{"id": "2794781", "revid": "648716", "url": "https://it.wikipedia.org/wiki?curid=2794781", "title": "Fattore di disponibilit\u00e0", "text": "Il fattore di disponibilit\u00e0 di una centrale elettrica \u00e8 la quantit\u00e0 di tempo durante il quale \u00e8 in grado di produrre elettricit\u00e0 in un certo periodo, diviso dalla quantit\u00e0 totale di tempo in quel periodo. Dalla sua non unitariet\u00e0 pu\u00f2 essere dedotto che esistono momenti per una determinata tecnologia o generatore nei quali \u00e8 soltanto disponibile una capacit\u00e0 parziale di produzione elettrica. Il fattore di disponibilit\u00e0 non dovrebbe essere confuso con il fattore di capacit\u00e0.\nVariabilit\u00e0.\nLa disponibilit\u00e0 di un impianto di potenza varia grandemente dipendendo dal tipo di carburante, dal progetto ed efficienza della centrale e da come l'impianto \u00e8 operato. A parit\u00e0 di altri fattori, gli impianti che sono operati meno frequentemente hanno maggiori fattori di disponibilit\u00e0 perch\u00e9 solitamente richiedono meno manutenzione. La maggior parte delle centrali termoelettriche, come le centrali alimentati a carbone, quelle geotermiche e le centrali nucleari, hanno fattori di disponibilit\u00e0 tra il 70% al 90%. In partenza nessun impianto tende ad avere un fattore di disponibilit\u00e0 significativamente superiore, ma la manutenzione preventiva \u00e8 importante allo stesso modo che i miglioramenti in design e tecnologia. Le turbine a gas naturale (che \u00e8 piuttosto costoso come carburante) hanno fattori di disponibilit\u00e0 relativamente alti, che vanno dall'80% al 99%. Le turbine a gas sono spesso usate per gli impianti di picco, gli impianti di cogenerazione e come primo stadio delle centrali a ciclo combinato. Nelle centrali nucleari le turbine a gas sono utilizzate spesso come generatori di emergenza.\nIl fattore di disponibilit\u00e0 dei tipici aerogeneratori e degli impianti solari dipende non tanto sul fatto se l'impianto \u00e8 operativo (oppure guasto o in manutenzione), ma dal fattore determinante che non vi sia vento oppure luce solare in quel momento. In base a questo sono conteggiati come disponibili, non disponibili oppure trascurabili. In genere, nell'industria elettrica, quando queste sono conteggiate come disponibili, gli impianti fotovoltaici hanno un fattore di disponibilit\u00e0 che si avvicina oppure eguaglia il 100%. Anche gli aerogeneratori moderni hanno fattori molto alti di disponibilit\u00e0, circa il 98%. Nonostante questo, gli impianti solari ed eolici hanno fattori di capacit\u00e0 relativamente bassi. I loro fattori di disponibilit\u00e0 sono molto inferiori quando si considerano i periodi in cui \u00e8 certo che non ci sar\u00e0 luce solare, oppure quando statisticamente il vento non \u00e8 presente oppure e cos\u00ec forte da costringere a bloccare o frenare l'aerogeneratore.\nPer esemplificare, la capacit\u00e0 (e la disponibilit\u00e0) di un impianto fotovoltaico a produrre energia di notte \u00e8 pari a zero. Di giorno la disponibilit\u00e0 \u00e8 molto alta (quasi il 100%) ma la capacit\u00e0 dipende dall'intensit\u00e0 luminosa a quell'ora in quel mese, ad esempio un pannello fotovoltaico, alle 10 di mattina in un giorno nuvoloso di primavera, potrebbe produrre soltanto il 50% dei previsti.\nLa capacit\u00e0 di produrre energia da parte di un aerogeneratore in una giornata davvero molto ventosa raramente supera il 90% del suo massimale. D'altra parte se in una centrale eolica il 10% degli aerogeneratori stacca (cut-out) per il vento eccessivo, per guasti o per manutenzione prevista, la produzione di energia ammonterebbe soltanto all'81% del massimale teorico (la capacit\u00e0)."}
{"id": "2794782", "revid": "767487", "url": "https://it.wikipedia.org/wiki?curid=2794782", "title": "Welcome (film 2009)", "text": "Welcome \u00e8 un film del 2009 diretto da Philippe Lioret.\nIl film \u00e8 ambientato a Calais e tratta il tema dell'immigrazione clandestina prendendo a pretesto la vicenda di un giovane curdo-iracheno intenzionato a raggiungere la sua fidanzata a Londra. Presentato nella sezione Panorama del Festival di Berlino 2009, vinse diversi premi, come il Premio LUX assegnato dal Parlamento europeo, e ottenne dieci candidature ai Premi C\u00e9sar 2010, fra cui quelle per il miglior film e il miglior regista.\nTrama.\nIl diciassettenne Bilal giunge a Calais da Mosul, nell'Iraq curdo, dopo un viaggio attraverso l'Europa durato oltre tre mesi, con lo scopo di ricongiungersi alla fidanzata Mina, residente a Londra con la sua famiglia. Una volta essersi fatto scoprire mentre si nascondeva tra la merce di un camion, il ragazzo, bench\u00e9 condannato non \u00e8 perseguibile per il doppio status di minorenne e proveniente da uno stato in guerra. Vedendo la piscina pensa all'idea di imparare a nuotare per attraversare la Manica a nuoto quindi, con i soldi rimanenti , si paga due lezioni di nuoto da Simon.\nSimon che inizialmente tratta il ragazzo con diffidenza , dopo un fugace incontro con la moglie Marion, dalla quale \u00e8 separato e che \u00e8 impegnata nel volontariato ad assistere i clandestini, si offre di ospitare Bilal e un suo amico a casa sua . La cosa \u00e8 malvista in particolare dal suo dirimpettaio e d'altronde \u00e8 illegale. Marion resta colpita positivamente dalla generosit\u00e0 e sensibilit\u00e0 di Simon e nonostante provi ancora qualcosa per lui, ribadisce l'intenzione di portare a termine la separazione.\nNel frattempo Mina viene promessa sposa, dal padre, ad un ricco cugino, che gli promette in cambio una posizione importante nella gestione di un ristorante di Londra di cui \u00e8 proprietario. Tutto questo per\u00f2 non basta a fermare Bilal che vuole comunque raggiungere la fidanzata a nuoto fino in Inghilterra , nonostante ora sia conscio dei pericoli costituiti dalle forti correnti, dal grande traffico mercantile, dalla bassa temperatura delle acque e alle dieci ore che dovr\u00e0 impiegare per compiere la traversata.\nCos\u00ec, al secondo tentativo fallito e dopo che Simon a seguito di una denuncia \u00e8 in libert\u00e0 vigilata per \"traffico di clandestini\", Bilal, seppure avvertito da Mina che non era pi\u00f9 necessario che la raggiungesse riprova l'impresa solitaria. Stavolta riesce ad arrivare in vista della costa inglese dove per\u00f2, per sfuggire alla locale Guardia Costiera, si immerge pi\u00f9 volte fino a non riuscire pi\u00f9 a tornare in superficie. Simon, noncurante delle restrizioni cui \u00e8 stato costretto, va a Londra per incontrare ed informare Mina dell'accaduto. \u00c8 distrutto e sconsolato ma quando Marion lo chiama per avvertirlo di ritornare, coglie una nuova opportunit\u00e0 per riaprire il rapporto con la moglie.\nAccoglienza.\nIl film \u00e8 diventato molto popolare in Francia, raggiungendo nelle prime 3 settimane di proiezione 780.000 spettatori. Il dibattito sull'immigrazione clandestina si intensific\u00f2 dopo che l'allora ministro francese dell'Immigrazione \u00c9ric Besson e il regista Philippe Lioret ne discussero durante il popolare show francese \"Ce soir oao jamais\". Lioret colse l'occasione per chiedere un emendamento alla legge francese con la depenalizzazione per coloro che aiutano i profughi. In una sua dichiarazione disse: \"Se una cosa del genere passasse, modificando questo articolo di legge, sar\u00e0 una vittoria\".\nIl membro del parlamento francese Daniel Goldberg ha introdotto una proposta per depenalizzare il favoreggiamento dei clandestini. La proposta \u00e8 stata oggetto di accesi dibattiti. L'emendamento \u00e8 stato discusso, ma non \u00e8 diventato legge. Goldberg ha detto che intende introdurre ulteriori misure volte a modificare la legge. Un'altra proposta \u00e8 stata depositata da un gruppo di senatori comunisti, ma mai discussa.\nIl 25 novembre 2009, il film vince il Premio LUX del Parlamento europeo, aggiudicandosi una somma di 87.000 euro destinati alla sottotitolazione dell'opera nelle 23 lingue dell'Unione europea, e, eventualmente, alla produzione del DVD o di una copia in 35\u00a0mm per ogni Paese dell'UE. Questo riconoscimento serve a \"superare le barriere linguistiche\" e promuovere la distribuzione del film nell'UE, contribuendo cos\u00ec al dibattito su questioni che stanno a cuore alla societ\u00e0 europea."}
{"id": "2794785", "revid": "1606071", "url": "https://it.wikipedia.org/wiki?curid=2794785", "title": "Terbi", "text": "Terbi \u00e8 un monte situato nello Stato della Costa Rica, in America Centrale.\n\u00c8 alto 3.761\u00a0m ed \u00e8 il 2\u00b0 monte pi\u00f9 alto della Costa Rica."}
{"id": "2794792", "revid": "1573940", "url": "https://it.wikipedia.org/wiki?curid=2794792", "title": "Lorenzo Villoresi", "text": "Villoresi \u00e8 conosciuto principalmente per i profumi ed i potpourri realizzati su richiesta del cliente, e si distingue per essere un profumiere indipendente, che lavora al di fuori delle aziende di profumeria. Villoresi ha vinto il prestigioso premio Fran\u00e7ois Coty nel 2006, una sorta di \"Oscar\" per gli artisti della profumeria. Inoltre Villoresi \u00e8 anche autore di alcuni libri sull'argomento, fra cui \"Il Profumo: Cultura, storia e tecniche\".\nNel 1990 ha fondato il marchio \"Lorenzo Villoresi\", con il quale produce profumi, incensi, candele e potpourri."}
{"id": "2794794", "revid": "462214", "url": "https://it.wikipedia.org/wiki?curid=2794794", "title": "Tsien Hsue-shen", "text": ""}
{"id": "2794796", "revid": "7", "url": "https://it.wikipedia.org/wiki?curid=2794796", "title": "Giardini di Kensington", "text": ""}
{"id": "2794797", "revid": "63756", "url": "https://it.wikipedia.org/wiki?curid=2794797", "title": "Tartaruga verde", "text": ""}
{"id": "2794798", "revid": "2209726", "url": "https://it.wikipedia.org/wiki?curid=2794798", "title": "Automatic (The Jesus and Mary Chain)", "text": "Automatic \u00e8 il terzo album del gruppo musicale alternative rock britannico The Jesus and Mary Chain. La formazione basilare del gruppo per le registrazioni \u00e8 quella dei fratelli William e Jim Reid, con una drum machine per le percussioni e basso sintetizzato. L'unico altro musicista che compare ufficialmente \u00e8 Richard Thomas (batteria in \"Gimme Hell\"), che si un\u00ec al gruppo durante il tour in veste di batterista. in esso \u00e8 presente il singolo di successo \"Head On\" in seguito reinterpretato dai Pixies. Il consenso per l'album aument\u00f2 con il tempo, come testimonia Pitchfork Media che nel 2006: \"sembra un picco artistico della loro carriera\", . Le ultime due tracce, \"Drop\" e \"Sunray\", inizialmente furono incluse solo nella versione CD, e non in quella in vinile e cassette. Successivamente tutte le 12 tracce comparirono su cassetta e CD.\nTracce.\nTutte le canzoni sono state scritte da Jim Reid e William Reid.\n\"Side 1\"\n\"Side 2\"\nFormazione.\nAtri musicisti"}
{"id": "2794808", "revid": "123399851", "url": "https://it.wikipedia.org/wiki?curid=2794808", "title": "Lo spirito oscuro di Shannara", "text": "Lo spirito oscuro di Shannara \u00e8 la prima graphic novel di Terry Brooks, creata con la collaborazione di Edwin David (illustratore) e Robert Place Napton (adattatore). La storia \u00e8 ambientata alcuni anni dopo i fatti narrati ne \"La Canzone di Shannara\" che \u00e8 il terzo libro del ciclo di Shannara.\nTrama.\nIl racconto inizia con un sogno ricorrente di Jair Ohmsford che rivive il momento in cui per la prima volta, grazie alla \"Canzone\", \u00e8 diventato il Maestro d'Armi Garet Jax (questo episodio viene narrato nel racconto breve \"Indomitable\", inedito in Italia).\nAl suo risveglio si dirige a Leah, dove sua sorella Brin gli chieder\u00e0 di rinunciare all'uso della \"Canzone magica\" per non rischiare di perdere s\u00e9 stesso nella forma che la magia gli permette di ottenere.\nDopo aver lasciato Leah si dirige verso Valle d'Ombra, ma lungo la strada riceve la visita dello spirito di Allanon che lo avverte del rapimento dell'ex druido Cogline e della nipote Kimber Boh da parte dei Mwellret, dietro ordine della Strega di Croton. Quest'ultima intende ottenere da Cogline le informazioni necessarie a riportare nel mondo la fortezza di Paranor, per poter ottenere i segreti e il potere dei Druidi in essa contenuti.\nJair accetta di salvare i vecchi amici e si reca a cercare Slanter con cui si mette in viaggio e raggiunge la casa di Kimber e Cogline alla Pietra del Focolare. Qui incontrano Baffo, che li conduce in una caverna dove Kimber \u00e8 rimasta intrappolata con una gamba rotta, dopo essere riuscita a fuggire dai suoi rapitori. La ragazza racconta delle torture subite da Cogline che ha dovuto cedere, rivelando la posizione di Paranor alla Strega di Croton.\nLasciata Kimber alla Pietra del Focolare, Jair e Slanter si mettono sulle tracce dei Mwellret. Lungo la strada vengono attaccati da un Koden, che costringer\u00e0 Jair a tradire la promessa fatta alla sorella e ad usare la \"canzone\" diventando nuovamente Garet Jax.\nQuando finalmente i due compagni raggiungono Cogline e i suoi rapitori, non riescono ad agire con sufficiente velocit\u00e0 da impedire che Paranor venga richiamata.\nDi nuovo Jair deve prendere le sembianze di Garet Jax, grazie a cui sconfigge i Mwellret e combatte la Strega di Croton. La presenza malvagia della Strega, per\u00f2, attiva l'ultima difesa di Paranor grazie alla quale lei viene distrutta mentre Jair fugge con Cogline e riesce a salvarsi, seguito da Slanter. La fortezza intanto sparisce nuovamente.\nRiportato a casa Cogline, Jair rifiuta la proposta di Kimber di rimanere con lei e riprende la propria strada con Slanter.\nAppendici.\nAl racconto seguono diverse pagine di appendice nelle quali viene raccontato come questo progetto ha preso forma e si \u00e8 evoluto, grazie alla collaborazione e al lavoro dei tre autori.\nDi seguito sono pubblicati diversi schizzi dei personaggi nelle varie fasi di lavorazione, per finire con l'utilizzo di inchiostri e mezzetinte per completare i disegni."}
{"id": "2794815", "revid": "29864531", "url": "https://it.wikipedia.org/wiki?curid=2794815", "title": "Rodolfo Jannaccone Pazzi", "text": ""}
{"id": "2794828", "revid": "125386978", "url": "https://it.wikipedia.org/wiki?curid=2794828", "title": "Gargano", "text": "Il Gargano, soprannominato talvolta lo sperone d'Italia, \u00e8 una subregione dell'Italia coincidente con l'omonimo promontorio montuoso che si estende nella parte settentrionale della Puglia, l'antica Daunia, e che corrisponde al settore nord-orientale della provincia di Foggia. Semi-circondato dal mare Adriatico, ma limitato a ovest dal Tavoliere delle Puglie, nel suo territorio \u00e8 compreso il parco nazionale del Gargano.\nGeografia fisica.\nIl Gargano si colloca nella parte settentrionale della Puglia e nella parte orientale della Provincia di Foggia.\nA nord e a est \u00e8 circondato dal mare Adriatico, mentre ad ovest confina con il Tavoliere delle Puglie e a sud in parte con il Tavoliere, in parte con il mare Adriatico nel tratto a est di Manfredonia fino a Vieste.\nLa linea ideale di separazione tra il Gargano e il Tavoliere delle Puglie corrisponde alla parte orientale delimitata dal torrente Candelaro.\nTerritorio.\nStoria geologica.\nLe rocce pi\u00f9 antiche che affiorano sul promontorio garganico risalgono al periodo Giurassico. L'ambiente di deposizione doveva essere un bacino marino piuttosto profondo e tropicale.\nIl Gargano \u00e8 costituito da rocce formatesi in ambiente marino e successivamente emerse perch\u00e9 coinvolte nella Tettonica delle placche la stessa che ha determinato la formazione degli Appennini. Il primo sollevamento d'una certa entit\u00e0 del Gargano sembra essere iniziato nel Miocene (circa 25 milioni di anni fa) e proseguito con fasi alterne nel Pliocene (6 milioni di anni fa) quando questa regione inizi\u00f2 ad assumere la morfologia attuale, contemporaneamente plasmata dall'azione degli agenti atmosferici e del carsismo.\nI movimenti di sollevamento continuano anche nel Pleistocene.\nOrografia.\nIl promontorio garganico presenta un andamento territoriale notevolmente diversificato. Le escursioni altimetriche sono notevoli: in alcuni punti, attraverso uno spostamento di meno di dieci chilometri in linea d'aria, si passa da oltre mille metri d'altitudine al livello del mare.\nCon un'altitudine massima di 1065 ed un'estensione di circa 2100\u00a0km\u00b2, di cui 110 sono rappresentati dal Lago di Lesina e dal Lago di Varano, il Gargano \u00e8 a tutti gli effetti un massiccio montuoso isolato che si erge tra il mare Adriatico e il Tavoliere.\nL'accentuata montuosit\u00e0 della costa risulta essere una peculiarit\u00e0 assoluta rispetto al resto della fascia litorale adriatica a sud di Ancona.\nAltra peculiarit\u00e0 sta nei dati forestali: oltre 39.000 ettari, ovvero il 18% del territorio garganico, sono coperti da boschi e macchia mediterranea, in una regione, la Puglia, la cui percentuale \u00e8 la pi\u00f9 bassa d'Italia (7,5%).\nPedologia.\nDa un punto di vista pedologico, il Gargano pu\u00f2 essere diviso in tre sottosistemi:\nLa presenza di calcare nel terreno varia notevolmente da zona a zona.\nIdrografia.\nSi pu\u00f2 dire che nel Gargano non esista un vero e proprio reticolo idrografico superficiale. Fa eccezione una piccola area a Nord, dove si concentrano i pochi corsi d'acqua stagionali, di limitata lunghezza e portata, che sfociano nell'Adriatico nei territori comunali di Vico del Gargano e Rodi Garganico, oppure che si immettono nei laghi costieri di Lesina e Varano, due lagune d'acqua salmastra con una superficie totale di circa 110\u00a0km\u00b2.\nL'idrografia sotterranea, invece, \u00e8 molto ricca: la grande diffusione di fenomeni carsici provoca l'infiltrazione immediata del 75% delle precipitazioni ricevute dal suolo. La distribuzione di rocce a diverso grado e tipo di permeabilit\u00e0, determina la presenza di due ben distinti sistemi acquiferi dei quali l'uno (falda principale) occupa l'intero promontorio e l'altro (falda secondaria) \u00e8 circoscritto alla zona di Vico e Ischitella.\nSul versante nord del promontorio, sono presenti due laghi costieri:\nSismologia.\nIl Gargano costituisce un importante distretto sismico. Tra gli eventi storicamente pi\u00f9 distruttivi si ricorda innanzitutto il sisma del 1414 che colp\u00ec duramente Vieste, di magnitudo momento 5.8. Spaventoso fu poi il terremoto della Capitanata del 1627, con epicentro localizzato all'estremit\u00e0 occidentale del promontorio, che devast\u00f2 con particolare violenza l'alto Tavoliere (causando diverse migliaia di vittime) nonch\u00e9 il litorale medio-adriatico, ove vi fu anche un maremoto.\nDiciannove anni pi\u00f9 tardi il terremoto del Gargano del 1646 colp\u00ec invece la Foresta Umbra causando molte centinaia di vittime nei centri abitati circostanti. Invece il sisma del 1893 provoc\u00f2 danni notevoli al solo centro abitato di Mattinata ove determin\u00f2 la morte di quattro cittadini.\nClima.\nIl clima del Gargano \u00e8 tipicamente mediterraneo, cio\u00e8 caratterizzato da precipitazioni in inverno e primavera e da siccit\u00e0 nel periodo estivo. Le temperature sono miti: nessuna media mensile scende al di sotto degli 0\u00a0\u00b0C.\nTrattandosi di un territorio montuoso che si innalza anche fino a oltre 1000 e che si protende nell'Adriatico, i fenomeni climatici sono alquanto complessi. I venti di Scirocco portano un aumento delle temperature soprattutto in estate, mentre in inverno sono frequenti le nevicate accompagnate soprattutto da venti settentrionali. Le precipitazioni piovose sono modeste, ma non trascurabili sul litorale settentrionale, sensibilmente elevate nelle aree montane e minime nella parte meridionale. Il microclima che ne risulta, risulta essere molto favorevole per la prolificazione di vegetazione mediterranea.\nPer la zona montana del Gargano il clima \u00e8 efficacemente descritto dai dati della stazione meteorologica di Monte Sant'Angelo:\nSingolarmente, secondo la Classificazione climatica dei comuni italiani, i comuni garganici rientrano in classificazioni climatiche comprese tra la C e la E:\nComuni.\nI comuni del Gargano sono tutti compresi nella provincia di Foggia:\nIl confine naturale tra Gargano e Tavoliere delle Puglie \u00e8 segnato dal fiume Candelaro. Per questo motivo i comuni di Manfredonia, San Giovanni Rotondo, San Marco in Lamis, Rignano Garganico (a sud) ed Apricena, Poggio Imperiale e Lesina (pi\u00f9 a nord), pur facendo parte della subregione garganica possiedono anche porzioni di territorio ricadenti oltre i confini garganici.\nInfatti, nel caso di Apricena, di Poggio Imperiale e di Lesina, i loro territori si trovano \u201ca cavallo\u201d tra area settentrionale del Tavoliere delle Puglie ed area garganica (ma solo in parte fanno parte del Gargano, non totalmente) mentre gli altri comuni citati prima hanno qualche porzione del proprio territorio \u201csfociante\u201d nell\u2019area del Tavoliere.\nOrigini del nome.\nIl termine \"Gargano\" deriva dall'antico greco \"Gargaros\" che significa \"montagna di pietra\".\nStoria.\nPaleolitico e Neolitico.\nIl Gargano \u00e8 stato al centro di un processo evolutivo e culturale fra i pi\u00f9 proficui dell'Europa occidentale, come dimostrato dalla diffusa presenza dell'uomo paleolitico (Grotta Paglicci, grotta Tegliacantoni, Defensola, Foce Romondato, Grotta spagnoli).\nLa Grotta Paglicci, situata a Rignano Garganico, rappresenta in particolare un caposaldo per lo studio della civilt\u00e0 paleolitica in Europa, per la variet\u00e0 degli strati archeologici (reperti su flora, fauna e condizioni dell'uomo preistorico), che per la presenza delle pi\u00f9 antiche pitture rupestri, rinvenute finora in Italia.\nAl difficile e graduale passaggio dal Paleolitico all'Eneolitico e Neolitico \u00e8 ricollegabile il ritrovamento di forme di vita e di economia dette \"di transizione\" (sito di \"Coppa Nevigata\", Manfredonia, Grotta di Manaccora a Peschici, Macchia di Mare e Monte Pucci a Vico del Gargano), fra le due epoche; cos\u00ec come la nascita dei \"villaggi trincerati\" garganici, importanti nel processo di civilizzazione del Neolitico dauno.\nI numerosi insediamenti neolitici del Gargano erano collegati fra di loro e con la cultura appenninica, con il mondo egeo da una fitta rete di rapporti commerciali e culturali, dimostrati dai ritrovamenti di vasellame e ceramica nonch\u00e9 dalla diffusione del commercio dell'industria della selce.\nDai Dauni all'epoca romana.\nLa presenza dei Dauni in terra garganica \u00e8 testimoniata dal ritrovamento di numerose stele.\nLa necropoli di Monte Saraceno dell'et\u00e0 del Ferro, con le sue 400 tombe, sarebbe uno dei primi insediamenti liburnici esistenti sulle sponde lagunari del Gargano.\nDurante il periodo di massimo sviluppo della civilt\u00e0 dauna, caratterizzata da un mondo religioso ricchissimo di culti e da una fiorente cultura artistica, ebbe inizio la colonizzazione greca che sostitu\u00ec i propri costumi a quelli fino ad allora tramandati.\nIl Gargano entra nell'ambito della civilt\u00e0 romana nella seconda met\u00e0 del IV secolo a.C., quando, nella lotta contro i Sanniti, le citt\u00e0 daune appoggiarono Roma.\nDurante il periodo romano il Gargano si arricchir\u00e0 di numerose citt\u00e0 come Siponto, importanti per cultura e sviluppo economico (dovuto in parte al commercio marittimo e alla posizione di \"ponte fra occidente e oriente\"), che saranno i futuri insediamenti medievali garganici.\nCristianesimo e Medioevo.\nIl Gargano fu particolarmente colpito durante la guerra bizantino-gotica (535 - 553), voluta dall'Imperatore d'Oriente Giustiniano per riconquistare le terre occidentali un tempo appartenute a Roma. La guerra apporter\u00e0 rovine e distruzioni nei centri dauni, depauperando l'economia e evidenziando una perdita di autorit\u00e0 dell'amministrazione romana che permetter\u00e0 l'affermazione del Cristianesimo.\nD'altro canto i centri garganici erano gi\u00e0 diocesi, veri e propri centri della rinascita spirituale e civile delle citt\u00e0 romane, ma a testimoniare il rapido diffondersi della nuova religione sono anche i numerosi complessi paleocristiani sparsi un po' ovunque nel territorio garganico.\nNella primavera del 663 il \"Basileus\" Costante II Eraclio sbarcato a Taranto con una flotta, conquist\u00f2 tutta la Puglia, fino al Gargano. Tornato l'Imperatore a Costantinopoli, i Longobardi ripresero la lotta, prima col duca Grimoaldo, e poi con il di lui figlio Garibaldo, che nel 686 riconquist\u00f2 Taranto e Brindisi.\nIntanto i Longobardi, sebbene ad oggi non si conoscano i modi e i tempi, conquistarono il Gargano ed il Bruttium settentrionali con incursioni anche pi\u00f9 a sud come lascia intendere l'epistolario di papa Gregorio Magno.\nDurante il Medioevo, il collegamento fra Benevento, sede del ducato, e il Gargano, sede del culto micaelico, rimarr\u00e0 una delle costanti principali e favorir\u00e0 lo sviluppo religioso ed economico dei centri garganici, specie quelli situati sulla direttrice viaria che prender\u00e0, nel corso del XX secolo, la denominazione di Via Sacra Langobardorum e che conduceva in Terra Santa.\nLa riconquista del Gargano da parte dell'impero bizantino tra il IX e il X secolo, oltre alle scorrerie dei Saraceni e degli Slavi lungo le coste, favorir\u00e0 il sorgere di una vera e propria civilt\u00e0 rupestre, testimoniata dalla nascita di numerosi villaggi sparsi ed evidente nei centri storici di Peschici (Rione delle Grotte), di Vico del Gargano (Rioni Casale, Civita e Terra) e di Monte Sant'Angelo (Rione Junno), caratterizzati, a livello urbanistico, da una architettura \u201cspontanea\u201d, le cui origini sono rintracciabili in quella che \u00e8 stata l'evoluzione architettonica che si affacciava sul Mediterraneo.\nDurante l'XI secolo il dominio bizantino sar\u00e0 pi\u00f9 stabile e accompagnato da processo complessivo di \"grecizzazione\" delle strutture politiche, amministrative, religiose e culturali, e, in parte, da una ripresa sociale ed economica dei centri urbani, soprattutto quelli costieri.\nGi\u00e0 a partire da questo periodo si affermeranno, per poi svilupparsi nel XIII secolo, i germi di una nuova stagione politica caratterizzata dalla formazione di un ceto urbano pi\u00f9 influente unito ad una ripresa di autorit\u00e0 dei vescovati, che porter\u00e0 fra l'altro, alla costruzione o ricostruzione di numerose chiese e cattedrali.\nPeriodo Normanno.\nAvvenne proprio nel santuario di San Michele sul Gargano l'incontro fra Normanni e Melo da Bari, esponente pi\u00f9 insigne dell'antibizantinismo pugliese, che chiese aiuto, nella sua lotta, ad un gruppo di pellegrini normanni tornati dalla Terrasanta.\nDa questo momento (1017) i Normanni, tornati in forze in Capitanata, sconfiggeranno i Bizantini, iniziando cos\u00ec la conquista normanna dell'Italia meridionale.\nLa relativa stabilit\u00e0 del loro dominio creer\u00e0 le condizioni per una rinascita economica e sociale, favorita anche dall'atteggiamento normanno abbastanza elastico nei confronti delle autonomie e dei privilegi conquistati dai ceti urbani ormai in espansione.\nTale spirito di autonoma volont\u00e0 politica determiner\u00e0 sul Gargano, alla fine dell'XI secolo, la nascita di un vero e proprio \u201cComitatus\u201d, ad opera del conte Enrico, di cui faranno parte diversi centri garganici in una perfetta unit\u00e0 di intenti politici e di scambi economici e culturali.\nEspressione di questa et\u00e0 saranno le cattedrali romaniche, simbolo di rinascita spirituale ed economica.\nIl Gargano, con il fervore di vita che si manifester\u00e0 (soprattutto nei centri costieri), parteciper\u00e0 attivamente alla rinascita culturale della Puglia, che vedr\u00e0, proprio sotto i Normanni, una grande fioritura di chiese, palazzi e castelli.\nNe sono esempi emblematici le chiese di Santa Maria e di San Leonardo di Siponto, le cattedrali di Vieste, l'Abbazia di Santa Maria di Tremiti, l'Abbazia di Calena a Peschici, il Battistero di San Giovanni in Tumba, la Chiesa di Santa Maria di Monte Devia in San Nicandro Garganico e la chiesa di Santa Maria Maggiore in Monte Sant'Angelo, l'abbazia della Santissima Trinit\u00e0 di Monte Sacro (Mattinata); tutte caratterizzate da un nuovo linguaggio artistico, autonomo ed innovativo rispetto a quello bizantino, che delineer\u00e0 i caratteri dominanti dello stile romanico (come il pulpito della cattedrale di Siponto - 1039 - e quello del santuario di San Michele - 1041).\nPeriodo Svevo, Angioino e Aragonese.\nCon gli Svevi il paesaggio urbano del Gargano passa, con Federico II e suo figlio Manfredi, dalla \u201ccivilt\u00e0 delle cattedrali\u201d a quella dei castelli.\nManfredi, nel Gargano, consolid\u00f2 il sistema dei castelli, ma soprattutto eresse nel 1256 una vera e propria citt\u00e0, Manfredonia, dopo che Siponto era stata distrutta da un terremoto.\nSotto gli Svevi si avr\u00e0 un'alta produzione artistica, come dimostra la chiesa di Santa Maria Maggiore in Monte Sant'Angelo.\nIn seguito, con Angioini e Aragonesi, oltre allo scemare dei caratteri di individualit\u00e0 che avevano caratterizzato l'arte e l'architettura locale fino ad allora, in favore di nuovi modelli artistici ed architettonici d'importazione (vedi l'arte gotica d'oltralpe), si completer\u00e0 l'infeudamento, iniziato in et\u00e0 sveva.\nQuesto processo di ruralizzazione diventer\u00e0, in seguito, un elemento caratterizzante dell'intero sviluppo economico e sociale e subordiner\u00e0 ad esso qualsiasi iniziativa tendente verso una sua possibile industrializzazione.\nInfine l'istituzione, della Regia dogana della Mena delle pecore di Foggia, ad opera del re Ferrante d'Aragona, determiner\u00e0 il completo abbandono delle terre dell'intera Capitanata, privata di un ricco patrimonio economico, usato ormai solo come terra di pascolo e di transito per le greggi provenienti da Molise e dagli Abruzzi.\nTutto ci\u00f2 produsse, fra il XIV e il XV secolo, la scomparsa di numerosi villaggi rurali e il fenomeno, ancora oggi presente, dell'accentramento della popolazione urbana. Il territorio and\u00f2 segnandosi di una fittissima rete di tratturi, destinati al transito del bestiame, con presenza di poste, di masserie da campo e da pecore, nonch\u00e9 con i famosi e caratteristici recinti detti \u201cjazzi\u201d.\nDurante il periodo aragonese si hanno vari tentativi di restaurazione angioina e rivolte baronali.\nFerrante, per pacificare la regione, concesse in feudo il Gargano al principe albanese Giorgio Castriota (lo Skanderbeg), mentre le citt\u00e0 costiere incominciarono ad essere insidiate dai Turchi di cui sono ancora vivi nella memoria della gente garganica gli eccidi perpetrati prima a Vieste nel 1554, dove perirono pi\u00f9 di 5000 abitanti, e poi a Manfredonia, nel 1620, occupata ed incendiata.\nRisalgono al regno di Ferdinando il Cattolico le numerosi torri di difesa, sorte lungo le coste garganiche, cos\u00ec come i frequenti fenomeni di brigantaggio e taglieggiamento nelle campagne.\nGravissimi furono poi i danni causati dal sisma della Capitanata del 1627 e dal successivo terremoto del Gargano del 1646, con perdite di vite umane nell'ordine delle migliaia, cos\u00ec come devastanti furono gli effetti della'epidemia di peste del 1656.\nPeriodo Borbonico.\nLa politica dei Borbone fu pi\u00f9 attenta ai bisogni reali dei centri urbani, tendendo a frenare abusi feudali e privilegi ecclesiastici.\nTra il 1806 e il 1815, con i francesi, si ha il fenomeno dell'eversione della feudalit\u00e0, il frazionamento del Tavoliere e la conseguente censurazione, l'abolizione della Dogana e la revisione dei catasti. Le terre furono sottratte al pascolo e al bosco, quindi dissodate e poste a coltura.\nInfine si riusc\u00ec a predisporre un organico piano per la bonifica delle zone paludose, come quelle sipontine.\nI risultati di questa politica di rinnovamento furono minori rispetto alle attese e ai proponimenti e trov\u00f2 un'accanita resistenza da parte dei nobili locali, dei latifondisti e del clero, oltre a creare le basi per un progressivo depauperamento del ricco patrimonio boschivo e forestale del Gargano.\nCon l'avvento di Ferdinando II nel Gargano si evidenzia un ritorno al latifondo e alla transumanza, sorgeranno numerose masserie da campo e da pecore.\nDopo l'Unit\u00e0 d'Italia.\nLa Capitanata, e il Gargano, non avranno maggiore floridezza economica dopo l'Unit\u00e0 d'Italia.\nI secolari problemi agricoli e sociali rimangono sempre al centro di un processo di sviluppo che non riesce a decollare e che si mantiene sempre tra crisi e disagio, mancata realizzazione delle riforme e lente conquiste dei contadini, la cui situazione all'inizio del Novecento, peraltro, \u00e8 una delle peggiori di tutta l'Italia meridionale.\nSi deve quindi attendere il secondo dopoguerra per il riscatto economico e sociale delle popolazioni garganiche, quando si cominciano a manifestare forme di vita rispondenti ad una societ\u00e0 pi\u00f9 moderna e civile. Allo stesso tempo, per\u00f2, l'economia di alcune cittadine, soprattutto Rodi Garganico subir\u00e0 un forte crollo a causa della guerra fredda che dall'oggi al domani ridurr\u00e0 a zero i rapporti commerciali intensi e, ormai, secolari, che legavano la cittadina alle dirimpettaie coste dalmate.\nEpoca contemporanea.\nIl Gargano ha assunto una funzione trainante nell'economia della Puglia, specialmente in riferimento allo sviluppo del turismo, nato in questo territorio negli anni '60 del Novecento, che \u00e8 una delle voci pi\u00f9 attive di tutte le attivit\u00e0 emergenti del Mezzogiorno, soprattutto con i suoi centri costieri e le bellezze naturali di quelli interni. Ha notevolmente contribuito a rendere la provincia di Foggia, , che giungono da tutto il mondo soprattutto per visitare i centri religiosi di San Giovanni Rotondo (Santuario di San Pio), San Marco in Lamis (conventi di San Matteo e Stignano), Monte Sant'Angelo (Santuario di San Michele e Abbazia di Pulsano) e Manfredonia e quelli balneari di Vieste, Peschici, Rodi Garganico, San Menaio e Calenella di Vico del Gargano, Mattinata, Manfredonia, le Isole Tremiti, i laghi di Lesina e Varano, la Foresta Umbra, le frazioni balneari di Monte Sant'Angelo, Lesina, San Nicandro Garganico, Cagnano Varano e Ischitella, i siti archeologici sparsi su tutto il territorio come quello di Siponto a Manfredonia, Grotta Paglicci a Rignano Garganico. Caratteristici i centri storici dei comuni interni, come Ischitella, Carpino e Vico del Gargano, uno dei Borghi pi\u00f9 belli d'Italia. \nMonumenti e luoghi d'interesse.\nAltro.\nSimbologia sacra.\nSu numerosissimi edifici, soprattutto chiese, sono presenti incisioni che costituiscono quella che viene definita la particolare simbologia sacra del Gargano.\nTra i simboli pi\u00f9 ricorrenti figurano la Triplice cinta sacra, i cerchi intersecanti e le imbarcazioni portanti croci, tutte legate a particolari significati religiosi.\nSociet\u00e0.\nLingue e dialetti.\nAccanto alla lingua italiana, nel promontorio del Gargano sono in uso alcune variet\u00e0 dei dialetti meridionali intermedi.\nCultura.\nMusei.\n\u2022 Museo delle Cere San Giovanni Rotondo, dove sono conservate statue in cera raffiguranti la vita si S.Pio www.museopadrepio.net/\nMedia.\nRadio.\nSempre nella citt\u00e0 sipontina hanno sede l'emittente radiofonica \"Radio Manfredonia Centro\" e l'emittente televisiva \"Manfredonia TV\" che cura l'informazione garganica.\nEnogastronomia.\nPiatti tipici.\nLa gastronomia garganica propone piatti ricchi e gustosi, ma al contempo semplici e genuini. Ingrediente fondamentale di molte portate \u00e8 il pane, gustato soprattutto sotto forma di bruschetta, cio\u00e8 abbrustolito, condito con olio d'oliva e arricchito con pomodori, cipolla ed origano. Gli 'antipasti' guardano al mare: tra le specialit\u00e0 va annoverato il \"fragagghiamme\", a base di piccoli pesci crudi.\nLe verdure, preparate con grande maestria, sono la base per squisite minestre. Il pane \u00e8 protagonista delle minestre con il pancotto, condito con olio ed accompagnato da verdure selvatiche ed ortaggi, come rucola e patate. Minestra d'anguilla con cicoria e \"sinn'pe\". Gustosissime sono anche la minestra di cicorie selvatiche, condite con purea di fave, e la minestra maritata a base di scarola, cicoria e sedano, cotti in brodo di carne. A base di verdure \u00e8 anche la tiella, composta da patate arricchite con pecorino e pangrattato.\nI 'primi piatti', semplici ma gustosi, portano in tavola colori e profumi della tradizione mediterranea. Squisita la pasta fatta a mano come i \"cecatelli\", conditi con pomodoro fresco, o le \"strascinate\", variante delle \"orecchiette\", che vanno insaporite con finocchietto, patate e rucola; ed ancora, ottimi sono fusilli, tagliolini e \"laganelle\". Prelibati anche i primi a base di legumi, come l'immancabile pasta e fagioli, pasta e ceci.\nTra i 'secondi' tipici del territorio garganico ci sono anche portate pi\u00f9 robuste come le salsicce, i capocolli, le soppressate e i torcinelli. Tradizionali del menu pasquale sono il \"beneditte\", a base di uova sode, salame, formaggio ed arance affettate, ed i \"cardoncelli\" con agnello e uova. Immancabile su ogni mensa, infine, \u00e8 il prelibatissimo olio d'oliva prodotto da olivicoltori locali. Anche i taralli sono tipici di questa zona.\nVini.\nNella zona garganica, caratterizzata da una marcata bio-diversit\u00e0 mediterranea non pu\u00f2 mancare la vite, anche se la vitivinicoltura garganica rappresenta solo una nicchia tra le attivit\u00e0 agricole del territorio. Negli anni passati questi vitigni rappresentavano un'importante risorsa economica: il pi\u00f9 pregiato dei vini del Gargano era il Moscato, servito alla tavola dei Borboni. Tra i vitigni sono da ricordare i cosiddetti \"Vini di Vico\" (a bacca rossa il \"Macchiateli\", il vino \"d'Aneli\", il vino di \"Mastrociani\", il \"Pampanone\"; a bacca bianca il \"Nardobello\"), altri ancora sono i \"Vini di Monte Sant'Angelo\" (il rosso \"Neretto\", uno dei pi\u00f9 antichi, sicuramente autoctono).\nSport.\nIl 19 maggio 1981 la 5\u00aa tappa del Giro d'Italia 1981, partita da Marina di San Vito si \u00e8 conclusa a Rodi Garganico con la vittoria di Giuseppe Saronni. Il giorno seguente la cittadina \u00e8 stata sede della partenza della 6\u00aa tappa conclusasi a Bari.\nIl 26 maggio 1988, Rodi Garganico ha ospitato l'arrivo della prima semifrazione della 4\u00aa tappa del Giro d'Italia 1988, conclusasi con la vittoria di Massimo Podenzana, in seguito divenuto maglia rosa. Nel pomeriggio si \u00e8 svolta la seconda frazione della tappa, una cronometro a squadre, da Rodi Garganico a Vieste, vinta dalla squadra Del Tongo-Colnago-Zanussi, capitanata da Giuseppe Saronni. Il giorno dopo Vieste \u00e8 stata sede della partenza della 5\u00aa tappa conclusasi a Santa Maria Capua Vetere.\nIl 18 maggio 2000 la 5\u00aa tappa del Giro d'Italia 2000 si \u00e8 conclusa a Peschici con la vittoria di Danilo Di Luca.\nIl 16 maggio 2006 la 6\u00aa tappa del Giro d'Italia 2006 si \u00e8 conclusa a Peschici con la vittoria di Franco Pellizotti.\nIl 15 maggio 2008 la 6\u00aa tappa del Giro d'Italia 2008 si \u00e8 conclusa a Peschici con la vittoria di Matteo Priamo.\nNumerosi sentieri, inoltre, propongono interessanti percorsi naturalistici da scoprire con la propria \"mountain-bike\"."}
{"id": "2794851", "revid": "1461544", "url": "https://it.wikipedia.org/wiki?curid=2794851", "title": "Legittimo impedimento", "text": "Il legittimo impedimento \u00e8 \nl'istituto del diritto processuale penale che permette all'imputato, in alcuni casi, di giustificare la propria assenza in aula.\nIn caso di assenza ingiustificata bisogna distinguere se si tratta della prima udienza o di una successiva. Nel caso di assenza in luogo della prima udienza il giudice, effettuate le operazioni riguardanti gli accertamenti relativi alla costituzione delle parti (di cui al 2\u00b0 comma dell'art. 420), in caso di assenza non volontaria dell'imputato se ne dichiara la condizione di contumacia e il procedimento non subisce interruzioni. Se invece l'assenza riguarda una udienza successiva alla prima ed in quella l'imputato non \u00e8 stato dichiarato contumace, questi \u00e8 dichiarato semplicemente assente. E ancora, se nell'udienza successiva alla prima alla quale l'imputato non ha partecipato (per causa maggiore, caso fortuito o forza maggiore) questi pu\u00f2 essere ora dichiarato contumace.\nDisciplina normativa.\nIl legittimo impedimento \u00e8 disciplinato da vari articoli del codice di procedura penale:\nDiversi casi di giurisprudenza hanno in seguito stabilito che la prova del legittimo impedimento che impone la sospensione o il rinvio, anche d'ufficio, del dibattimento, deve essere fornita dall'interessato, non essendo configurabile in capo all'organo giudicante alcun obbligo di procedere d'ufficio alla sua acquisizione quando questa sia in atti insussistente od insufficiente.\nLa vicenda della legge 51/2010.\nLa legge 7 aprile 2010, n. 51, essendo stata prima dichiarata parzialmente illegittima dalla Corte costituzionale della Repubblica Italiana nel gennaio 2011, poi abrogata per tutta la restante parte rimasta in vigore con referendum nel giugno 2011) ha istituito un legittimo impedimento a comparire in udienza di tipo speciale, applicabile unicamente al Presidente del Consiglio dei Ministri e ai Ministri della Repubblica italiana.\nEssendo una dilatazione del legittimo impedimento per alcuni appartenenti al ceto politico, questa legislazione si inserisce in quel filone cui appartennero, in un periodo della seconda Repubblica, anche il lodo Schifani ed il lodo Alfano, in seguito dichiarati incostituzionali dalla Corte costituzionale, nel primo caso con sentenza 13-20 gennaio 2004, n. 24 (nella parte relativa ai \"processi penali nei confronti delle alte cariche dello Stato\") e nel secondo caso con la sentenza 7 ottobre 2009 n. 262.\nIter legislativo.\nIl disegno di legge \"Disposizioni in materia di impedimento a comparire in udienza\" nasce dalle diverse iniziative dei deputati Giuseppe Consolo, Michaela Biancofiore e Isabella Bertolini, Enrico La Loggia, Enrico Costa e Matteo Brigand\u00ec, Michele Vietti e Federico Palomba tra 2008 e 2009. Il testo unificato \u00e8 stato licenziato dalla Commissione Giustizia della Camera il 25 gennaio 2010.\nLa Camera dei deputati ha approvato il disegno di legge il 3 febbraio 2010, con il voto a favore del Popolo della Libert\u00e0 e della Lega Nord, l'astensione dell'Unione di Centro e il voto contrario del Partito Democratico e dell'Italia dei Valori. In tale occasione, il governo si \u00e8 impegnato a dare seguito ad una serie di ordini del giorno del Partito Democratico, volti ad escludere dal novero delle \"attivit\u00e0 comunque coessenziali alle funzioni di governo\" una miriade di eventi di varia natura: sagre di paese, feste folkloristiche e popolari, convegni e meeting politici, conferenze stampa, presentazioni di libri, scuole di formazione, inaugurazioni di nuove sedi di partito.\nIl Senato ha approvato il ddl (disegno di legge) il 10 marzo 2010, tramite due voti di fiducia. L'opposizione ha chiesto che il presidente del Consiglio, Silvio Berlusconi, riferisse in aula sulle ragioni che lo hanno spinto a chiedere la fiducia su un provvedimento \u00abdi origine parlamentare\u00bb che \u00abnon fa parte del programma di governo\u00bb\nContenuto normativo.\nLa legge, che consta di 2 articoli, si caratterizza per:\nLa legge prevede che il presidente del Consiglio dei ministri possa invocare il legittimo impedimento a comparire in un'udienza penale, qualora imputato, in caso di concomitante esercizio di una o pi\u00f9 delle attribuzioni previste per leggi o dai regolamenti e delle relative attivit\u00e0 preparatorie e consequenziali, nonch\u00e9 di ogni attivit\u00e0, comunque, coessenziale alle funzioni di Governo (art.1, comma 1).\nPer i ministri costituisce legittimo impedimento a comparire nelle udienze dei procedimenti penali quali imputati, l'esercizio delle attivit\u00e0 previste da leggi e regolamenti che ne disciplinano le attribuzioni (art.1, comma 2).\nIl giudice, attivato dalla richiesta di parte, rinvia il processo penale ad altra udienza, quando ricorrano le ipotesi in cui si ravvisa legittimo impedimento a comparire per premier e ministri (art. 1, comma 3). Non si prevede pertanto potere discrezionale del giudice di discernimento sull'effettiva legittimit\u00e0 dell'impedimento reclamato.\nInoltre, quando la presidenza del Consiglio dei ministri attesti che l'impedimento \u00e8 continuativo e correlato allo svolgimento delle funzioni di cui alla presente legge, il giudice \u00e8 tenuto a rinviare il processo a udienza successiva. Tale periodo di \"impegno continuativo\" (concetto innovativo rispetto all'ordinamento preesistente) \u00e8 limitato ad un massimo di 6 mesi (art.1 comma 4).\nIl rinvio dell'udienza per \"legittimo impedimento\" non influisce sul corso della prescrizione del reato, che rimane sospeso per l'intera durata del rinvio. La prescrizione riprende il suo corso dal giorno in cui \u00e8 cessata la causa della sospensione (art.1 comma 5).\nLe nuove norme sul legittimo impedimento si applicano anche ai processi penali in corso, in ogni fase, stato o grado essi si trovino alla data di entrata in vigore della norma (art. 1, comma 6).\nQuestioni di costituzionalit\u00e0.\nContro la legge del 2010 sul legittimo impedimento \u00e8 stata sollevata eccezione di incostituzionalit\u00e0 da parte dei giudici del Tribunale di Milano nell'ambito del processo sul caso David Mills.\nIl 13 gennaio 2011 la Corte costituzionale della Repubblica Italiana si \u00e8 espressa per il mantenimento della legge, con una sentenza interpretativa che ne ha per\u00f2 abrogato alcune parti considerate dalla Corte incompatibili con gli art. 3 (principio di uguaglianza dinanzi alla legge) e 138 (riserva di legge costituzionale) della Costituzione ed ha, in particolare:\nNel complesso la sentenza (ri)affida al giudice la valutazione, caso per caso, del legittimo impedimento: \u00e8 il giudice - e non pi\u00f9 l'imputato - a decidere se i suoi impegni costituiscono un impedimento a partecipare all'udienza.\nIl referendum abrogativo.\nNel frattempo, si attiva un altro percorso di contrasto alla legge sul legittimo impedimento. Pochi giorni dopo la promulgazione della legge stessa, il Comitato elettorale rappresentato dal leader dell'Idv, Antonio Di Pietro deposita il quesito referendario per abrogare il legittimo impedimento e si avvia la raccolta firme.\nIl referendum \u00e8 dichiarato ammissibile dalla Corte costituzionale il 12 gennaio 2011.\nDopo la dichiarazione di incostituzionalit\u00e0 parziale della legge sul legittimo impedimento, la Corte di Cassazione ha autorizzato la riformulazione del precedente quesito referendario abrogativo su tutta la parte non dichiarata illegittima dalla Corte costituzionale. Questo il nuovo quesito : \u00abVolete voi che siano abrogati l'articolo 1, commi 1, 2, 3, 5, 6 nonch\u00e9 l'articolo 2 della legge 7 aprile 2010 numero 51 recante \"disposizioni in materia di impedimento a comparire in udienza\"?\u00bb.\nIl referendum si \u00e8 tenuto, con altri tre quesiti\n(due sulla privatizzazione della gestione dell'acqua e uno sulla costruzione di nuove centrali nucleari), il 12 e 13 giugno 2011.\nCos\u00ec come comunicato dagli uffici del Viminale, il quorum necessario \u00e8 stato ottenuto, con il 54,78% degli elettori votanti e la stragrande maggioranza (pi\u00f9 precisamente, poco meno del 95%) dei voti validi si \u00e8 espressa a favore dell'abrogazione."}
{"id": "2794853", "revid": "1005847", "url": "https://it.wikipedia.org/wiki?curid=2794853", "title": "Elezioni amministrative in Italia del 1996", "text": "Le elezioni amministrative in Italia del 1996 si sono tenute il 9 giugno (primo turno) e il 23 giugno (secondo turno), nonch\u00e9 il 17 novembre (primo turno) e il 1\u00ba dicembre (secondo turno)."}
{"id": "2794856", "revid": "300067", "url": "https://it.wikipedia.org/wiki?curid=2794856", "title": "Vladimir Tkacenko", "text": ""}
{"id": "2794858", "revid": "1439131", "url": "https://it.wikipedia.org/wiki?curid=2794858", "title": "Ferrari 250 TR 61 Spyder Fantuzzi", "text": "La 250 TR 61 Spyder Fantuzzi \u00e8 una autovettura da competizione costruita dalla Ferrari dal 1960 al 1961.\nContesto.\nDerivava dalla Testa Rossa, da cui la sigla \"TR\" nel nome. Fu carrozzata dalla Carrozzeria Fantuzzi di Medardo Fantuzzi di Modena.\nEra a trazione posteriore con motore anteriore, ed \u00e8 stata prodotta per gareggiare alla 24 Ore di Le Mans. Il propulsore era della stessa cilindrata di quello montato sulle 250, ma erogava pi\u00f9 potenza.\nLa sua caratteristica distintiva era nell'avere doppia presa d'aria anteriore di forma ovoidale, simile alla quasi contemporanea 156 F1 (e ripreso una cinquantina d'anni dopo, dalla F430). Per questa peculiarit\u00e0 la prima fu soprannominata \"sharknose\", letteralmente \"naso di squalo\".\nIl suo \"design\" aerodinamico fu controverso e di successo nelle competizioni, ma la Ferrari lo cambi\u00f2 quasi immediatamente per le serie di vetture che seguirono. Altri corpi vettura pi\u00f9 convenzionali furono progettati da Pininfarina e dalla Carrozzeria Touring."}
{"id": "2794859", "revid": "827882", "url": "https://it.wikipedia.org/wiki?curid=2794859", "title": "Stemma codicum", "text": "In filologia uno stemma codicum (\"albero genealogico dei codici\") \u00e8 la rappresentazione grafica, in forma ramificata, del percorso che dall'archetipo porta ai testimoni di un testo. La dottrina delle relazioni di dipendenza dei manoscritti si denomina, appunto, stemmatica.\nDescrizione breve.\nEsso \u00e8 il frutto di un'attenta indagine sulla tradizione di un testo antico.\nSi potrebbe dire che lo stemma \u00e8 l'albero genealogico del testo pervenutoci, uno schema piramidale al cui vertice c'\u00e8 l'archetipo (quasi mai conservato), da cui provengono per copie successive le varie famiglie del testo conosciute, i cui testimoni occupano le basi di questa piramide.\nSi tratta, in altre parole, della rappresentazione grafica delle relazioni intrattenute tra i diversi testimoni di un'opera che tramite essi ci \u00e8 stata tramandata. Il testimone \u00e8 una copia che appunto testimonia il contenuto dell'opera originale. L'archetipo \u00e8 ci\u00f2 che i testimoni tramandano, spesso alterandone la forma in pi\u00f9 luoghi.\nUtilizzo dello \"stemma codicum\".\nOggi non c'\u00e8 edizione critica di un testo antico che non riporti il suo \"stemma codicum\". \nL'esatta ricostruzione di esso \u00e8 nel metodo di Lachmann lo scopo della \"recensio\", che \u00e8 l'attivit\u00e0 preliminare necessaria all\"'emendatio\", con cui l'editore tenta di correggere tutti gli errori sopravvenuti in un testo tramandato per stabilirne la forma migliore, la pi\u00f9 vicina possibile all'originale scritto dall'autore, dando cos\u00ec un'edizione critica del testo.\nMa la ricostruzione dello \"stemma codicum\" permette una adeguata selezione delle lezioni, soltanto se la \"recensione\" \u00e8 \"chiusa\" o \"verticale\"; se invece ci si trova di fronte a una \"recensione aperta\", o \"orizzontale\", come la chiama Giorgio Pasquali, e cio\u00e8 se l'intera tradizione non deriva da un unico archetipo, lo \"stemma codicum\" risulta inefficace ed \u00e8 necessario ricorrere a \"criteri interni\", valutando quale tra le diverse lezioni aderisca maggiormente all\"'usus scribendi\" dell'autore o ancora quale sia la \"lectio difficilior\" (\"la lezione pi\u00f9 difficile\", e dunque improbabilmente dovuta a qualche copista, che anzi tende a banalizzare le lezioni dell'esemplare che sta copiando)."}
{"id": "2794860", "revid": "543975", "url": "https://it.wikipedia.org/wiki?curid=2794860", "title": "Episodi di Southland (prima stagione)", "text": "La prima stagione di \"Southland\" \u00e8 stata trasmessa negli Stati Uniti dal 9 aprile al 21 maggio 2009 su NBC. \nIn Italia la stagione \u00e8 stata trasmessa in anteprima dal 4 febbraio al 18 marzo 2010 ogni gioved\u00ec alle 21.55 sul canale satellitare AXN; in chiaro \u00e8 stata trasmessa dal 22 febbraio al 15 marzo 2014 in seconda serata sul canale TOP Crime."}
{"id": "2794866", "revid": "287204", "url": "https://it.wikipedia.org/wiki?curid=2794866", "title": "Potpourri", "text": "Un potpourri IPA: /\u02ccpopu'\u0280i/ (o pot-pourri) \u00e8 una composizione realizzata con petali di fiori secchi ed oli essenziali, normalmente utilizzata per profumare e/o abbellire gli ambienti. Di solito viene collocata in ciotole di legno, o in sacchetti di stoffa.\nLa parola \"potpourri\" deriva dal francese \"pot-pourri\", dove \"pot\" significa \"vaso\" mentre \"pourri\" significa \"marcio\". Lo stesso termine viene spesso utilizzato per indicare un insieme variegato di oggetti, un generico stufato di carni e verdure miste cotte insieme, e infine un'opera letteraria o musicale composta tramite l'assemblaggio di parti diverse (centone, o selezione, fantasia).\nFra i fiori maggiormente utilizzati nei potpourri si possono citare il pimento, il cedro, la cannella, il chiodo di garofano, il finocchio, il giuggiolo, il ginepro, la lavanda, la melissa, il limone, la maggiorana, la menta, l'arancia, l'artemisia, la reseda, la rosa e il rosmarino. Nei potpourri moderni spesso alle composizioni vengono aggiunti elementi decorativi e profumi sintetici.\nSi chiama \"potpourri\" anche il recipiente - a forma di ciotola, oppure di piccola scatola o di barattolo con coperchio bucherellato e realizzato in porcellana, in maiolica o in terraglia - che \u00e8 utilizzato per contenere il composto di fiori, di radici e di petali odorosi, il cui aroma si diffonde nell'ambiente."}
{"id": "2794867", "revid": "223320", "url": "https://it.wikipedia.org/wiki?curid=2794867", "title": "Pot-pourri", "text": ""}
{"id": "2794873", "revid": "122783706", "url": "https://it.wikipedia.org/wiki?curid=2794873", "title": "Paride da Ceresara", "text": "Biografia.\nDiscendente della nobile famiglia Ceresara, fu al servizio di Isabella d'Este a Mantova e l'ideatore dei temi mitologici, allegorici e celebrativi di almeno due dei dipinti del suo celebre studiolo e forse dell'intero ciclo. Paride raccolse e tradusse opere classiche, tra cui l'\"Aulularia\" di Plauto e si avventur\u00f2 anche negli studi ebraici. \nPer le sue doti di chiromante venne ospitato alla corte di Aloisio Gonzaga a Castel Goffredo. Venne chiamato a Mantova dal Duca di Mantova Federico II Gonzaga nel 1532 per assumere la carica di podest\u00e0 della citt\u00e0 di Mantova, dove fece costruire, in qualit\u00e0 di podest\u00e0, il \"palazzo del Diavolo\" in corso Pradella (attuale corso Vittorio Emanuele II), che divenne sua residenza personale.\nFu autore di sonetti erotici, firmati con lo pseudonimo di Patrizio Tricasso (o Patrizio Tricasso da Ceresara).\nArma.\n\"D'azzurro ad un albero di verde, sinistrato da un cane bracco rampante d'argento, collarinato d'oro e linguato di rosso, il tutto sostenuto da una terrazza di verde\"."}
{"id": "2794879", "revid": "110157", "url": "https://it.wikipedia.org/wiki?curid=2794879", "title": "Joseph Ney Babson", "text": "Compose soprattutto problemi di automatto e condizionati, a cui diede nomi particolari: \u00ab il Megaterio \u00bb, un automatto condizionato in 380 mosse; \u00ab l'Obelisco \u00bb, un problema diretto in 1220 mosse in cui il bianco, prima di dare matto, deve costringere il cavallo nero a compiere tre giri completi della scacchiera; \u00ab il Caleidoscopio \u00bb, un diretto in 11 mosse che nello stesso tempo \u00e8 anche un automatto, da risolvere sia con mossa al bianco che al nero; \u00ab il Colosso \u00bb, un diretto in 1900 mosse su una scacchiera di 100 case (10 x 10) con vari pedoni e pezzi aggiunti.\nFu redattore della rivista statunitense \"Brentano's Chess Monthly\" nel 1881-1882. Di professione era un rappresentante di commercio.\nIl tema Babson.\nIl nome di Joseph Ney Babson \u00e8 legato al \u00ab tema Babson \u00bb, un famoso tema problemistico che impone le seguenti condizioni:\nIl tema venne proposto inizialmente da Babson per problemi di automatto. Per circa mezzo secolo fu considerato impossibile costruire un problema diretto in quattro mosse con quattro diverse promozioni, cio\u00e8 un \"Babson completo\" . Nel 1912 il compositore tedesco-rumeno Wolfgang Pauly riusc\u00ec a comporre un problema con un Babson parziale, un matto in quattro mosse con tre diverse promozioni corrispondenti (a donna, torre e cavallo).\nNel 1982 il francese Pierre Drumare, dopo molti anni di tentativi, compose un problema con il tema Babson completo, cio\u00e8 con quattro diverse promozioni, ma con una posizione iniziale altamente innaturale: trenta pezzi e pedoni sulla scacchiera, quattro alfieri neri e tre bianchi, tre torri bianche. Lo stesso Dumarre ammise di non essere soddisfatto del risultato ottenuto. \nPochi mesi dopo, nel 1983, il russo Leonid Yarosh fu il primo a comporre un \"Babson\" completo, con una posizione del tutto legale ed economica."}
{"id": "2794881", "revid": "729019", "url": "https://it.wikipedia.org/wiki?curid=2794881", "title": "Benelli MP 95 E", "text": "La Benelli MP 95 E \u00e8 una pistola semiautomatica per uso sportivo, prodotta da Benelli Armi. \u00c8 stata progettata per il tiro sportivo a 25 metri\nCaratteristiche.\nLa pistola MP 95 \u00e8 un'arma di precisione ad alta stabilit\u00e0 con la quale \u00e8 possibile ottenere rosate costanti e concentrate, soddisfacendo le richieste dei tiratori pi\u00f9 esigenti.\nLa pistola \u00e8 disponibile in entrambi i calibri sportivi comunemente adottati durante le competizioni ossia nel leggero Calibro 22 L.R. e nel pesante Calibro 32 W.C."}
{"id": "2794882", "revid": "203463", "url": "https://it.wikipedia.org/wiki?curid=2794882", "title": "Tema Babson", "text": ""}
{"id": "2794884", "revid": "124123", "url": "https://it.wikipedia.org/wiki?curid=2794884", "title": "Battista Guarino", "text": "Biografia.\nFiglio di Guarino Veronese, si laure\u00f2 in retorica all'Universit\u00e0 di Bologna all'et\u00e0 di 21 anni, per poi prendere il posto del padre come insegnante a Ferrara, dopo la sua morte nel 1460. Fu precettore alla corte estense di Ferrara e a quella gonzaghesca di Mantova.\nLa didattica.\nGrande filologo fu sostenitore della cultura e della lingua greca convinto che la nuova cultura rinascimentale dovesse conciliare lettere e scienze e che il centro dell'insegnamento dovessero essere le nuove scuole sorte nelle corti e nelle cancellerie. Nel 1420 Guarino tenne scuola pubblica per incarico del comune di Verona e insegn\u00f2 anche privatamente per scolari forestieri o cittadini. Gli studenti pi\u00f9 bravi divenivano suoi collaboratori per la conduzione della scuola che prevedeva anche un'intensa attivit\u00e0 fisica bastata su esercizi ginnici, passeggiate, nuoto, caccia, danza. I programmi di studio per i tre gradi (elementare, grammaticale e retorico) erano congegnati secondo un piano di difficolt\u00e0 graduali: mano a mano che procedeva la specializzazione linguistica si andava dai testi pi\u00f9 semplici fino a quelli massimi di Platone e Aristotele. \nLa scuola di Guarino era meritevolmente aperta non solo ai discendenti delle grandi famiglie ma anche agli studenti di condizioni modeste che spesso diventavano essi stessi maestri o pubblici funzionari o avviati alla carriera ecclesiastica. Mentre l\u2019Universit\u00e0 si cur\u00f2 della formazione di specialisti quali medici, giuristi, teologi, la scuola di Guarino istitu\u00ec i fondamenti di ogni futura specializzazione curando la comune umanit\u00e0, con l'esercizio fisico e con lo studio delle lingue antiche e delle grandi opere pagane di scienza e di pensiero, mettendo cos\u00ec da parte ogni pregiudizio religioso. .\nOpere.\nNel 1459 scrisse una raccolta dei metodi e degli ideali didattici del padre di famiglia chiamata \"De ordine docendi et studendi\", dove indicava come materie adatte all'istruzione dei rampolli delle famiglie principesche il greco e il latino, da insegnarsi simultaneamente; erano da evitare le punizioni corporali ed era consigliata la motivazione degli allievi instaurando un clima di mutua competizione tra essi. Raccomandava inoltre di dedicarsi alla lettura a voce alta, spaziando su argomenti quali la storia, la geografia, la filosofia e l'etica, nonch\u00e9 la letteratura, soprattutto classica.\nGuarino scrisse anche il \"Sermone del cane e del cavallo\" un dialogo fittizio tra lui e il cortigiano Teofilo Calcagnini su come allevare cani e cavalli. L'opera \u00e8 apprezzabile per la sua originalit\u00e0 nel mettere assieme un testo enciclopedico, un trattato di caccia e un manuale di veterinaria."}
{"id": "2794886", "revid": "36426", "url": "https://it.wikipedia.org/wiki?curid=2794886", "title": "Paride Ceresara", "text": ""}
{"id": "2794887", "revid": "143439", "url": "https://it.wikipedia.org/wiki?curid=2794887", "title": "Romance and cigarettes", "text": ""}
{"id": "2794888", "revid": "1543377", "url": "https://it.wikipedia.org/wiki?curid=2794888", "title": "Union (Contea di Adams, Pennsylvania)", "text": "Union \u00e8 una township degli Stati Uniti d'America, nella Contea di Adams, Pennsylvania. Secondo il censimento del 2000 la popolazione \u00e8 di abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (%)."}
{"id": "2794890", "revid": "37056", "url": "https://it.wikipedia.org/wiki?curid=2794890", "title": "Albania Caucasica", "text": ""}
{"id": "2794893", "revid": "1543377", "url": "https://it.wikipedia.org/wiki?curid=2794893", "title": "Clannad (videogioco)", "text": " \u00e8 una visual novel giapponese sviluppata da Key e pubblicata il 28 aprile 2004 per Microsoft Windows. A differenza dei due titoli precedenti di Key, \"Kanon\" ed \"Air\", pubblicati prima come giochi per adulti e poi censurati e riadattati per un pubblico pi\u00f9 giovane, \"Clannad\" \u00e8 stato concepito direttamente come un gioco rivolto a tutte le et\u00e0. Oltre ai port per le console PlayStation 2, PlayStation Portable, Xbox 360, PlayStation 3 e PlayStation Vita, la versione \"Full Voice\" del gioco, tradotta in inglese per un'edizione internazionale, \u00e8 stata pubblicata su Steam da Sekai Project il 23 novembre 2015.\nLa prima parte della storia, \"School Life\", ruota attorno a Tomoya Okazaki, un delinquente delle superiori che incontra diverse persone durante il suo ultimo anno di liceo, tra cui cinque ragazze che verranno aiutate da lui a risolvere i loro problemi. La seconda parte, chiamata \"After Story\", segue invece la sua vita da adulto dopo aver conseguito il diploma. Il gameplay di \"Clannad\" si basa su una struttura ramificata che offre al giocatore l'opportunit\u00e0 di scegliere tra vari percorsi d'interazione (\"routes\"), incentrati su una delle cinque ragazze o su altri personaggi incontrati nel corso della storia.\nLa versione per PC \u00e8 stata il gioco \"bish\u014djo\" pi\u00f9 venduto in Giappone al momento della sua pubblicazione, e anche successivamente si \u00e8 mantenuta tra i primi cinquanta titoli di maggior successo registrati nelle classifiche nazionali delle vendite. Uno spin-off per adulti, intitolato \"\" e pubblicato da Key nel novembre 2005, \u00e8 stato dedicato a una delle cinque eroine, Tomoyo Sakagami.\n\"Clannad\" ha anche ispirato altri media, realizzati nel corso degli anni seguenti all'uscita del videogioco. Oltre ad antologie, light novel, artbook, drama-CD e album, quattro adattamenti manga sono stati serializzati rispettivamente da ASCII Media Works, Flex Comix, Fujimi Shob\u014d e Jive. Un film d'animazione, prodotto da Toei Animation, \u00e8 uscito nelle sale cinematografiche giapponesi il 15 settembre 2007, mentre tra il 2007 e il 2009 lo studio d'animazione Kyoto Animation ha realizzato due serie televisive anime, accompagnate da due episodi OAV.\nTrama.\nAmbientazione e temi.\nLa prima parte della storia \u00e8 ambientata principalmente nel liceo privato Hikarizaka, una scuola fittizia situata in Giappone. Al di fuori di essa, tra i luoghi frequentati vi sono la panetteria dei genitori di Nagisa e il dormitorio dove vive il miglior amico di Tomoya, Youhei Sunohara. Nel corso dell'intera storia, vengono mostrati piccoli scorci di un mondo immaginario e illusorio dall'aspetto desolato che proviene dai sogni di Tomoya; in tale mondo vive una giovane ragazza, che per alleviare la solitudine costruisce un corpo meccanico con dei rottami, attraverso cui il giocatore pu\u00f2 interagire con lei. L'altra met\u00e0 del gioco \u00e8 ambientata al di fuori dell'ambiente scolastico, ossia nel mondo degli adulti.\nTra le tematiche che si possono individuare nel corso della storia, la pi\u00f9 importante \u00e8 quella che delinea il valore della famiglia. Il titolo stesso della serie fu scelto dallo sceneggiatore Jun Maeda per via della sua erronea convinzione che il nome del gruppo musicale Clannad significasse in irlandese \"clan\" o \"famiglia\". Dei sei personaggi principali, Tomoya, Nagisa e Kotomi non hanno fratelli, ma i loro genitori ricoprono ruoli importanti nelle linee narrative del gioco. Le sorelle di Fuko e Kyou appaiono come personaggi secondari al loro fianco, e anche il fratello di Tomoyo assume nella sua storia un certo peso.\nIn particolare la storia di Nagisa fu scritta per introdurre una \"famiglia perfetta\", la cui coscienza mentale fosse al centro dell'attenzione, e sia lei sia Tomoya furono ideati in maniera tale da evidenziarne la \"crescita verso l'et\u00e0 adulta\". Sempre nella storia di Nagisa il motivo della famiglia \u00e8 rafforzato sia dall'unit\u00e0 del club di teatro, sia dalle frequenti apparizioni de , un gruppo immaginario di mascotte per bambini di cui l'eroina \u00e8 una grande appassionata.\nStoria.\nTomoya Okazaki, studente all'ultimo anno di liceo, con il suo atteggiamento all'apparenza distaccato e indolente, viene considerato da molti un pessimo elemento a causa della sua pigrizia e del suo carattere a volte ribelle. Sar\u00e0 l'incontro con la piccola, dolce e fragile Nagisa Furukawa a cambiare totalmente la sua vita e, in una sorta di gioco degli opposti, tra i due si instaurer\u00e0 un profondo rapporto d'amicizia. Il filo conduttore della storia si identifica con il sogno di Nagisa di partecipare a una rappresentazione teatrale, ma quando tutto sembrer\u00e0 perso a causa della mancanza di membri del club di teatro, sar\u00e0 Tomoya a spronare e ad aiutare Nagisa nell'attivit\u00e0 di reclutamento. Tra mille peripezie e con l'aiuto dei loro amici e dei genitori di Nagisa, i due riusciranno, infine, a ricostituire il tanto agognato club di teatro. La rappresentazione teatrale, basata su un soggetto originale di Nagisa e tratta da uno spettacolo da lei visto quando era ancora piccola, \u00e8 un successo e a fine esibizione Tomoya, ormai trasferitosi a casa di Nagisa sotto suo invito ed innamoratosi segretamente di lei, le si dichiara, dando inizio alla loro storia d'amore.\n\"After Story\" riprende poche settimane dopo la rappresentazione teatrale. Tra partite di baseball, favori ad amici e duro lavoro, si conclude l'ultimo anno di liceo per Tomoya. Nagisa, tuttavia, a causa di un peggioramento della sua salute (precaria sin da quando era piccola), \u00e8 costretta ad assentarsi per numerosi giorni da scuola e a rinunciare alla presidenza del club di teatro. Per via del gran numero di assenze per malattia, la giovane perde anche un anno di scuola. Mentre Nagisa, a inizio semestre, ripete l'ultimo anno, Tomoya si dedica a lavori occasionali, aiutando i genitori di Nagisa, Akio e Sanae, nella gestione della panetteria Furukawa. Il rapporto tra Nagisa e Tomoya diviene sempre pi\u00f9 intimo e denso, finch\u00e9 lui, dopo essere stato assunto da un'azienda come elettricista, le chiede la mano. Dal loro matrimonio derivano grandi felicit\u00e0, dubbi sul futuro e dolori, che Tomoya, nell'ultima parte della storia, sar\u00e0 costretto ad affrontare senza di lei.\nModalit\u00e0 di gioco.\n\"Clannad\" \u00e8 una visual novel drammatica e sentimentale in cui il giocatore interpreta Tomoya, il protagonista delle vicende. La maggior parte del gameplay si basa sulla lettura dei dialoghi e della narrazione, la cui storia \u00e8 caratterizzata da una struttura ramificata che conduce a pi\u00f9 finali: in base alle decisioni prese dal giocatore in alcuni punti, la trama proseguir\u00e0 in una direzione specifica.\nEsistono sei linee narrative principali, di cui cinque gi\u00e0 disponibili all'inizio. Una volta giunti ai punti di decisione, al giocatore viene data l'opportunit\u00e0 di scegliere tra un numero limitato di opzioni, durante cui lo scorrimento del testo va in pausa fino a quando non viene fatta una scelta. Per completare la lettura delle linee narrative, \u00e8 necessario rigiocare alcune scene prendendo decisioni differenti. Oltre ad alcune funzioni supplementari come quelle di avanzamento rapido e automatico dei testi, nel menu dell'edizione internazionale del gioco si ha anche accesso a un'enciclopedia intitolata Dangopedia che riporta le note di traduzione.\nAl primo avvio del gioco, gli scenari di tutte e cinque le eroine, compresi alcuni scenari minori, risultano disponibili nella prima parte della storia chiamata \"School Life\". Quando il giocatore ne completa uno, come premio riceve una \"sfera di luce\": una volta raccoltene otto, si sblocca la seconda parte della storia denominata \"After Story\". Per finire il gioco e ottenere il cosiddetto \"finale vero\", \u00e8 necessario raccogliere in totale tredici sfere, di cui una scompare nel corso di \"School Life\" e riappare in \"After Story\". Originariamente le sfere dovevano essere oggetti utilizzabili dal giocatore durante il gameplay, ma siccome ci\u00f2 avrebbe aumentato la complessit\u00e0 del gioco e rischiato di distogliere l'attenzione dalla storia, gli sviluppatori decisero di semplificarne la funzione affinch\u00e9 non risultassero a volte inopportune.\nPersonaggi.\nLa storia \u00e8 narrata dal punto di vista di Tomoya Okazaki. Etichettato come un delinquente, Tomoya esprime subito tutto il rancore che porta nei confronti della citt\u00e0 in cui vive e dove sono ambientate le sue vicende. \u00c8 molto schietto nel rivolgersi agli altri e talvolta fa affermazioni senza pensarci, risultando involontariamente troppo brusco e irrispettoso dei sentimenti altrui. Nonostante questa sua caratteristica, Tomoya \u00e8 molto leale agli amici e dedica tanto tempo ad aiutare coloro che sono in difficolt\u00e0 e hanno bisogno di sostegno. In generale, ha una personalit\u00e0 altruista e non chiede mai nulla in cambio dell'aiuto offerto agli altri.\nLa prima eroina incontrata da Tomoya \u00e8 Nagisa Furukawa, una ragazza gentile e pacata dalla scarsa autostima e fiducia in s\u00e9, che ha l'abitudine di mormorare i nomi dei cibi preferiti che ha intenzione di mangiare per acquistare motivazione. Kyou Fujibayashi, al contrario, \u00e8 una ragazza aggressiva e scurrile, nota per essere una brava cuoca tra i suoi amici e in famiglia. Quando si arrabbia, lancia un dizionario che porta spesso con s\u00e9 contro coloro che scatenano le sue ire, ma nonostante ci\u00f2 dimostra di avere un lato pi\u00f9 pacato, specialmente insieme alla sorella gemella minore Ryou.\nNella biblioteca della scuola Tomoya incontra anche Kotomi Ichinose, una ragazza genio classificatasi tra i dieci migliori studenti nei risultati degli esami standard a livello nazionale, che essendo per\u00f2 dotata di scarse capacit\u00e0 sociali, rende difficile agli altri comunicare con lei. Come quarta eroina vi \u00e8 poi Tomoyo Sakagami, una studentessa del secondo anno, molto brava nel combattimento, che aspira a diventare presidente del consiglio studentesco. Tomoyo \u00e8 la protagonista dello spin-off \"Tomoyo After: It's a Wonderful Life\". Quinta e ultima eroina \u00e8 Fuko Ibuki, una studentessa del primo anno che mostra un atteggiamento distaccato nei confronti degli altri e che, prima dell'incontro con Tomoya, passava sempre il tempo da sola, intagliando con un piccolo coltello diverse stelle marine in legno da donare alle persone come invito al matrimonio della sorella. Fuko \u00e8 estremamente affascinata dalle cose che luccicano come le stelle, e quando le vede finisce in uno stato di euforia tale da rimanere isolata per qualche istante dalla realt\u00e0 che la circonda.\nSviluppo.\nIl ruolo di produttore esecutivo fu assegnato a Takahiro Baba di VisualArt's, l'azienda che controlla Key. La progettazione del gioco fu diretta da Jun Maeda, che si occup\u00f2 della stesura della maggior parte degli scenari e fu uno dei tre sceneggiatori assieme a Kai e Y\u016bichi Suzumoto. Ad assisterlo vi fu T\u014dya Okano, mentre Itaru Hinoue si prese carico della direzione artistica e partecip\u00f2 allo sviluppo del character design. Miracle Mikipon, Mochisuke, Na-Ga e Shinory lavorarono sulla computer grafica, affiancati da Torino che forn\u00ec le immagini di sfondo. La colonna sonora \u00e8 stata composta da Maeda, Shinji Orito e Magome Togoshi.\nDurante lo sviluppo della seconda visual novel di Key, \"Air\", Maeda ebbe l'impressione di poter scrivere la storia del gioco esattamente come voleva, ma pi\u00f9 tardi scopr\u00ec che era risultata difficile da capire e sperimentare per molti giocatori. Per questo motivo, Maeda ritenne che il successivo lavoro di Key, \"Clannad\", avesse dovuto essere pi\u00f9 facile da giocare, e dopo aver dato inizio ai lavori di progettazione subito dopo il completamento di \"Air\", cerc\u00f2 di fare in modo che il gioco fosse anche divertente. Sin dall'inizio, Maeda volle scrivere qualcosa di diverso da \"Air\", concentrandosi in particolar modo sulla stesura di una profonda connessione tra le \"persone e la citt\u00e0\" e l'\"umanit\u00e0\". Il risultato, per\u00f2, super\u00f2 le sue stesse aspettative, tanto che successivamente egli compar\u00f2 la scrittura degli scenari di \"Clannad\" a un \"muro impossibile da scalare una seconda volta\". Durante la produzione, l'intera storia sal\u00ec infatti a un livello che Maeda non si sarebbe mai immaginato, e Suzumoto not\u00f2 che la lunghezza totale originariamente prevista fu superata del doppio. Suzumoto attribu\u00ec ci\u00f2 all'espansione dello scenario base, che caus\u00f2 di conseguenza un ingrandimento a catena anche degli scenari successivi.\nAlcune preoccupazioni riguardo allo sviluppo di \"Clannad\" furono simili a quelle di \"Air\". Quando la sceneggiatura della linea narrativa di Nagisa fu scritta, si discusse sulla sua eccessiva lunghezza e si not\u00f2 che in quel modo si attribuiva troppa importanza all'eroina principale. La preoccupazione maggiore fu quella di produrre nuovamente un gioco la cui unica storia importante fosse quella della protagonista, come accaduto con Misuzu Kamio in \"Air\". Baba sugger\u00ec di ridurre le differenze tra le linee narrative delle singole eroine, ma Maeda ritenne che lo sviluppo di storie cos\u00ec diverse tra di loro non avrebbe pesato negativamente sulla valutazione del gioco e che il risultato sarebbe stato comunque buono. Malgrado ci\u00f2, Maeda non nascose una certa preoccupazione per \"After Story\", che essendo principalmente incentrato su Nagisa, secondo lui avrebbe eclissato il resto della storia del gioco. Per impedire ci\u00f2, Maeda si concentr\u00f2 sul rendere la parte iniziale, \"School Life\", altrettanto piacevole con l'aggiunta di elementi che ne prolungassero la durata e ne rafforzassero le emozioni. In generale \"Clannad\", secondo Y\u016bto Tonokawa, \u00e8 il secondo lavoro pi\u00f9 lungo di Key, superato solo da \"Little Busters! Ecstasy\" di circa 4000 parole.\nDistribuzione.\nNel 2001 Key annunci\u00f2 che l'uscita di \"Clannad\" era stata fissata per l'anno seguente, ma dopo diversi rimandi il gioco fu pubblicato in edizione limitata, giocabile su PC con sistema operativo Windows tramite DVD, il 28 aprile 2004. La pubblicazione fu accompagnata da un album intitolato \"Mabinogi\", contenente la colonna sonora del videogioco in versione remixata. L'edizione regolare fu invece pubblicata il 6 agosto 2004 sempre per PC con sistema operativo Windows. Anche se \"Clannad\" originariamente non doveva contenere dialoghi doppiati, Key pubblic\u00f2 il 29 febbraio 2008 una versione per Windows, denominata \"Clannad Full Voice\", fornita del doppiaggio completo, ad eccezione del protagonista Tomoya impersonato dal giocatore. Tra le novit\u00e0, vi furono anche nuove immagini in computer grafica e un aggiornamento che rese il gioco compatibile con Windows Vista. \"Full Voice\" fu poi incluso da Key sotto il nome di \"Clannad\" il 31 luglio 2009 nella raccolta \"Key 10th Memorial Box\", contenente altre cinque visual novel sviluppate dall'azienda. Una versione aggiornata compatibile con Windows 7, intitolata \"Clannad Memorial Edition\", fu pubblicata il 28 maggio 2010.\nUn'edizione internazionale di \"Clannad Full Voice\" fu pubblicata per Windows il 23 novembre 2015 in inglese da Sekai Project su Steam. La pubblicazione fu annunciata durante il Japan Expo 2014 e nel novembre 2014 Sekai Project apr\u00ec una campagna di raccolta fondi sul sito Kickstarter per ottenere i soldi necessari per sviluppare la traduzione completa del gioco. Dopo meno di 24 ore dal lancio, il progetto raccolse 140\u00a0000 dollari. Al raggiungimento della quota dei 320\u00a0000 dollari richiesti, Sekai Project annunci\u00f2 al pubblico che sarebbe stato tradotto e pubblicato anche \"Hikari mimamoru sakamichi de\" per Windows. Al termine della campagna su Kickstarter la cifra totale raccolta fu di 541\u00a0161 dollari.\nUn primo port del gioco fu pubblicato per PlayStation 2 il 23 febbraio 2006 da Interchannel. La versione fu poi riproposta con la denominazione di \"Best\" il 30 luglio 2009 e inclusa lo stesso giorno, assieme alle edizioni per PS2 dei titoli \"Kanon\" ed \"Air\", nel pacchetto \"Key 3-Part Work Premium Box\". Una versione per Xbox 360 e una per PlayStation 3 furono pubblicate da Prototype rispettivamente il 28 agosto 2008 e il 21 aprile 2011. Una versione scaricabile sempre per PS3 fu resa disponibile sul PlayStation Store il 14 febbraio 2013.\nUna versione prodotta da NTT DoCoMo, compatibile con i telefoni cellulari FOMA, fu pubblicata da Prototype tramite VisualArt's Motto nel corso del secondo semestre del 2007. Una versione per Android fu resa disponibile il 18 settembre 2012, mentre una versione per telefoni SoftBank 3G e una per PlayStation Portable, contenente gli extra di \"Full Voice\", furono pubblicate sempre da Prototype rispettivamente nel gennaio e maggio 2008. Le edizioni limitate delle versioni per PSP e Xbox 360 furono vendute insieme all'edizione \"digest\" di una delle serie di drama-CD, in cui furono registrate cinque storie non legate tra di loro; il CD venduto per la versione PSP \u00e8 diverso da quello venduto per l'edizione Xbox 360. Prototype ha anche pubblicato un port del gioco per PlayStation Vita il 14 agosto 2014 in occasione del decimo anniversario dell'uscita del gioco per Windows.\nMedia derivati.\nLibri e pubblicazioni.\nUn libro di 39 pagine, intitolato \"pre-Clannad\", \u00e8 stato pubblicato da SB Creative il 15 aprile 2004. L'opera contiene immagini estrapolate dalla visual novel e brevi descrizioni dei personaggi, insieme a schizzi di produzione e disegni preparatori. Un visual fan book di 160 pagine \u00e8 stato messo in vendita da Enterbrain il 12 ottobre 2004; in esso sono presenti spiegazioni dettagliate sulla storia, immagini in computer grafica, le partiture delle sigle di apertura e chiusura e varie interviste realizzate dai creatori. Verso la fine del libro sono state anche incluse illustrazioni originali dei personaggi di \"Clannad\" a cura di vari artisti, tre capitoli aggiuntivi di \"Official Another Story\" e schizzi di produzione.\nUna serie di quattordici storie brevi illustrate, che ampliano la storia di \"Clannad\", \u00e8 stata serializzata sulla rivista \"Dengeki G's Magazine\" di ASCII Media Works tra i numeri di settembre 2004 e ottobre 2005. Intitolata , la serie \u00e8 una light novel pubblicata a puntate, che consiste in tredici capitoli regolari pi\u00f9 un capitolo extra. Le storie sono state scritte dallo staff di Key e sono accompagnate da alcune illustrazioni realizzate dall'artista giapponese GotoP. Un volume di 103 pagine, contenente i quattordici capitoli e altre due storie originali, \u00e8 poi stato pubblicato il 25 novembre 2005.\n\"Hikari mimamoru sakamichi de\" \u00e8 stato ripubblicato tramite VisualArt's Motto a partire da gennaio 2008 per telefoni cellulari SoftBank 3G e FOMA. Un capitolo \u00e8 stato reso disponibile settimanalmente insieme alle pubblicazioni per SoftBank 3G a distanza di tre settimane dalla versione per telefoni FOMA. Successivamente, la raccolta di storie brevi \u00e8 stata pubblicata da Prototype anche per PSP in due volumi, ciascuno contenente otto capitoli e i disegni di GotoP. Il primo volume \u00e8 stato messo in vendita il 3 giugno 2010, mentre il secondo il 15 luglio 2010; la nuova versione \u00e8 stata descritta dagli sviluppatori come una \"visual sound novel\". Il 6 luglio 2011 \"Hikari mimamoru sakamichi de\" \u00e8 diventato un contenuto scaricabile per la versione di \"Clannad\" per PS3. Due volumi di un'edizione per dispositivi Android, invece, sono stati pubblicati rispettivamente il 30 novembre 2011 e l'11 aprile 2012.\nDue antologie sui personaggi dei romanzi di \"Clannad\" sono state scritte da diversi autori e pubblicate da Jive a settembre e dicembre 2004. Tre volumi di una serie di antologie di storie brevi, scritta da Hiro Akizuki e Mutsuki Misaki e intitolata , sono stati messi in vendita da Harvest tra dicembre 2008 e novembre 2009. Altri tre volumi di una serie di raccolte di storie brevi dal titolo \"Clannad SSS\", scritta da diversi autori, sono stati pubblicati sempre da Harvest tra luglio e settembre 2009. Harvest ha poi curato una serie di romanzi dal titolo \"Clannad Mystery File\" a partire da agosto 2010 e un romanzo intitolato \"Clannad: Magic Hour\", uscito nel dicembre 2010.\nManga.\nUn primo manga a cura di Juri Misaki, intitolato \"Clannad Official Comic\", \u00e8 stato serializzato sulla rivista \"Comic Rush\" di Jive tra il numero di maggio 2005 e quello di aprile 2009. I vari capitoli sono stati raccolti in otto volumi \"tank\u014dbon\", pubblicati tra il 7 novembre 2005 e il 7 marzo 2009. Un secondo manga di Rino Fujii, intitolato \"Official Another Story Clannad: hikari mimamoru sakamichi de\" e basato sull'omonima raccolta di storie brevi, \u00e8 stato serializzato tra il 21 giugno 2007 e il 21 agosto 2008 sulla rivista \"Comi Digi +\" di Flex Comix. Composto da undici capitoli, \u00e8 stato raccolto in due volumi \"tank\u014dbon\", di cui il primo \u00e8 stato pubblicato da SB Creative il 20 febbraio 2008 sia in edizione regolare sia limitata; per commemorarne l'uscita nei negozi, una sessione di autografi con Fujii si \u00e8 tenuta il 2 marzo 2008 presso Gamers a Nagoya. Il secondo e ultimo volume, uscito sempre in edizione regolare e limitata, \u00e8 stato pubblicato il 22 dicembre 2008.\nUn terzo manga di \"Clannad\", disegnato da Shaa, \u00e8 stato serializzato sul \"Dengeki G's Magazine\" di ASCII Media Works dal numero di agosto 2007 a quello di luglio 2009, proseguendo poi sulla rivista \"Dengeki G's Festival! Comic\" dello stesso editore dal 26 ottobre 2009 al 28 aprile 2014. Cinque volumi della serie sono stati pubblicati sotto l'etichetta Dengeki Comics tra il 27 febbraio 2008 e il 26 luglio 2014. Un quarto manga, intitolato \"Clannad: Tomoyo Dearest\" e disegnato da Yukiko Sumiyoshi, \u00e8 stato serializzato dal 20 febbraio al 20 agosto 2008 sulla rivista \"Dragon Age Pure\" di Fujimi Shobo. La storia \u00e8 incentrata su Tomoyo e sulle sue vicende narrate nella visual novel originale. I vari capitoli sono stati raccolti in un unico volume, pubblicato il 7 ottobre 2008.\nAlcune antologie di manga sono state prodotte da diverse case editrici e disegnate da vari artisti nipponici. Una prima serie di cinque volumi, intitolata \"Clannad\", \u00e8 stata pubblicata da Ohzora Publishing, sotto l'etichetta Twin Heart Comics, tra giugno 2004 e aprile 2005. Un volume dal titolo \"Clannad Comic Anthology: Another Symphony\" \u00e8 stato curato da Jive e messo in vendita il 25 gennaio 2005. Un'altra serie a cura di Ichijinsha \u00e8 stata edita sotto l'etichetta DNA Media Comics in due volumi, pi\u00f9 un terzo speciale, tra il 25 giugno 2004 e il 25 dicembre 2007. Un'ultima serie, contenente \"yonkoma\" editi da Enterbrain e intitolata \"Magi-Cu 4-koma Clannad\", \u00e8 stata pubblicata in dieci volumi sotto l'etichetta MC Comics tra il 25 febbraio 2008 e il 26 agosto 2009.\nDrama-CD.\nUna prima serie di cinque drama-CD di \"Clannad\", ciascuno incentrato su una delle eroine presenti nella storia, \u00e8 stata pubblicata da Frontier Works tra il 25 aprile e il 24 agosto 2007. Una seconda serie, prodotta da Prototype, conta invece quattro CD, messi in vendita tra il 25 luglio e il 24 ottobre dello stesso anno. Ogni CD \u00e8 basato sulle storie di \"Official Another Story Clannad: hikari mimamoru sakamichi de\"; l'artista GotoP, autore delle illustrazioni originali, ne ha curato i disegni delle copertine. I CD, accompagnati da testi e immagini, sono diventati poi contenuti scaricabili su Xbox Live e PlayStation Store, ottenibili giocando rispettivamente alle versioni di \"Clannad\" per Xbox 360 e PS3.\nFilm.\nUn film d'animazione basato su \"Clannad\", annunciato da Toei Animation al Tokyo Anime Fair, \u00e8 stato curato dallo stesso staff che si \u00e8 occupato della prima serie televisiva di \"Kanon\" e del film di \"Air\". Il lungometraggio, diretto da Osamu Dezaki e scritto da Makoto Nakamura, \u00e8 stato proiettato nei cinema giapponesi a partire dal 15 settembre 2007. La storia ripercorre l'intera visual novel dal punto di vista di Nagisa Furukawa, la quale diventa protagonista vera e propria delle vicende narrate. Il film \u00e8 stato distribuito in Giappone per il mercato home video a partire dal 7 marzo 2008 in tre edizioni DVD: regolare, speciale e da collezionista. In America del Nord i diritti sono stati acquistati da Sentai Filmworks.\nAnime.\nIl 15 marzo 2007 la rete televisiva nipponica BS-i annunci\u00f2 la produzione di un adattamento anime di \"Clannad\" con un teaser trailer di 30 secondi, trasmesso al termine dell'episodio finale della seconda serie anime di \"Kanon\". Sotto la supervisione e la direzione generale di Maeda, la serie fu prodotta da Kyoto Animation e diretta da Tatsuya Ishihara, al tempo gi\u00e0 regista degli anime di \"Air\" e \"Kanon\". Trasmesso dal 4 ottobre 2007 al 27 marzo 2008, l'anime consist\u00e9 in 23 episodi contro i 24 inizialmente previsti, di cui il primo fu presentato in anteprima l'11 agosto 2007 presso il festival Anime Festa di TBS, quando fu annunciato anche l'orario di trasmissione della serie. L'edizione home video giapponese \u00e8 stata pubblicata tra il 19 dicembre 2007 e il 16 luglio 2008 da Pony Canyon in otto volumi DVD, ciascuno contenente tre episodi. Dei 24 episodi pianificati, il ventitreesimo \u00e8 stato trasmesso sempre in televisione come extra, mentre il ventiquattresimo \u00e8 diventato un OAV incluso nell'ultimo volume DVD della serie. L'episodio OAV, presentato in anteprima il 31 maggio 2008 a un pubblico di quattrocento persone scelte tramite una campagna di cartoline distribuite via e-mail, \u00e8 ambientato nell'universo parallelo della visual novel in cui Tomoya e Tomoyo formano una coppia. Un'edizione BD della serie \u00e8 stata pubblicata in un unico cofanetto il 30 aprile 2010.\nA fine ventitreesimo episodio della prima serie anime di \"Clannad\", un altro teaser trailer di 15 secondi annunci\u00f2 la produzione di una seconda stagione, intitolata \"Clannad After Story\". La nuova serie fu animata ancora dallo studio Kyoto Animation, che adatt\u00f2 la seconda parte della visual novel in altri 24 episodi. Lo staff e il cast furono gli stessi della prima stagione, e la serie and\u00f2 in onda in Giappone dal 2 ottobre 2008 al 26 marzo 2009. Dei 24 episodi prodotti, il ventitreesimo \u00e8 considerato un extra, mentre il ventiquattresimo riassume gli eventi principali della serie. Otto volumi DVD sono stati pubblicati per il mercato home video nipponico tra il 3 dicembre 2008 e il 1\u00ba luglio 2009; l'ultimo contiene un altro OAV, anch'esso mostrato in anteprima il 24 maggio 2009 a un numero limitato di persone, che vede Tomoya e Kyou uscire insieme in un altro universo parallelo. Un cofanetto BD di \"After Story\" \u00e8 stato pubblicato il 20 aprile 2011 in Giappone con i sottotitoli in inglese. I diritti di entrambe le serie sono stati acquistati in America del Nord da Sentai Filmworks, in Germania da Filmconfect, in Australia e Nuova Zelanda da Siren Visual, in Irlanda e Regno Unito da Madman Entertainment e in Taiwan da Proware Multimedia International, mentre nelle Filippine la prima stagione \u00e8 stata trasmessa su TV5.\nWeb radio.\nUna trasmissione radiofonica di cinquantadue episodi, intitolata , \u00e8 andata in onda sulla web radio, ospitata da Onsen e Animate TV, dal 5 ottobre 2007 al 3 ottobre 2008. Lo spettacolo \u00e8 stato condotto dalle doppiatrici Mai Nakahara (Nagisa) e Kikuko Inoue (Sanae), le quali hanno presentato numerosi ospiti e loro colleghi come Ry\u014d Hirohashi (Kyou), Atsuko Enomoto (Yukine), Akemi Kanda (Ryou), Y\u016bichi Nakamura (Tomoya) e Daisuke Sakaguchi (Youhei). I vari episodi dello show sono stati poi pubblicati in quattro raccolte di CD tra il 18 giugno 2008 e il 18 febbraio 2009.\nUn secondo programma radiofonico di ventisei episodi, creato in occasione dell'anime \"Clannad After Story\" e intitolato , \u00e8 stato trasmesso tra il 10 ottobre 2008 e il 10 aprile 2009. Lo spettacolo, sempre prodotto da Onsen e Animate TV, ha visto l'aggiunta di un terzo conduttore: il doppiatore di Akio Furukawa, Ry\u014dtar\u014d Okiayu. Due raccolte da due dischi l'una, contenenti l'intera serie, sono stati pubblicati rispettivamente il 18 febbraio e il 29 maggio 2009.\nApparizioni in altri media.\nTra marzo e giugno 2008 i due MMOG \"Hiten Online\" e \"Holy Beast Online\" di Gamania Entertainment offrirono sia costumi indossabili dai personaggi basati sulle uniformi invernali di Hikarizaka, sia il maialino di Kyou Fujibayashi come animaletto da compagnia; oltre a ci\u00f2 gli utenti di entrambi i giochi poterono vincere oggetti reali e digitali sempre a tema \"Clannad\". A settembre 2008 fu pubblicata la visual novel di ASCII Media Works e Vridge \"Nogizaka Haruka no himitsu: cosplay hajimemashita\", in cui i personaggi della serie Haruka Nogizaka, Mika Nogizaka e Shiina Amamiya possono fare il cosplay rispettivamente di Kotomi Ichinose, Nagisa Furukawa e Tomoyo Sakagami e cambiare doppiatrice nella loro. Visitando vari luoghi in tali cosplay, si sbloccano anche esclusive immagini in computer grafica, come quella di Nagisa che mangia dango. A ottobre 2008 con l'uscita del mondo virtuale \"Ai Space\" di Headlock, i giocatori ottennero la possibilit\u00e0 di vivere e interagire con varie eroine di \"Clannad\" su un'isola riproducente il mondo del gioco.\nColonna sonora.\nLa visual novel adotta tre sigle differenti: una d'apertura e due di chiusura. La prima \u00e8 degli eufonius, mentre le altre due sono e cantate da Riya, di cui l'ultima viene usata per \"After Story\". Cinque album legati al gioco sono stati pubblicati dall'etichetta discografica Key Sounds Label di Key a: dicembre 2003 (\"Sorarado\"), aprile 2004 (\"Mabinogi\"), dicembre 2004 (\"Sorarado Append\" e \"-Memento-\") e dicembre 2005 (\"Piano no mori\"). La colonna sonora ufficiale di \"Clannad\", invece, \u00e8 uscita il 23 agosto 2004.\nUn maxi singolo degli eufonius, intitolato \"Mag Mell (frequency\u21d2e Ver.)\", e un image album di Lia, dal titolo \"Yakusoku\", sono stati pubblicati da Frontier Works, in occasione dell'uscita del film di \"Clannad\", a luglio e agosto 2007. La colonna sonora ufficiale del film, contenente entrambi i singoli, \u00e8 stata messa in vendita il 21 novembre dello stesso anno.\nLe sigle di apertura e chiusura della prima stagione anime, pubblicate il 26 ottobre 2007, sono rispettivamente \"Mag Mell (cuckool mix 2007)\" degli eufonius (remix del brano \"Mag Mell -cockool mix-\" presente nel terzo disco della colonna sonora originale del gioco, che \u00e8 a sua volta un remix della sigla d'apertura \"Mag Mell\") e di Chata, che usa la stessa melodia di \"Chiisa na tenohira\". Le sigle di apertura e chiusura della seconda stagione anime, pubblicate il 14 novembre 2008 in versione normale e il 28 dicembre 2008 in versione remixata, sono invece e \"Torch\" (lett. \"Torcia\"), entrambe interpretate da Lia. Il resto della colonna sonora delle due serie proviene in gran parte dalle tracce gi\u00e0 usate nella visual novel.\nAccoglienza.\nCritica.\nSul numero di ottobre 2007 della rivista \"Dengeki G's Magazine\", i risultati di un sondaggio sui cinquanta migliori giochi \"bish\u014djo\" videro \"Clannad\" classificarsi al primo posto con 114 voti, su un totale di 249 titoli tra cui scegliere. La versione per PlayStation 2 del 2006 fu recensita dalla rivista giapponese dedicata ai videogiochi \"Famits\u016b\", la quale valut\u00f2 il titolo con un punteggio pari a 26/40. Nel 2008 \"Clannad\" raggiunse la seconda posizione nel sondaggio realizzato da \"Dengeki\" per decretare il gioco pi\u00f9 emozionante di tutti i tempi, mentre nel 2011 ottenne il quarto posto nel sondaggio di \"Famits\u016b\" per stabilire quello pi\u00f9 commovente. Nel 2014 Sony Computer Entertainment condusse un altro sondaggio a cui parteciparono oltre 10000 fan giapponesi, secondo cui \"Clannad\" risult\u00f2 il diciottesimo gioco \"ancora pi\u00f9 commovente di libri e film\".\nRecensendo la versione di \"Clannad\" per Windows, Simone Tagliaferri di Multiplayer.it ha definito il gioco \"una delle migliori visual novel mai realizzate\", lodando la ricchezza dei dialoghi e della narrazione, lo spessore dei vari percorsi d'interazione e la verosimiglianza dei personaggi, a sua detta i migliori mai visti nel panorama dei videogiochi. Andrew Barker di RPGFan ha invece apprezzato sia l'ampio numero di scelte nei dialoghi, che \"ti fanno sentire come se fossi coinvolto nel modo in cui la storia prosegue\", sia i \"tanti momenti genuinamente divertenti\" e le \"scene emozionanti\" di cui \"After Story\" abbonda, ma ha anche criticato il gioco per la scarsit\u00e0 di immagini e alcune parti di \"School Life\" \"meno interessanti\", che il giocatore \u00e8 costretto a giocare per andare avanti. Per quanto riguarda l'anime, Tim Jones del sito THEM Anime Reviews ha descritto la prima stagione come \"il pi\u00f9 dettagliato e realistico adattamento animato di Key fino a oggi\", mentre il recensore Stig H\u00f8gset ha affermato che \"la seconda stagione ha cambiato il concetto di tragedia e dramma in modo notevole nel mondo degli anime. In questa parte della storia il tempo comincia davvero a volare, concedendo grande attenzione al lato emotivo e sentimentale di ogni personaggio\".\nTheron Martin di Anime News Network ha criticato l'eccessiva presenza di elementi moe, ma ha comunque attribuito alla prima serie una bellezza oggettiva \"per un pubblico di fan che apprezza questo genere di cose\". La sua valutazione della seconda serie \u00e8 stata pi\u00f9 positiva. Ha elogiato la seconda met\u00e0 della stagione come \"la parte meglio scritta di \"Clannad\"\", che \"costruisce e trasmette con efficienza il suo fascino emotivo, rafforza il tema centrale della serie (l'importanza della famiglia) e raggiunge l'apice delle animazioni\" e durante cui \"solo il pi\u00f9 cinico appassionato di anime sarebbe in grado di risparmiare anche solo poche lacrime in alcune scene\". Sul sito DVD Talk il recensore Todd Douglass Jr. ha raccomandato caldamente l'anime (specialmente \"After Story\"), affermando che \"\u00c8 affascinante, dolce, divertente, misterioso e tragico al tempo stesso. Pochi anime sono cos\u00ec memorabili, e pochi riescono a essere tanto belli cos\u00ec a lungo\". Conclude dicendo che la narrazione \u00e8 \"sincera\" ed \"eccezionale sotto molti punti di vista\", e che \"pochi show raggiungono livelli come questi\".\nVendite.\nL'edizione limitata di \"Clannad\" per PC si \u00e8 classificata due volte al primo posto nella classifica nazionale giapponese di giochi \"bish\u014djo\" pi\u00f9 venduti. L'edizione regolare ha debuttato al 26\u00ba posto, calando entro il mese successivo alle posizioni 37 e poi 41. Le vendite, stando a quanto riportato da Amazon, ammontano tra entrambe le edizioni a 100\u00a0560 copie nel corso del 2004. \"Clannad Full Voice\" si \u00e8 invece guadagnato il 7\u00ba e il 20\u00ba posto nella classifica dei giochi per PC pi\u00f9 venduti in Giappone rispettivamente a febbraio e marzo 2008. Nel corso della settimana dal 18 al 24 aprile 2011 sono state vendute inoltre 7466 unit\u00e0 della versione per PlayStation 3, che hanno fatto superare le 113\u00a0000 copie vendute alle versioni per console. A fine 2010 le due edizioni per PSP di \"Hikari mimamoru sakamichi de\" hanno registrato la vendita di 28\u00a0984 copie, mentre nel 2015 l'edizione inglese della versione per Windows ha debuttato al terzo posto nella classifica delle vendite di Steam.\nI sedici DVD tratti dalle due serie anime e il film animato hanno ottenuto ottimi risultati in termini di vendite. L'edizione limitata del primo DVD dell'anime si \u00e8 posizionata al terzo posto nella classifica delle versioni home video degli anime nel corso della settimana dal 19 al 25 dicembre 2007. Le edizioni limitate dei DVD di \"Clannad\" dal secondo al quinto volume hanno raggiunto tutte la prima posizione della classifica per DVD venduti nella prima settimana di vendite, mentre il sesto volume del DVD in edizione limitata si \u00e8 classificato quarto per la settimana che va dal 21 al 27 maggio 2008. La settima e l'ottava edizione limitata dei volumi DVD sono entrambe arrivate al primo posto durante la loro prima settimana di vendite, mantenendo la posizione per un'altra settimana ciascuno dei due. L'edizione limitata del terzo DVD si \u00e8 posizionata al sesto posto nella classifica delle edizioni DVD degli anime pi\u00f9 vendute tra dicembre 2007 e novembre 2008. Un box blu-ray di \"Clannad\" si \u00e8 posizionato al terzo posto nella classifica di vendite per la settimana dal 26 aprile al 2 maggio 2010, poi piazzandosi al tredicesimo posto la settimana seguente. L'edizione speciale in DVD del film si \u00e8 classificato al terzo posto durante la prima settimana di vendite e poi al decimo la settimana seguente.\nQuanto a \"Clannad After Story\", entro la prima settimana sul mercato DVD anime, il primo DVD in edizione limitata \u00e8 arrivato al secondo posto con la vendita di 17\u00a0521 unit\u00e0. Dal secondo DVD al quarto, tutte le edizioni limitate hanno raggiunto il primo posto durante la loro prima settimana di vendite, superando le 17\u00a0000 unit\u00e0 ciascuno. Il quinto, il sesto e il settimo DVD in edizione limitata sono arrivati anch'essi al primo posto durante la loro prima settimana di vendite, raggiungendo a testa circa le 14\u00a0000 unit\u00e0. L'ottavo DVD si \u00e8 classificato secondo durante la prima settimana di vendite, vendendo oltre 19\u00a0800 unit\u00e0."}
{"id": "2794909", "revid": "767487", "url": "https://it.wikipedia.org/wiki?curid=2794909", "title": "Paradiso folle", "text": "Paradiso folle (\"Fool's Paradise\") \u00e8 un film muto del 1921 diretto e prodotto da Cecil B. DeMille. La sceneggiatura di Sada Cowan e Beulah Marie Dix si basa su \"Laurels and the Lady\" di Leonard Merrcik, uscito in \"The Man Who Understood Women, and Other Stories\", pubblicato a Londra nel 1908.\nTrama.\nIn una piccola cittadina messicana, Poll si innamora di Arthur che invece ama la danzatrice Rosa. L'uomo diventa cieco e Poll si fa sposare con un trucco, fingendosi Rosa. Quando Arthur riacquista la vista, lascer\u00e0 la moglie per andare a cercare la donna che ama.\nProduzione.\nIl film venne prodotto da Cecil B. DeMille per la Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 23 dicembre 1921 con il numero LP17420.&lt;br&gt;\nDistribuito dalla Famous Players-Lasky Corporation e dalla Paramount Pictures, fu presentato in prima a New York il 9 dicembre 1921. Usc\u00ec poi nelle sale statunitensi il 19 marzo 1922, e in Italia nel 1924.\nData di uscita.\nIMDb\nAlso Known As (AKA)"}
{"id": "2794915", "revid": "1543377", "url": "https://it.wikipedia.org/wiki?curid=2794915", "title": "Bosnia ed Erzegovina ai XXI Giochi olimpici invernali", "text": "La Bosnia ed Erzegovina parteciper\u00e0 ai XXI Giochi olimpici invernali di Vancouver, che si svolgeranno dal 12 al 28 febbraio 2010, con una delegazione di 5 atleti."}
{"id": "2794920", "revid": "13833", "url": "https://it.wikipedia.org/wiki?curid=2794920", "title": "Reuss linea minore", "text": ""}
{"id": "2794922", "revid": "1543377", "url": "https://it.wikipedia.org/wiki?curid=2794922", "title": "Brasile ai XXI Giochi olimpici invernali", "text": "Il Brasile ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 5 atleti."}
{"id": "2794923", "revid": "287204", "url": "https://it.wikipedia.org/wiki?curid=2794923", "title": "SAP Open 2010", "text": "Il SAP Open 2010 \u00e8 stato un torneo di tennis giocato sul cemento indoor. \u00c8 stata la 121\u00aa edizione del SAP Open facente parte dell'ATP World Tour 250 series nell'ambito dell'ATP World Tour 2010. Si \u00e8 giocato all'HP Pavilion di San Jose in California, dall'8 al 14 febbraio 2010.\nPartecipanti.\nAltri partecipanti.\nGiocatori che hanno ricevuto la wildcard nel tabellone principale:\nGiocatori passati dalle qualificazioni:\nCampioni.\nSingolo.\n Fernando Verdasco ha battuto in finale Andy Roddick, 3\u20136, 6\u20134, 6\u20134\nDoppio.\n Mardy Fish / Sam Querrey hanno battuto in finale Benjamin Becker / Leonardo Mayer, 7\u20136(3), 7\u20135"}
{"id": "2794924", "revid": "729019", "url": "https://it.wikipedia.org/wiki?curid=2794924", "title": "Umberto Cappuzzo", "text": "Biografia.\nCombattente della seconda guerra mondiale, tra i ranghi del 66\u00ba Reggimento fanteria \"Trieste\" ha preso parte alla campagna di Libia durante la quale fu fatto prigioniero a El Alamein. Terminata la guerra, con il grado di capitano presta servizio presso il 6\u00ba Reggimento Fanteria, per poi assumere nuovi incarichi allo Stato Maggiore dell'Esercito sino alla promozione al grado di tenente colonnello. Promosso colonnello il 31 dicembre 1967, \u00e8 stato Comandante del 114\u00ba Reggimento Fanteria \u201cMantova\u201d. Nel 1970 ricopre l'incarico di addetto militare per la Difesa a Mosca. Promosso generale di brigata nel 1973, tra i vari incarichi ricoperti fu Capo del IV Reparto dello Stato Maggiore della Difesa e Capo dell'Ufficio del Capo di Stato Maggiore della Difesa. Ricevuto l'avanzamento a generale di divisione il 31 dicembre 1976, resse il comando della Divisione meccanizzata \"Folgore\". Il 5 agosto 1979 fu promosso generale di corpo d'armata. Dal 1\u00ba febbraio 1980 al 13 settembre 1981 \u00e8 stato Comandante generale dell'Arma dei Carabinieri.\nSuccessivamente \u00e8 stato capo di Stato Maggiore dell'Esercito dal 1981 al 1985.\nNel 1987 \u00e8 stato eletto Senatore della Repubblica nella X e nell'XI Legislatura per la Democrazia Cristiana, eletto in Sicilia, fino al 1994. Vice presidente della Commissione Difesa dal 1992 al 1994.\nIl generale Cappuzzo \u00e8 stato Presidente onorario dell'\"Associazione Nazionale Reduci dalla Prigionia, dall'internamento e dalla Guerra di Liberazione e loro familiari\"."}
{"id": "2794927", "revid": "958185", "url": "https://it.wikipedia.org/wiki?curid=2794927", "title": "Oralit\u00e0 e scrittura. Le tecnologie della parola", "text": "Oralit\u00e0 e scrittura. Le tecnologie della parola \u00e8 un saggio dell'antropologo Walter J. Ong che delinea la storia dell'umanit\u00e0 nel suo evolversi dall'oralit\u00e0 alla scrittura attraversando tre tappe o fasi, simili all'analisi di McLuhan: oralit\u00e0 primaria, cultura alfabetica e tipografica, oralit\u00e0 secondaria dei media elettronici."}
{"id": "2794930", "revid": "6923", "url": "https://it.wikipedia.org/wiki?curid=2794930", "title": "David Parsons", "text": "Biografia.\nParsons si avvicin\u00f3 alla musica a diciannove anni, iniziando come batterista nei primi anni sessanta. Nel 1965, dopo aver assistito ad un concerto di Ravi Shankar decise di abbandonare la batteria e dedicarsi allo studio del Sitar. Nel 1974 si trasfer\u00ed in India per approfondire lo studio dello strumento assieme alla maestra Krishna Chakravarty, per poi tornare in Nuova Zelanda a fine 1975 per lavorare presso la National Film Library. A fine anni settanta inizia a comporre, con l'ausilio di un sintetizzatore, brani elettronici fortemente influenzati dalla space music di Klaus Schulze e dalla musica indiana e tibetana. Questi primi brani, inizialmente pubblicati in cassette autoprodotte, sono stati poi raccolti nel 1980 nel mini-album d'esordio \"Sound of the Mother Ship\" prodotto dalla \"Fortuna Records\", piccola etichetta indipendente californiana. L'album di esordio e il successivo \"Tibetan Plateau\" (1982) trovarono un buon riscontro sia di critica che di pubblico presso gli appassionati del genere new age, grazie soprattutto agli originali suoni indo/tibetani che arricchivano le composizioni di Parsons Entrambi gli album sono stati ripubblicati in formato CD nel 1991.\nA met\u00e0 degli anni ottanta la \"Fortuna Records\" fu acquistata dall'etichetta discografica \"Celestial Harmonies\", con la quale Parsons pubblicher\u00e0 il successivo \"Himalaya\" (1989). Nel 1990 Parsons pubblica l'ambizioso doppio album \"Yatra\", che si presenta come un lungo \"documentario sonoro\" sulla vita delle popolazioni indiane e tibetane. Dopo la pubblicazione di \"Dorje Ling\" nel 1992, Parsons decide di abbandonare temporaneamente l'attivit\u00e0 di compositore e dedicarsi a quella di etnomusicologo con lunghi viaggi in Asia e Medio Oriente per la registrazione di una raccolta di 17 album dedicata alla Musica Islamica (\"Music of Islam\" vol 1-17, \"Celestial Harmonies\").\nA fine anni novanta torna a comporre due nuovi album, \"Ngayo Gamelan\" e \"Shaman\", in cui si fanno sentire le nuove influenze mediorentali assimilate durante gli anni di studio della musica islamica. I primi anni del nuovo millennio sono anche il suo periodo pi\u00f9 prolifico con l'uscita di \"Parikrama\" (2000), \"Maitreya: The Future Buddha\" (2002), \"Vajra\" (2004) e \"Inner Places\" (2005), oltre alla prima raccolta \"In Retrospect: 1980-2003\".\nFra il 2008 e il 2010 pubblica la tetralogia di album \"Surya\", \"Earthlight\", \"Jyoti\" e \"Akash\" in cui per la prima volta abbandona completamente gli strumenti tradizionali e compone brani interamente generati con sintetizzatore. I suoi successivi \"Stupa\" (2013) e \"Puja\" (2016), pubblicati dalla \"gterma Records\", proseguono sulla strada tracciata dagli album precedenti."}
{"id": "2794931", "revid": "599013", "url": "https://it.wikipedia.org/wiki?curid=2794931", "title": "Ed Book", "text": ""}
{"id": "2794935", "revid": "729019", "url": "https://it.wikipedia.org/wiki?curid=2794935", "title": "Galasso da Montefeltro", "text": "Biografia.\nCugino di Guido e ghibellino, la sua prima impresa militare risale al 1277, quando a capo degli urbinati attacc\u00f2 e distrusse il borgo di Castel delle Ripe.\nNel 1289 divenne podest\u00e0 di Cesena, fino all'11 giugno, quando fu a capo delle truppe di Arezzo nella battaglia di Campaldino contro Firenze. Al termine del conflitto, fu eletto podest\u00e0 di Arezzo, carica che mantenne fino al 1291, per ristabilire la pace con Citt\u00e0 di Castello, e quella tra guelfi e ghibellini aretini.\nNel 1292 fu eletto podest\u00e0 di Pisa e nominato capitano generale del suo esercito, in guerra contro i fiorentini.\nNel 1294 appoggi\u00f2 il cugino Guido, in guerra contro le milizie di Malatestino Malatesta, per la difesa di Urbino, da poco riconquistata. In seguito, al Malatesta vennero tolte anche Pesaro e Cesena. Di quest'ultima citt\u00e0, Galasso divenne prima capitano nel 1296 e poi due anni dopo fu eletto nuovamente podest\u00e0 dai cittadini. Nello stesso periodo fu anche eletto capitano della lega ghibellina attiva in Romagna.\nA capo dei cesenati, nel 1297 tolse Imola ai bolognesi, e nel maggio del 1298 espugn\u00f2 il castello di Piega, nei pressi di San Leo, dove uccise anche diversi abitanti del luogo. Questo episodio fece scaturire la rivolta degli abitanti di Pietrarubbia, che uccisero diversi membri della famiglia Montefeltro, tra cui un figlio di Galasso e due suoi fratelli.\nIl 23 maggio 1300 insieme al cugino Federico, a Uguccione della Faggiola e Uberto Malatesta, occup\u00f2 Gubbio, ma un mese dopo venne persa contro i perugini guidati da Cante Gabrielli e i pontifici inviati dal cardinale Napoleone Orsini.\nLetteratura.\nLa figura di Galasso da Montefeltro \u00e8 citata da Dante nel canto XXVII dell\"'Inferno\" della Divina Commedia, e in un passo del \"IV trattato\" del Convivio. In entrambe le opere, il poeta-scrittore fiorentino lo ricorda con molta ammirazione, come persona liberale e per niente schiava delle ricchezze, e che volle dominare la sua citt\u00e0 non come signore assoluto, ma come funzionario eletto dal popolo."}
{"id": "2794936", "revid": "281901", "url": "https://it.wikipedia.org/wiki?curid=2794936", "title": "Gnathophis mystax", "text": "Il grongo nasuto (Gnathophis mystax) \u00e8 un pesce osseo di mare appartenente alla famiglia Congridae.\nDistribuzione e habitat.\nSi incontra in tutto il mar Mediterraneo e nell'Oceano Atlantico orientale tra il Portogallo e le Canarie.\nPopola fondi fangosi profondi dei piani circalitorale e batiale, ad una profondit\u00e0 compresa tra 100 ed 800 metri.\nDescrizione.\nSimile al grongo comune ma nettamente pi\u00f9 piccolo e ben riconoscibile per gli occhi molto pi\u00f9 grandi ed il muso appuntito sporgente. I denti sporgono leggermente dalla bocca quando \u00e8 chiusa; quest'ultima \u00e8 ampia ed arriva pi\u00f9 o meno al centro dell'occhio. Il corpo \u00e8 piuttosto sottile, soprattutto nella regione della coda. La pinna dorsale \u00e8 pi\u00f9 lunga che nel grongo ed arriva all'altezza del centro della pinna pettorale. Pinne ventrali assenti.\nColore bruno chiaro sul dorso e bianco sul ventre. La pinna longitudinale ha un sottile bordo scuro. La parte caudale \u00e8 di color nero.\nMisura fino a 60 cm ma di solito non supera i 35 cm.\nAlimentazione.\nCaccia all'agguato stando infossato nel fango. Le prede sono costituite da organismi bentonici e da piccoli pesci.\nRiproduzione.\nSi riproduce tra la fine dell'estate e l'autunno. La larva \u00e8 un leptocefalo.\nPesca.\nSi cattura con reti a strascico di profondit\u00e0. Ha carni commestibili e di buona qualit\u00e0 ma non viene quasi mai commercializzato. Viene consumato fritto."}
{"id": "2794937", "revid": "300067", "url": "https://it.wikipedia.org/wiki?curid=2794937", "title": "Mark Dickel", "text": "Nell'agosto 2006 \u00e8 stato squalificato per due incontri internazionali dalla Federazione cestistica della Nuova Zelanda, e per ulteriori tre incontri del Campionato mondiale maschile di pallacanestro 2006 dalla FIBA, in seguito alla positivit\u00e0 alla cannabis."}
{"id": "2794943", "revid": "599013", "url": "https://it.wikipedia.org/wiki?curid=2794943", "title": "Paora Winitana", "text": ""}
{"id": "2794944", "revid": "281901", "url": "https://it.wikipedia.org/wiki?curid=2794944", "title": "Grongo nasuto", "text": ""}
{"id": "2794946", "revid": "124513461", "url": "https://it.wikipedia.org/wiki?curid=2794946", "title": "Paul Henare", "text": ""}
{"id": "2794947", "revid": "7", "url": "https://it.wikipedia.org/wiki?curid=2794947", "title": "Finzione letteraria", "text": ""}
{"id": "2794948", "revid": "767487", "url": "https://it.wikipedia.org/wiki?curid=2794948", "title": "Naturich la moglie indiana", "text": "Naturich la moglie indiana (\"The Squaw Man\") \u00e8 un film del 1931 diretto da Cecil B. DeMille, terza versione della storia tratta dal lavoro teatrale \"The Squaw Man\" del 1905 di Edwin Milton Royle. Gli altri due, muti, risalgono uno al 1914 (esordio nella regia di DeMille) e l'altro al 1918.\nProduzione.\nIl film fu prodotto dalla MGM: venne girato in California, all'Agoura Ranch di Agoura e in Arizona, all'Hot Springs Junction, dal 9 febbraio al 26 marzo 1931. Il film fu l'ultima delle pellicole di DeMille alla MGM prima che il regista tornasse alla Paramount.\nDistribuzione.\nDistribuito dalla MGM, il film fu un flop commerciale, perdendo 150.000 dollari. Usc\u00ec nelle sale USA il 5 settembre 1931. \u00c8 stato riversato e commercializzato in VHS e in DVD.\nDate di uscita.\nIMDb\nAlias\nFu distribuito in Europa con diversi titoli:"}
{"id": "2794950", "revid": "599013", "url": "https://it.wikipedia.org/wiki?curid=2794950", "title": "Dillon Boucher", "text": ""}
{"id": "2794952", "revid": "599013", "url": "https://it.wikipedia.org/wiki?curid=2794952", "title": "Moncho L\u00f3pez", "text": ""}
{"id": "2794958", "revid": "288300", "url": "https://it.wikipedia.org/wiki?curid=2794958", "title": "Axel C\u00e9dric Haouliais Konan", "text": ""}
{"id": "2794959", "revid": "288300", "url": "https://it.wikipedia.org/wiki?curid=2794959", "title": "Axel Cedric Haouliais Konan", "text": ""}
{"id": "2794965", "revid": "126257", "url": "https://it.wikipedia.org/wiki?curid=2794965", "title": "Canti Carnascialeschi", "text": ""}
{"id": "2794966", "revid": "1543377", "url": "https://it.wikipedia.org/wiki?curid=2794966", "title": "Candice Swanepoel", "text": " \u00c8 una delle testimonial pi\u00f9 rappresentative di Victoria's Secret.\nBiografia.\nPrimi anni.\nCandice \u00e8 nata e cresciuta a Mooi River, centro abitato situato a 150\u00a0km a nord-ovest di Durban (Sudafrica), in una famiglia di afrikaner di origini olandesi. Suo padre, Willem Swanepoel, \u00e8 di Mutare (Zimbabwe). Sua madre, Eileen Green, \u00e8 sudafricana. Ha un fratello maggiore di nome Stephen. Durante l'infanzia ha praticato danza. Candice ha frequentato il collegio diocesano di Sant'Anna nella vicina citt\u00e0 di Hilton. \u00c8 stata scoperta da un talent scout a 15 anni al mercato delle pulci a Durban.\nModella.\nDopo essersi presentata in un'agenzia di moda, alcune sue foto furono inviate all'agenzia Select Model Management che le chiese di presentarsi a Londra. Dopo vari casting a Londra e a New York Candice inizi\u00f2 a sfilare sulle passerelle in giro per il mondo, all'et\u00e0 di 16 anni era gi\u00e0 stata scelta come volto per brand come Fornarina e Top Shop. Con il passare del tempo appare anche sulle copertine di riviste come \"GQ\", \"Elle\", \"Harper's Bazaar\" e l'edizione italiana di \"Vogue\". Ha sfilato per Tommy Hilfiger, Dolce e Gabbana, Michael Kors, Donna Karan, Oscar de la Renta, Fendi, Chanel, Diane von F\u00fcrstenberg, Stella McCartney, Givenchy, Jean Paul Gaultier, Christian Dior, Blumarine e molti altri.\nDal 2011 \u00e8 testimonial del profumo \"Bright Crystal\" di Versace. Nel 2012 \u00e8 protagonista della campagna pubblicitaria primavera/estate di Prabal Gurung e autunno/inverno di Tom Ford. Nel 2013 \u00e8 uno dei volti della campagna miu miu primavera/estate e viene nominata da \"Forbes\" la nona modella pi\u00f9 pagata al mondo con un compenso di 3.3 milioni di dollari. Nel mese di agosto viene scelta come testimonial di Max Factor, ed \u00e8 testimonial delle campagne Blumarine e Agua Bendita autunno/inverno 2013/2014.\nNel febbraio 2014 partecipa alla \"New York Fashion Week\" aprendo la sfilata di Desigual e sfilando per \"Alexander Wang\", mentre alla \"San Paulo Fashion Week\" apre e chiude la sfilata del brand \"Forum\". Nello stesso anno i lettori di \"Maxim\" la eleggono la donna pi\u00f9 sexy del mondo. L'anno successivo \u00e8 protagonista insieme ad altri modelli, tra cui Mariacarla Boscono, della campagna primavera/estate di Givenchy, e viene scelta come testimonial dal marchio francese \"Biotherm\". Inoltre viene nominata dalla rivista \"Forbes\" l'ottava modella pi\u00f9 pagata, con un guadagno di 5 milioni di dollari, ex aequo con le modelle Karlie Kloss, Alessandra Ambrosio e Lara Stone. Nel mese di ottobre diventa testimonial della fragranza \"Viva La Juicy\", sostituendo la modella Sasha Pivovarova. Nel maggio 2016 viene scelta come testimonial del profumo Dahlia Devin di Givenchy. Nell'agosto dello stesso anno viene inserita, dalla rivista \"Forbes\", al sesto posto fra le modelle pi\u00f9 pagate, con un guadagno di 7 milioni di dollari, ex aequo con la modella Liu Wen.\nNel 2017 \u00e8 tra le protagoniste della campagna pubblicitaria \"Mama Said\" di \"Gap\", insieme al figlio, e di quella autunno/inverno del brand italiano Miss Sixty, immortalata da Terry Richardson a New York. L'anno successivo lancia la \"Tropic of C\", una linea di costumi da bagno disegnati dalla stessa modella, e continua la collaborazione con Miss Sixty.\nVictoria's Secret.\nPartecipa alle sfilate di Victoria's Secret dal 2007. Nel 2010 \u00e8 diventata una \"Victoria's Secret Angel\" e ha posato per il catalogo di costumi del marchio statunitense. Viene scelta per aprire il \"Victoria's Secret Fashion Show\" nelle edizioni del 2011, 2013 e 2017. Salta L'edizione del 2016 a causa della gravidanza.\nNel 2013 viene scelta per indossare il \"Royal Fantasy Bra\"; creato da \"Mouawad\" e completo di cinta in tinta, \u00e8 ricoperto di ben 4,200 gemme preziose, fra cui rubini, diamanti e zaffiri gialli, incastonati in oro da 18 carati e al centro un pendente composto da un rubino con taglio a goccia da 52 carati, dal valore di 10 milioni di dollari.\nNel 2015 viene scelta dalla casa di moda per apparire nello spot trasmesso durante il Super Bowl accanto alle colleghe Doutzen Kroes, Adriana Lima, Lily Aldridge e Behati Prinsloo, ricreando proprio una partita di Football.\nVita privata.\nParla correntemente l'afrikaans, l'inglese e il portoghese, l'ultimo dei quali lo ha imparato dal suo fidanzato di lunga data, Hermann Nicoli, un modello brasiliano. Si sono incontrati a Parigi quando aveva 17 anni e lui ne aveva 23. Nell'agosto 2015, la coppia ha annunciato il fidanzamento.. Dopo diverse indiscrezioni nate dai social network, la modella ha confermato la separazione dal fidanzato tramite una storia Instagram, nell\u2019agosto del 2019.\nNell'ottobre 2016, ha dato alla luce il loro primo figlio di nome Anac\u00e3, a Vit\u00f3ria, Esp\u00edrito Santo, in Brasile. Nel giugno 2018, ha dato alla luce il loro secondo figlio, Ariel.\nA partire dal 2018, divide il suo tempo tra il Brasile e New York City."}
{"id": "2794968", "revid": "287204", "url": "https://it.wikipedia.org/wiki?curid=2794968", "title": "Yssouf Kone", "text": ""}
{"id": "2794971", "revid": "287204", "url": "https://it.wikipedia.org/wiki?curid=2794971", "title": "Arouna Kone", "text": ""}
{"id": "2794972", "revid": "287204", "url": "https://it.wikipedia.org/wiki?curid=2794972", "title": "Arouna Kon\u00e8", "text": ""}
{"id": "2794976", "revid": "287204", "url": "https://it.wikipedia.org/wiki?curid=2794976", "title": "Bakari Kone", "text": ""}
{"id": "2794977", "revid": "287204", "url": "https://it.wikipedia.org/wiki?curid=2794977", "title": "Bakari Kon\u00e8", "text": ""}
{"id": "2794979", "revid": "2214789", "url": "https://it.wikipedia.org/wiki?curid=2794979", "title": "Telecolor (Sicilia)", "text": "Telecolor \u00e8 un'emittente televisiva italiana a carattere regionale che diffonde i propri programmi nel territorio della Regione Sicilia. \u00c8 di propriet\u00e0 dell'azienda Telecolor International TCI S.p.A. di Catania, controllata dalla Domenico Sanfilippo Editore, che fa capo all'imprenditore Mario Ciancio Sanfilippo. \u00c8 la seconda emittente regionale per numero di ascolti con oltre 350.000 contatti medi giornalieri (dati 2009). In passato ha aderito ai circuiti GRT, Modulo '81, Italia 1, Euro TV, Italia 7 e Europa 7.\nStoria.\nAnni Settanta e nascita.\nLa societ\u00e0 editrice Telecolor International TCI S.p.A. nacque il 20 settembre 1976 a Catania su iniziativa di quattro soci provenienti da Teletna: Carlo Grasso, Mario Traina, Aldo Fede ed Orlando Branca. Maggiore azionista della societ\u00e0 era l'imprenditore edile Mario Rendo.\nLe trasmissioni presero avvio il 23 dicembre. Il nome \"Telecolor\" lo si deve al fatto che l'emittente catanese fin dall'inizio andava in onda con il sistema televisivo a colori - che allora costituiva un'assoluta novit\u00e0 per un'emittente privata - trasmettendo dal canale UHF 47, sua prima e definitiva frequenza televisiva in modalit\u00e0 analogica, alla quale poi, essendosi diffusa su tutto il territorio regionale, si aggiunse anche la frequenza UHF 25.\nLa redazione giornalistica si componeva di giornalisti per gran parte provenienti dall\"'Espresso sera\", tra cui Domenico Tempio, che ne divenne il direttore.\nGli studi televisivi vennero allestiti in viale Alcide De Gasperi, vicino al lungomare di Ognina, per poi venir trasferiti nei primi anni Ottanta in un nuovo ampio locale in via Francesco Crispi 147. Nel suo monoscopio era rappresentato un elefante, simbolo di Catania, tolto in seguito, quando l'emittente raggiunse un livello di diffusione regionale.\nAnni Ottanta e affermazione.\nNel 1981 nacque la seconda rete, Telecolor 2, e l'anno successivo la terza, Video 3. Nel 1984 se ne aggiunse una quarta, Canale 8, omonima di due emittenti siciliane locali, Canale 8 di Ficarazzi, in provincia di Palermo, e Canale 8 di Avola, in provincia di Siracusa. Telecolor 2 e Canale 8 scomparvero definitivamente alla fine degli anni Ottanta.\nParallelamente Telecolor si affili\u00f2 ad alcuni circuiti nazionali: GRT dal 1979 alla fine del 1980; Modulo '81 dal 1\u00ba gennaio 1981 al 1982, quando pass\u00f2 a Italia 1 del gruppo Rusconi). Pass\u00f2 a Euro TV nel 1983 e infine a Italia 7, della quale fu una delle emittenti fondatrici nel 1987.\nIl palinsesto di Telecolor nei suoi primi anni di attivit\u00e0 conteneva varie autoproduzioni e dirette, tra le quali \"Il Pomofiore\", condotto da Gianni Creati, il cui format riprendeva quello del programma di Enzo Tortora trasmesso su Antenna 3 Lombardia, \"Domenica alla grande\", condotto da Michele Del Vecchio, e \"Sfoglia la margherita\", una rubrica a luci rosse che andava in onda ogni domenica notte.\nNel 1984 Telecolor era divenuta una delle emittenti televisive pi\u00f9 seguite della regione, con una media giornaliera di 550.000 spettatori, con un segnale che raggiungeva tutte le province della Sicilia (ad eccezione di Palermo e Trapani) e Reggio Calabria.\nDa Telecolor passarono molti popolari conduttori televisivi come Nunzio Filogamo, Silvio Noto, Gianfranco D'Angelo, Pippo Franco, Gigi Sabani, Memo Remigi, Michele Del Vecchio e Patrizia Pellegrino.\nA completare il palinsesto vi erano film, telefilm, cartoni animati e programmi di informazione sportiva: nel 1986 inizi\u00f2 \"Diretta Stadio\", trasmissione che seguiva in diretta le partite di calcio delle squadre siciliane, inizialmente condotto da Davide Banfo e Guglielmo Troina e infine da Angelo Micale e \"Diretta Stadio\", tutt'oggi condotta da Micale, che \u00e8 la trasmissione sportiva pi\u00f9 longeva dell'emittenza privata siciliana.\nIn quel periodo il segnale della rete raggiunse anche Palermo, dove venne aperta un'altra redazione.\nAnni Novanta e gestione Augugliaro.\nNel 1992 la redazione giornalistica di Catania si ampli\u00f2 ulteriormente grazie all'arrivo dei giornalisti Michela Giuffrida, Nicola Savoca, Katia Scapellato, Walter Rizzo e Daniele Lo Porto. Alla direzione della testata si alternavano Vittorio Corona, Crisostomo Lo Presti, Turi Caruso, Carlo Ottaviano e Tano Gullo.\nNel contempo l'emittente fu rilevata dal commerciante di auto Augugliaro.\nIl notiziario andava in onda in tre edizioni giornaliere, con i nomi di \"Ogginotizie ore 14\", \"Oggisera\" e \"Ogginotte\". Tra le produzioni giornalistiche, oltre ai tg vi erano: \"Buongiorno Sicilia\", \"Villaggio Sicilia\", \"L'Ippogrifo\" e la storica trasmissione di approfondimento medico \"Medicina &amp; Societ\u00e0\".\nIn quel periodo vi collaborava un ancora poco conosciuto Sas\u00e0 Salvaggio, che conduceva il programma satirico di informazione \"Sgrilla la notizia\", e cominciarono le registrazioni del programma \"Playa Bonita\", inizialmente condotto da Giancarlo Longo.\nNel 1999 Telecolor abbandon\u00f2 Italia 7, rinominatasi Europa 7 nel 1996, contemporaneamente ad altre emittenti. Ma mentre alcune andarono a formare il nuovo network 7 Gold, Telecolor prefer\u00ec proseguire i propri programmi in modo indipendente, ripristinando per\u00f2 il vecchio logo di Italia 7 fino al 12 gennaio 2009.\nAnni Duemila e gestione Ciancio.\nNel 2000 l'emittente fu rilevata dal Gruppo Ciancio, facente capo all'editore Mario Ciancio Sanfilippo, che possedeva gi\u00e0 la catanese Antenna Sicilia, fino ad allora sua storica e principale concorrente locale e regionale. La presidenza dell'azienda fu affidata alla figlia Angela e la direzione a Nino Milazzo, ex vicedirettore del \"Corriere della Sera\", che rimase in carica fino al 2006: gli successero Rino Lodato e Michela Giuffrida.\nQuesto passaggio di propriet\u00e0 decret\u00f2 un monopolio assoluto dell'informazione locale nella citt\u00e0 di Catania, che suscit\u00f2 varie polemiche. Nel 2006 furono licenziati i giornalisti Alfio Sciacca, Fabio Albanese, Ada Mollica, Nicola Savoca, Katia Scapellato, Walter Rizzo e sette lavoratori del personale tecnico-amministrativo, ufficialmente per difficolt\u00e0 economiche dell'azienda. In realt\u00e0 nel 2004 il gruppo aveva registrato un utile di 2 milioni di euro grazie agli introiti provenienti dalla cessione delle frequenze di Video 3 e pare, quindi, che i giornalisti furono allontanati a causa del loro dissenso nei confronti della linea editoriale di Ciancio.\nNel 2008 gli studi televisivi di Telecolor furono gradualmente spostati nel nuovo edificio in viale Odorico da Pordenone 44, attuale sede della societ\u00e0. Il 12 gennaio 2009 il canale rinnov\u00f2 il proprio logo e la grafica e il telegiornale cambi\u00f2 nome in \"PrimaLinea Tg\", con tre edizioni giornaliere, una nuova scenografia e una nuova grafica. Nello stesso anno cominci\u00f2 a trasmettere sul digitale terrestre, sullo stesso mux di Antenna Sicilia, Teletna e Video 3.\nAnni Duemiladieci e crisi aziendale.\nNel 2010 la Corte d'appello di Catania sentenzi\u00f2 l'obbligo di reintegro per i sei giornalisti dell'emittente catanese licenziati senza giusta causa e il versamento dei loro contributi previdenziali e assistenziali.\nLa crisi aziendale sembr\u00f2 per\u00f2 manifestarsi realmente nell'estate 2012 quando, a causa della diminuzione degli introiti pubblicitari e delle spese sostenute per il passaggio al digitale terrestre, l'editore attu\u00f2 un piano di ridimensionamento del 50% del personale, che caus\u00f2 scioperi e agitazioni da parte dei lavoratori.\nSi acu\u00ec ulteriormente nel mese di ottobre quando, proprio a seguito della sentenza in appello del Tribunale di Catania per il reintegro dei sei giornalisti licenziati, che ai Ciancio cost\u00f2 oltre 1 milione di euro, venne a concretizzarsi l'ipotesi della chiusura dell'emittente, dalla quale scaturirono a loro volta nuovi scioperi e agitazioni.\nDal 1\u00ba ottobre dello stesso anno la rete \u00e8 definitivamente visibile alla LCN 12, UHF 23, 41 e 57.\nNel settembre 2014 \u00e8 stata inaugurata la nuova testata giornalistica sportiva, Sport Sicilia, che ha soppresso le precedenti trasmissioni sia di Telecolor che di Antenna Sicilia, fra le quali \"Corner\" e \"Diretta Stadio\", ma anche la celebre \"Sala Stampa\", sostituendoli con altri, in onda dal venerd\u00ec al luned\u00ec in prima serata.\nNel maggio 2015 sono stati effettuati altri 17 licenziamenti.\nDal 2016, insieme ad Antenna Sicilia, Telecolor \u00e8 passata al formato ."}
{"id": "2794982", "revid": "1419719", "url": "https://it.wikipedia.org/wiki?curid=2794982", "title": "Leonid Vladimirovi\u010d Jaro\u0161", "text": "Leonid Jaro\u0161, o Yarosh come \u00e8 noto nei paesi occidentali, \u00e8 nato nel villaggio di Gorica in Ucraina. Si trasfer\u00ec da giovane in Russia a Kazan', dove ottenne un diploma all'Istituto Statale di Cultura Fisica. Intraprese poi l'attivit\u00e0 di allenatore di calcio.\n\u00c8 famoso per aver composto per primo, nel 1983, un problema con il tema Babson in forma completa, un matto in quattro mosse con contropromozioni multiple a quattro pezzi diversi. In un problema che mostra tale tema, il bianco pu\u00f2 raggiungere la soluzione promuovendo di volta in volta allo stesso pezzo scelto dal nero per la promozione: qualsiasi altra promozione non porta al matto nel numero di mosse prestabilito. Il bianco dunque non ha un obbligo condizionato ad eseguire la stessa promozione del nero (in tal caso si ricadrebbe negli scacchi condizionati o eterodossi).\nSoluzione:\n1. a7!\nse 1. ...axb1=D \u00a02. axb8=D \u00a0Dxb2 \u00a0(2... De4 3. Dxf4 Dxf4 4. Txf4 #) \u00a03. Dxb3 \u00a0Dc3 \u00a04. Dxc3 #\nse 1. ...axb1=T \u00a02. axb8=T \u00a0Txb2 \u00a03. Txb3 \u00a0Rxc4 \u00a04. Da4 #\nse 1. ...axb1=A \u00a02. axb8=A \u00a0Ae4 \u00a03. Axf4 \u00a0Axa8 \u00a04. Ae3 #\nse 1. ...axb1=C \u00a02. axb8=C \u00a0Cxd2 \u00a03. Dc1 \u00a0Ce4 \u00a04. Cc6 #\nIn seguito sia Jaro\u0161 sia altri composero altri problemi con il tema Babson completo.\nLeonid Jaro\u0161 ha fatto parte della squadra russa vincitrice dei campionati del mondo a squadre di composizione del 1992 e del 2004.\nHa vinto il campionato sovietico individuale di composizione nel 1992."}
{"id": "2794986", "revid": "62004", "url": "https://it.wikipedia.org/wiki?curid=2794986", "title": "Panasonic-Sportlife", "text": ""}
{"id": "2794987", "revid": "203463", "url": "https://it.wikipedia.org/wiki?curid=2794987", "title": "Leonid Yarosh", "text": ""}
{"id": "2794991", "revid": "123102105", "url": "https://it.wikipedia.org/wiki?curid=2794991", "title": "Stefano da Cesena", "text": "Biografia.\nPatrizio di Cesena, proavo di Papa Pio VII. Un quadro che lo rappresenta riporta l'epigrafe:\nNato a Cesena, decimo e penultimo figlio di Scipione Chiaramonti (1565-1652, filosofo, astronomo, storico), entr\u00f2 nel 1623 nell'ordine dei Frati Minori Francescani Cappuccini col nome di Padre Stefano da Cesena e si distinse subito quale predicatore valentissimo.\nTenne per parecchi anni la cattedra di sacra teologia a Bologna, fu per tre volte provinciale di quella regione e quindi inviato generale commissario in Svizzera. Nominato Ministro Generale dell'Ordine nel maggio 1671, visitate la Germania e le Fiandre, tenne la carica fino al maggio 1678 quando dovette lasciarla a seguito degli strascichi di una lunga contesa con gli Spagnoli iniziata a Napoli nel 1675. Malgrado questa, visit\u00f2 la Spagna dove fu ricevuto con grandi onori e nominato il 10 febbraio 1677 Grande di Spagna di I Classe per Diploma di Carlo II di Spagna. Si ritir\u00f2 in seguito a Bologna dove mor\u00ec, ormai cieco, nel 1682."}
{"id": "2794997", "revid": "767487", "url": "https://it.wikipedia.org/wiki?curid=2794997", "title": "Donna pagana", "text": "Donna pagana (\"The Godless Girl\") \u00e8 un film del 1929 diretto da Cecil B. DeMille. Girato muto nel periodo della transizione dal muto al sonoro, gli vennero aggiunte delle parti parlate che l'UCLA Film and Television Archiv ha restaurato.La storia verte sull'amore tra una ragazza atea e un giovane appartenente a una organizzazione cristiana.\nLa protagonista femminile del film, Lina Basquette, intitol\u00f2 la sua autobiografia \"Lina: DeMille's Godless Girl\".\nTrama.\nDue giovani studenti, divisi dalla loro visione della vita, si innamorano. Lei \u00e8 un'attivista atea, lui il capo di un'associazione giovanile cristiana. Alla fine, la ragazza si redime.\nProduzione.\nIl film fu prodotto da DeMille per la Path\u00e9 in versione muta. Il film era finito nell'agosto del 1928, ma qualche mese dopo la Path\u00e9 si rese conto che il film avrebbe avuto poche possibilit\u00e0 sul mercato dal momento che i film che avevano successo erano tutti sonori. Cos\u00ec la casa di produzione decise di aggiungere delle scene sonorizzate che furono girate dall'attore Fritz Feld, senza la partecipazione o la supervisione di DeMille che, nel frattempo, aveva rotto il contratto con la Path\u00e9 per passare alla MGM.\nDistribuzione.\nUscito negli Stati Uniti il 31 marzo 1929 e distribuito dalla Path\u00e9 Exchange, il film fu un disastro commerciale, mentre ebbe successo in Germania, contando tra i suoi fan anche Adolf Hitler. La Sovkino, il distributore sovietico, rimont\u00f2 il film, togliendo l'ultimo rullo, quello dove la protagonista si redimeva: cos\u00ec la versione distribuita nell'URSS sembrava finire con la celebrazione dell'ateismo della giovent\u00f9 americana. Tanto che, nel 1931, quando DeMille si rec\u00f2 in Unione Sovietica, venne accolto praticamente come un eroe per aver fatto il film.\nIl film, a fronte di un budget di 722.315 dollari, incass\u00f2 solo 489.095 dollari.\nDi \"The Godless Girl\" esiste ancora pi\u00f9 di una copia: all'Archivio Film and Television dell'UCLA e all'archivio DeMille dell'International Museum of Photography and Film at George Eastman House (positivo in 35\u00a0mm).\nNel 2007, venne realizzata dalla Photoplay Productions e George Eastman House associate alla Cecil B. DeMille Foundation e Film4, una copia restaurata dalla pellicola originale in nitrato, con un accompagnamento musicale affidato al compositore e direttore d'orchestra Carl Davis."}
{"id": "2795004", "revid": "729019", "url": "https://it.wikipedia.org/wiki?curid=2795004", "title": "Battaglia di Portomaggiore", "text": "La battaglia di Portamaggiore (16 aprile 1395) \u00e8 battaglia combattuta nei pressi di Portomaggiore, in provincia di Ferrara, tra le truppe estensi del Consiglio di Reggenza in nome del marchese Niccol\u00f2 III, contro le forze ribelli guidate dallo zio Azzo X, pretendente alla signoria di Ferrara.\nCause.\nAlla morte del marchese Alberto V d'Este, il posto alla signoria di Ferrara fu ereditato dal figlio Niccol\u00f2 III, che per\u00f2 era ancora minorenne. Vista la situazione, lo zio Azzo IX voleva far valere i propri diritti in quanto unico erede possibile al potere nel marchesato estense. Il Consiglio di Reggenza si oppose a qualsiasi piano di Azzo, per cui quest'ultimo decise di conquistare la signoria con la forza delle armi, organizzando una milizia costituita da uomini di ventura.\nIl conflitto.\nL'esercito estense, che rappresentava il Consiglio di Reggenza in nome del marchese, fu affidato al comando di Astorre Manfredi, ed ebbe l'appoggio dei Gonzaga, dei bolognesi, dei fiorentini, dei veneziani e dei Carraresi. Invece i ribelli di Azzo IX, erano sia dei soldati di ventura guidati da Giovanni da Barbiano sia dei contadini, originari di Portomaggiore, Consandolo, Migliaro e Massa Fiscaglia.\nLe truppe estensi attaccarono subito Portomaggiore, aggredendo gli 8.000 soldati di ventura di Azzo IX. Lo scontro dur\u00f2 molte ore e la battaglia si volse infine a favore del Manfredi che, infatti, costrinse gli avversari a ritirarsi sempre pi\u00f9 fino a costringerli a rinchiudersi nel castello. Successivamente i ribelli di Azzone furono costretti alla resa e ci\u00f2 signific\u00f2 la vittoria definitiva nei riguardi di costoro. Lo stesso Azzo fu poi fatto prigioniero insieme a numerosi suoi seguaci.\nLe perdite di uomini da parte vincitrice furono limitate mentre invece, quelle degli sconfitti furono pi\u00f9 pesanti con oltre 1.000 caduti."}
{"id": "2795034", "revid": "33689", "url": "https://it.wikipedia.org/wiki?curid=2795034", "title": "Gottfried Hermann", "text": ""}
{"id": "2795040", "revid": "62004", "url": "https://it.wikipedia.org/wiki?curid=2795040", "title": "Ariostea (ciclismo)", "text": "La Ariostea \u00e8 stata una squadra maschile italiana di ciclismo su strada, attiva nel professionismo dal 1984 al 1993.\nDiretta nei primi due anni da Giorgio Vannucci e, a partire dal 1986 fino allo scioglimento, da Giancarlo Ferretti, ebbe tra le sue file ciclisti come Adriano Baffi, Moreno Argentin, Davide Cassani, Giorgio Furlan e Rolf S\u00f8rensen. Nelle dieci stagioni di attivit\u00e0 lo sponsor principale fu sempre Ariostea, azienda di ceramiche con sede a Castellarano guidata dal patron Oriello Pederzoli."}
{"id": "2795041", "revid": "62004", "url": "https://it.wikipedia.org/wiki?curid=2795041", "title": "Ceramiche Ariostea (ciclismo)", "text": ""}
{"id": "2795042", "revid": "386562", "url": "https://it.wikipedia.org/wiki?curid=2795042", "title": "Lee-Hom Wang", "text": ""}
{"id": "2795043", "revid": "33689", "url": "https://it.wikipedia.org/wiki?curid=2795043", "title": "Fortza paris", "text": ""}
{"id": "2795044", "revid": "151336", "url": "https://it.wikipedia.org/wiki?curid=2795044", "title": "Partito del Popolo Sardo", "text": ""}
{"id": "2795048", "revid": "767487", "url": "https://it.wikipedia.org/wiki?curid=2795048", "title": "Changing Husbands", "text": "Changing Husbands \u00e8 un film del 1924 diretto da Paul Iribe (che firma anche i costumi) e Frank Urson. La supervisione del film \u00e8 di Cecil B. DeMille. Gli interpreti erano Leatrice Joy (che ricopre un doppio ruolo), Victor Varconi, Raymond Griffith, Julia Faye, ZaSu Pitts, Helen Dunbar, William Boyd, Monte Collins, Gale Henry, Guy Oliver.\nLa sceneggiatura di Sada Cowan e Howard Higgin si basa su \"Roles\", romanzo di Elizabeth Alexander pubblicato a Boston nel 1924.\nTrama.\nGwynne Evans, una signora benestante, si annoia. La sua vita le pare monotona e senza scopo. D'accordo con il marito Oliver, decide di intraprendere la carriera teatrale. Conosce cos\u00ec Ava Graham, un'attrice che le somiglia moltissimo. Gwynne convince la nuova amica a prendere il suo posto, mentre lei far\u00e0 altrettanto con Ava.\nL'attrice, nelle vesti della signora Evans, fa innamorare di s\u00e9 Oliver che divorzia dalla moglie per poterla sposare. Nel frattempo, Bob Hamilton, il fidanzato di Ava, si dichiara a Gwynne che trova cos\u00ec un nuovo marito.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato l'8 luglio 1924 con il numero LP20384.&lt;br&gt;\nIl film fu distribuito dalla Paramount Pictures, presentato in prima al Rivoli Theatre di New York il 22 giugno 1924. Nelle sale degli Stati Uniti, il film usc\u00ec il 10 agosto 1924. La Famous-Lasky Film Service lo distribu\u00ec nel Regno Unito (6 aprile 1925), Canada e Australia. In Austria, usc\u00ec nel 1925 con il titolo \"Vertauschte Frauen\"; in Finlandia, il 7 marzo 1926; in Portogallo, con il titolo \"N\u00fapcias Trocadas\", il 3 luglio 1929. In Spagna, fu ribattezzato \"Cambio de esposos\", in Francia \"Souvent femme varie\".\nConservazione.\nCopie complete della pellicola si trovano conservate negli archivi della Library of Congress di Washington e in quelli dell'UCLA Film And Television Archive di Los Angeles."}
{"id": "2795052", "revid": "256896", "url": "https://it.wikipedia.org/wiki?curid=2795052", "title": "Banca Nazionale Jugoslava", "text": ""}
{"id": "2795053", "revid": "113757", "url": "https://it.wikipedia.org/wiki?curid=2795053", "title": "Leicester Football Club", "text": ""}
{"id": "2795075", "revid": "729019", "url": "https://it.wikipedia.org/wiki?curid=2795075", "title": "Bianco analitico", "text": "Il bianco analitico, o semplicemente bianco, \u00e8 un termine della chimica analitica che definisce una miscela in tutto e per tutto uguale al campione da analizzare ma priva degli analiti di interesse.\nIl bianco \u00e9 trattato con tutti i reagenti con cui \u00e8 stato trattato il campione e subisce tutti i trattamenti che ha subito il campione: bagno riscaldante, microonde, sonicazione, ecc.\nNella maggioranza dei casi i reagenti e i trattamenti vengono usati su un contenitore vuoto come nel caso delle soluzioni acquose in cui l'effetto matrice \u00e8 trascurabile.\n\u00c8 possibile distinguere il \"bianco reagente\", quello appunto in cui l'effetto della matrice \u00e8 considerato trascurabile, dal \"bianco matrice\" che invece tiene conto pi\u00f9 strettamente della presenza della matrice.\nIl bianco serve a ottenere un'indicazione di quanto analita giunga da fonti esterne; ci\u00f2 \u00e8 indispensabile per calcolare i limiti di rivelabilit\u00e0 e di quantificazione.\nServe anche a individuare eventuali contaminanti presenti nel laboratorio o accidentalmente aggiunti dall'operatore e a valutare il livello di pulizia delle attrezzature e del laboratorio in generale."}
{"id": "2795077", "revid": "18379", "url": "https://it.wikipedia.org/wiki?curid=2795077", "title": "Guerra (filosofia)", "text": "La filosofia ha trattato il fenomeno della guerra non sistematicamente, ma nell'ambito di particolari settori della speculazione filosofica: temi connessi alla guerra sono stati valutati soprattutto sul piano etico e possono trovarsi inclusi negli autori di sociologia, antropologia, filosofia politica, filosofia del diritto e filosofia della storia come in personaggi non organicamente filosofi come Tolstoj nella sua \"Guerra e pace\".\nSignificato filosofico.\nNon esiste una filosofia della guerra che si occupi sistematicamente di questa attivit\u00e0 umana come accade per esempio per la filosofia del linguaggio: troviamo tracce di una riflessione speculativa sulla guerra solo nel secondo libro del \"Della guerra\" di Carl von Clausewitz mentre pi\u00f9 frequentemente il tema della guerra in generale \u00e8 stato associato alla politica o alla morale o se ne \u00e8 trattato come fenomeno sociale facendo rientrare il tutto non in una specifica filosofia della guerra ma nella polemologia:\nPer una valutazione critica della guerra, ma non per una sua epistemologia, si pu\u00f2 quindi ricorrere alla storia della filosofia dove vari pensatori ne hanno trattato da diversi punti d'approccio.\nEtimologia.\nIl termine deriva dal franco \"\u1e85erra\" che significa \"mischia\" e che ha sostituito il latino \"bellum\" gi\u00e0 fin dal secolo VI. Il termine latino cadde in disuso poich\u00e9 si confondeva con il termine \"bellus\" (bello). Il vocabolo usato dai Germani era poi pi\u00f9 idoeneo a rappresentare il loro tipo di combattimento disordinato (Scrive Guicciardini ne \"La storia d'Italia\" a proposito della battaglia di Fornovo che i germani combattevano \"alla mescolata\") contrapposto a quello tipico romano condotto secondo schieramenti di soldati ben allineati (da cui \"bellum\" oppure \"duellum\" o \"proelium\").\nLa filosofia antica.\nMolti sono stati i filosofi che hanno trattato il tema della guerra, correlandolo spesso a quello della pace, e che hanno tentato di chiarirlo ricorrendo spesso a principi metafisici.\nEraclito, considera la guerra elemento necessario per la pace poich\u00e9 egli \u00e8 convinto che l'armonia, l'ordine e la stabilit\u00e0 del mondo si basino sull'equilibrio degli opposti senza i quali neppure esisterebbero gli esseri. \u00c8 pura illusione pensare ad una condizione umana vissuta in un'eterna pace, questa c'\u00e8 perch\u00e9 vi \u00e8 anche la guerra che simboleggia nel suo pensiero la fonte di ogni realt\u00e0:\n\u00abPolemos (guerra), \u00e8 di tutte le cose padre, di tutte re, e gli uni rivela dei e gli altri uomini, gli uni fa schiavi e gli altri liberi\u00bb. \nIl significato metafisico della guerra si accompagna nell'aristocratico Eraclito alla convinzione che la guerra crei anche un ordine sociale dove gli schiavi sono gli sconfitti dagli uomini forti, vincitori consapevoli del \"logos\", dell'ordine razionale fondato sui contrari. Dalla guerra quindi si genera una societ\u00e0 gerarchicamente ordinata e giusta poich\u00e9 \u00abbisogna sapere che, essendo la guerra comune, anche la giustizia \u00e8 contesa, e tutto nasce secondo contesa e necessit\u00e0\u00bb\nAnassimandro contester\u00e0 il pensiero di Eraclito affermando che l'ingiustizia nasce invece proprio dalla opposizione degli esseri finiti, dal loro volersi distaccare dall'\"\u00e1peiron\", dall'infinito, indeterminato, \"innocente\" e \"pacifico\", con il risultato di essere condannati dal tempo, dalla loro stessa esistenza a una lotta, a un'incessante guerra che oppone un contrario all'altro per vincere sull'altro:\u00ab ... principio degli esseri \u00e8 l'infinito... da dove infatti gli esseri hanno l'origine, l\u00ec hanno anche la distruzione secondo necessit\u00e0, poich\u00e9 essi pagano l'uno all'altro la pena e l'espiazione dell'ingiustizia secondo l'ordine del tempo.\u00bb\nAfferma Platone che i sostenitori del bellicismo sono convinti che \u00abQuella che la maggior parte degli uomini chiamano pace non \u00e8 nient'altro che un nome, ma nella realt\u00e0 delle cose, per forza di natura, c'\u00e8 sempre una guerra, se pur non dichiarata di tutti gli stati contro tutti... \u00c8 giusto perci\u00f2 che lo stato di buona costituzione sia amministrato e organizzato in modo da vincere in guerra tutti gli altri, e tutto il costume la vita pubblica e privata devono essere in funzione della guerra.\u00bb A questa concezione sostiene Platone si oppone quella di coloro che invece affermano che la citt\u00e0 democratica debba vivere in pace ignorando la guerra che si riduce a un fatto privato che non deve coinvolgere la politica.\nAmbedue queste visioni che si basano sulla unicit\u00e0 della guerra o della pace portano alla rovina lo Stato poich\u00e9, sostiene Platone, non si pu\u00f2 ignorare la realt\u00e0 della guerra a cui la politica deve preparare con l'educazione sia alla pace che alla guerra.\nLa guerra \u00e8 uno strumento per la politica e non deve essere aprioristicamente condannata ma usata come mezzo di governo per lo stabilimento dell'ordine e il perdurare della pace nella \"polis\".\nComincia a farsi strada nella mentalit\u00e0 antica l'idea della preparazione alla guerra, quando questa si indirizzi alla conservazione della pace, sintetizzata dall'espressione \u00absi vis pacem, para bellum\u00bb (se vuoi la pace, prepara la guerra) ripresa dalla frase \u00abIgitur qui desiderat pacem, praeparet bellum\u00bb (Chi aspira alla pace, prepari la guerra). Concetto che si trovava gi\u00e0 in Cornelio Nepote con la locuzione \u00abParitur pax bello\u00bb (la pace si ottiene con la guerra) e in Cicerone con la frase \u00abSi pace frui volumus, bellum gerendum est\u00bb (Se vogliamo godere della pace, dobbiamo fare la guerra).\nIl cristianesimo.\nConsiderazioni morali sulla guerra compaiono con il pensiero cristiano delle origini (Nuovo Testamento e Padri apostolici): fare la guerra sarebbe contrario al messaggio di amore verso i nemici predicato da Ges\u00f9 Cristo e alla pace interiore che ogni cristiano deve conservare in s\u00e9 stesso.\nGi\u00e0 per Agostino d'Ippona, tuttavia, la guerra, che era stata condannata dai Padri dei primi tre secoli secondo lo spirito dell'Evangelo, pu\u00f2 essere giustificabile quando rientri nei decreti della divina Provvidenza. \nTommaso d'Aquino concorda sostanzialmente con Agostino, definendo giusta la guerra dichiarata\nQuando sono rispettate queste tre condizioni, anche l'uso dell'inganno o di mezzi subdoli \u00e8 accettabile:\nIn questo modo Tommaso prende le distanze da un pensiero \"pacifista\" radicale. Nella Summa theologiae, infatti, propone la tesi per la quale la guerra sarebbe sempre un peccato nel \"videtur quod\" di una \"quaestio\", cio\u00e8 tra le tesi che intende dimostrare come false: \nDurante lo svolgimento della \"quaestio\" Tommaso dimostra come falsa questa tesi della illiceit\u00e0 della guerra per un cristiano, e in particolare alla tesi smentita obietta che:\nRinascimento.\nNel Rinascimento la guerra acquista nuove caratteristiche con l'uso delle armi da fuoco e con l'istituzione degli eserciti permanenti. Di fronte all'accresciuta ferocia della guerra si leva alta la condanna di Erasmo da Rotterdam che considera l'uomo in guerra peggiore delle bestie:\u00abSono solito domandarmi, spesso meravigliato, cosa mai spinga, non dico i cristiani, ma gli uomini tutti, a tale punto di follia da adoperarsi, con tanto zelo, con tante spese, con tanti sforzi, alla reciproca rovina generale della guerra. Che altro infatti facciamo nella vita se non la guerra o prepararci alla guerra? Neppure tutte le bestie combattono tanto, ma solo le belve, le bestie cattive. E neppure queste combattono fra loro, ma solo se sono di specie diverse. Combattono con mezzi naturali. Non come noi con macchine escogitate da un'arte diabolica.\u00bb\nDel tutto diversa per Machiavelli la concezione della guerra che diviene strumento di governo:\u00abUn principe non deve avere altro obiettivo, altro pensiero e altro fondamentale dovere se non quello di prepararsi alla guerra e a tutto ci\u00f2 che essa comporta. Questa infatti \u00e8 la sola prerogativa che ci si aspetta da chi comanda. \u00c8 talmente importante che mantiene al potere non solo quelli che principi sono nati, ma molto spesso fa s\u00ec che semplici cittadini possano diventarlo; al contrario, i principi che si sono dedicati pi\u00f9 ai piaceri della vita che all'arte militare hanno perso il loro potere. Ci\u00f2 che soprattutto lo fa perdere \u00e8 il non conoscere quest'arte, mentre ci\u00f2 che lo fa conquistare \u00e8 l'esserne esperto.\u00bb\nIl giusnaturalismo seicentesco.\nPer il giusnaturalismo di Ugo Grozio (1583\u20131645) e Samuel von Pufendorf (1632-1694) la guerra non solo pu\u00f2 essere considerata \"giusta\" per difendersi da un attacco esterno, per ottenere ci\u00f2 che era dovuto o per avere un risarcimento convenuto, ma anzi la stessa guerra preserva diritti costituiti, restaura quelli violati e ne sancisce di nuovi l\u00e0 dove essi siano assenti:\u00abTanto poco \u00e8 poi da ammettersi ci\u00f2 che taluno suppone, e cio\u00e8 che in guerra ogni diritto venga meno, che la guerra non deve essere intrapresa se non per attuare il diritto, e, intrapresa che sia, non deve essere condotta se non nei limiti del diritto e della lealt\u00e0. Giustamente disse Demostene che la guerra ha luogo contro coloro che non possono essere tenuti a freno per le vie della giustizia. E in realt\u00e0 i giudizi hanno efficacia contro coloro che si sentono meno forti; contro quelli invece che non si sottomettono, o che si ritengono in grado di non sottomettersi, si ricorre alla guerra; ma questa, per essere giusta, deve appunto essere condotta con scrupolo non minore di quello col quale sogliono essere condotti i giudizi.\u00bb\nE non \u00e8 vero che la guerra segna la fine di ogni legge poich\u00e9:\n\u00abTacciano dunque le leggi in tempo di guerra: ma quelle civili e processuali e proprie del tempo di pace, non le altre, eterne, che convengono a tutti i tempi; benissimo infatti fu detto da Dione di Prusia che fra nemici non valgono, \u00e8 vero, le leggi scritte, ossia quelle civili, ma valgono tuttavia quelle non scritte, ossia quelle dettate dalla natura o istituite dal consenso dei popoli. Questo insegna l'antica formula romana \"ritengo che tali cose debbano essere ottenute con una guerra giusta e santa\". Questi stessi Romani antichi, come osservava Varrone, intraprendevano le guerre ponderatamente e senza arbitrio, perch\u00e9 ritenevano che non bisognasse fare guerre che non fossero giuste.\nLa guerra come strumento per stabilire il diritto naturale in assenza di quello positivo conduce Hobbes a concepire lo stato di guerra come coincidente con lo stato di natura dove si scatena il \"bellum omnium contra omnes\" (la guerra di tutti contro tutti) e dove ogni uomo allo stato ferino \u00e8 come un lupo contro gli altri uomini (\"homo homini lupus\").\nLa guerra costituisce l'essenza naturale degli uomini che solo la paura della reciproca morte convince a ricercare la pace assicurata dalla forza dello Stato \"leviatano\", del potere assoluto del monarca.\nL'illuminismo.\nL'illuminista che si sente cittadino del mondo, rigetta la guerra causata dal mancato uso della ragione e dall'oscurantismo della intolleranza religiosa.\n\u00abLa carestia, la peste e la guerra\u00bb \u2013 scrive Voltaire \u2013 \u00absono i tre ingredienti pi\u00f9 famosi di questo mondo [...] Questi due regali [carestia e peste] ci vengono dalla Provvidenza\u00bb, la guerra, dalle lotte di religione e dalle stolte pretese dinastiche dei principi.\nMontesquieu (1689\u20131755) accetta la visione di Hobbes della natura selvaggia dell'uomo ma \u00e8 convinto che in lui sia superiore la realt\u00e0 della pace piuttosto che quella della guerra. \u00c8 vero che nello stato di natura le azioni umane sono dirette all'autoconservazione, ma ci\u00f2 non vuol dire che l'uomo sia lupo che sbrana gli altri uomini, anzi ben presto questi formeranno una societ\u00e0 di natura convivendo con i loro simili sino a quando, acquisendo coscienza della loro forza e delle loro possibilit\u00e0 useranno la guerra per realizzarle.\n\u00abNon appena si costituiscono in societ\u00e0, gli uomini perdono il senso della loro debolezza, cessa l'uguaglianza che esisteva fra loro e ha inizio lo stato di guerra.\u00bb\n\u00abMontesquieu, dunque, da un lato rifiuta l'idea hobbesiana della guerra connaturata alla natura umana - e in tal senso ripristina la tradizione aristotelica-groziana; dall'altro, pur accettando l'idea hobbesiana secondo cui le leggi positive presuppongono uno stato di guerra, 'sposta' quest'ultimo dall'uomo in quanto tale all'uomo in societ\u00e0. Ci\u00f2 gli consente di teorizzare un governo moderato o libero, poich\u00e9 \u00e8 sufficiente attenuare o limitare le passioni umane, e non distruggerle, per rimediare allo stato di guerra.\u00bb\nKant condivide l'idea che esista un primigenio stato di natura dove l'egoismo umano e l'istinto di sopravvivenza si manifestano con la guerra. In questa primitiva condizione la guerra \u00e8 giustificata data l'assenza di ogni diritto costituito. Per uscire da questa condizione occorrer\u00e0 procedere verso la costituzione di uno Stato mondiale organizzato come una federazione globale dove ciascun popolo possa vivere liberamente e dove ogni conflitto sar\u00e0 superato con la fine degli egoismi nazionali. Saranno infine le stesse terribili conseguenze della guerra a condurre gli uomini verso la pace perpetua.\nFino ad allora bisogner\u00e0 evitare ogni tipo di guerra che miri alla distruzione totale dell'altro poich\u00e9 \u00abnessuno Stato in guerra con un altro deve permettersi comportamenti ostili che, nella pace futura, renderebbero impossibile la fiducia reciproca\u00bb e bisogna abbandonare l'idea che vi possa essere una guerra punitiva o \"giusta\" come se questa fosse stata pronunciata tale da un giudice giusto e imparziale.\nRomanticismo.\nNell'et\u00e0 romantica e della Restaurazione si assiste quasi ad una esaltazione della guerra inquadrata in una visione finalistica e provvidenziale della storia.\nSu questa linea di pensiero della guerra come molla della storia, si muove tutto il pensiero romantico: quello progressivo come in Fichte per il quale la guerra realizza la libert\u00e0 dei singoli e delle nazioni, a quello reazionario di Joseph De Maistre che nella guerra vede l'intervento apocalittico di Dio nel corso della storia che gli uomini si illudono di dirigere con la loro ragione.\nSecondo Hegel, \u00absenza le guerre la storia registra solo pagine bianche\u00bb, ossia le guerre promuovono il cambiamento e lo sviluppo progressivo della storia. La guerra non \u00e8 da considerare n\u00e9 come male assoluto n\u00e9 come un'accidentalit\u00e0 meramente esterna, ma \u00e8 lo strumento con cui i diversi spiriti dei popoli realizzano la missione che l'Assoluto ha a loro affidato: la fiaccola della civilt\u00e0 conquistata con la guerra passer\u00e0 quindi da un popolo ad un altro migliore di lui.\nCarl von Clausewitz.\nIl tentativo di una epistemologia della guerra.\nCarl von Clausewitz (1780-1831) \u00e8 forse l'unico autore che tenta la conoscenza scientifica della guerra isolandola dai connessi fenomeni, sociali, politici, morali o d'altra natura, che l'accompagnano.La prima domanda a cui si deve rispondere \u00e8 quella di chiedersi se la guerra rientri in un'attivit\u00e0 teoretica o pratica. La risposta \u00e8 che nella guerra il sapere si deve accompagnare al potere.\nMa \u00absapere \u00e8 qualcosa di diverso da potere\u00bb ed allora si dovr\u00e0 chiarire se la guerra sia un'arte dove il sapere trova applicazione nella creazione di realt\u00e0 o scienza, pura conoscenza. \nGuerra: arte o scienza?\nSecondo Clausewitz nell'ambito del concetto di guerra bisogna ricondurre sia l\"'episteme\", il sapere, che la \"techn\u00e9\", il sapere applicato alla pratica: \u00ab...l'arte e la scienza non possono mai esattamente venir distinte fra loro.\u00bb\nAnche se in fondo lo stesso pensiero pu\u00f2 esser definito arte:\u00abOgni pensiero solo \u00e8 gi\u00e0 arte. Al punto in cui cessano gli assiomi che sono il risultato dell'evidenza, l\u00e0 ove comincia un giudizio, comincia anche l'arte. Pi\u00f9 ancora\nl'evidenza stessa suppone gi\u00e0 un giudizio e quindi l'arte e altrettanto pu\u00f2 dirsi delle percezioni dei sensi... dovunque lo scopo \u00e8 creare e produrre, \u00e8 l'arte che regna, mentre la scienza domina quando lo scopo \u00e8 scrutare e sapere. Risulta di fatto ci\u00f2 che \u00e8 preferibile dire arte, piuttosto che scienza, della guerra.\u00bb\nIn effetti per\u00f2 osserva Clausewitz parlare di \"arte della guerra\" sembra azzardato poich\u00e9 a ben riflettere sia la scienza che le arti modificano oggetti senza vita mentre\u00abla guerra agisce invece sopra un oggetto vivente e reagente.\u00bb\nLa controprova che non si possano riferire alla guerra n\u00e9 l'arte n\u00e9 la scienza \u00e8 data dall'osservare che la scienza quando ha tentato di stabilire leggi che si applicano ad esseri viventi ha sempre fallito.\n\u00ab\u00c8 facile quindi vedere come lo schematismo di idee proprio delle arti e delle scienze si applichi poco ad un'attivit\u00e0 del genere, e si comprende anche perch\u00e9 le ricerche ed i tentativi continui per giungere a leggi analoghe a quelle che si riferiscono al mondo dei corpi inerti, abbiano dovuto necessariamente produrre errori durevoli. Tuttavia sono precisamente le arti meccaniche quelle che si sono volute, di solito, prendere a modello.\u00bb Il metodo delle scienze esatte non pu\u00f2 essere applicato alle scienze storiche e sociali.\nGuerra come conflitto politico-commerciale.\nBisogner\u00e0 dunque trovare un altro punto di riferimento per una filosofia della guerra: il \"conflitto\"\u00ab [...] la guerra non appartiene n\u00e9 al dominio dell'arte n\u00e9 a quello della scienza, ma al dominio della vita sociale. \u00c8 un conflitto di grandi interessi, che ha una soluzione sanguinosa, e solamente in questo differisce dagli altri. Si potrebbe piuttosto paragonarla al commercio che a qualsiasi altra arte, poich\u00e9 il commercio \u00e8 anch'esso un conflitto di interessi e attivit\u00e0: e alla guerra si accosta ancor pi\u00f9 la politica, che pu\u00f2 anch'essa, a sua volta, considerarsi\ncome un commercio in grande scala.\u00bb\nL'introduzione del concetto di conflitto supera le difficolt\u00e0 di identificare la guerra con l'arte o con la scienza poich\u00e9 \u00abUn conflitto fra forze viventi, come quello che nasce e si risolve nella guerra, pu\u00f2 restare subordinato a leggi generali, e queste leggi possono servire di guida all'azione? Tale \u00e8 il quesito che esamineremo in parte nel presente libro. In ogni caso per\u00f2 \u00e8 chiaro che questa materia, come tutte quelle che non oltrepassano la nostra facolt\u00e0 di concezione, pu\u00f2 essere illuminata dalle ricerche dello spirito e pi\u00f9 o meno discriminata nei suoi intimi rapporti; il che basta gi\u00e0 per costituire fondamento di una teoria.\u00bb\nUna teoria della guerra.\nAccenni ad una teoria della guerra, con la quale ci si potesse riferire a principi generali applicabili al campo di battaglia erano presenti in un contemporaneo di Clausewitz Antoine de Jomini (1779\u20131869) militare e storico svizzero che fece parte dello Stato maggiore di Michel Ney e Napoleone. Secondo Jomini la guerra pu\u00f2 essere ricondotta a quello che accade nel gioco degli scacchi dove la creativit\u00e0 e l'inventiva del giocatore deve comunque essere inquadrata nelle regole del gioco.\nIn polemica con questa concezione Clausewitz ritiene impensabile l'applicazione di regole astratte alla conduzione della guerra: principi matematici-geometri si possono usare nei confronti di \u00abgrandezze determinate, mentre in guerra tutto \u00e8 indeterminato, e il\ncalcolo non pu\u00f2 esercitarsi su grandezze variabili...tutto l'atto di guerra \u00e8 solcato da forze e da effetti di origine morale.\u00bb che talora il \"genio guerriero\" riesce a dirigere a suo favore ma non certo sottoponendo il suo gioco a regole fisse.\nPermane quindi una difficolt\u00e0 a definire una teoria della guerra che si scontra \nNon rimane allora che affidarsi al \"talento\": \u00ab\u00c8 dunque ancora sul talento ed anche sul favore del caso che si \u00e8 obbligati di far affidamento, in mancanza di una saggezza obbiettiva,\u00bb di una precisa teoria \u00abche possa servire sempre di guida o di regola di condotta al comandante.\u00bb\n\u00abLa teoria deve dunque formare lo spirito del futuro capo destinato a condurre la guerra, o,\npiuttosto, dirigerlo nel lavoro di formazione di se stesso, ma senza aver la pretesa di\naccompagnarlo sul campo di battaglia.\u00bb\nPositivismo e marxismo.\nCon il positivismo evoluzionistico diretto al progresso sociale dell'umanit\u00e0, la guerra \u00e8 destinata a scomparire con l'avvento della economia industriale (Herbert Spencer 1820-1903) e con l'affermazione della scienza che metteranno fine agli egoismi razionalizzando i comportamenti e soddisfacendo le passioni umane (Auguste Comte).\nSecondo la dottrina marxista, influenzata dal pensiero hegeliano, la guerra, che \u00e8 nella concorrenza economica, che punta al dominio assoluto dei monopoli, e nella lotta di classe, scomparir\u00e0 con l'avvento di una societ\u00e0 comunistica senza pi\u00f9 propriet\u00e0 e quindi senza pi\u00f9 classi.\nPositivismo e marxismo coincidono nel considerare la guerra elemento naturale inevitabile, motore dello stesso progresso umano e in questo senso anche il darwinismo condivide con quelle concezioni l'idea di una guerra progressiva all'interno della selezione naturale.\nFilosofie del Novecento.\nStrumento di selezione e progresso sono le idee guida che si ritrovano nelle posizioni filosofiche contemporanee sulla guerra. Cos\u00ec per Nietzsche i popoli indeboliti acquisteranno nuovo vigore con la guerra, che per Sebald Rudolf Steinmetz \u00e8 un naturale strumento di selezione collettiva e per Ludwig Gumplowicz (1838\u20131909) base di ogni istituzione e ordinamento sociale. Infine secondo Freud, le guerre hanno l'effetto di porre in secondo piano le divisioni della societ\u00e0 civile e di rendere una nazione compatta contro un nemico esterno.\nSebald Rudolf Steinmetz.\nSebald Rudolf Steinmetz (1862-1940), sociologo e filosofo olandese autore di una \"Die Philosophie des Krieges\" (1907), riprende il tentativo di Clausewitz di elaborare una filosofia della guerra ispirata al darwinismo. La sua opera inizia con parole altamente significative: \u00abogni guerra \u00e8 una necessit\u00e0, al pari di ogni altro fenomeno, cos\u00ec com'\u00e8 necessario tutto ci\u00f2 che accade. Dato il mondo intero cos\u00ec com'era, ogni singola guerra era inevitabile.\u00bb\nLa guerra non solo non \u00e8 un male necessario, come spesso \u00e8 stata definita, ma \u00e8 addirittura benefica: d'altra parte i mali prodotti dalla guerra sono molto inferiori a quelli procurati da attivit\u00e0 \"pacifiche\" come la dipendenza dall'alcool, i fenomeni criminali e la spietata concorrenza capitalistica che procurano all'umanit\u00e0 danni duraturi e crudeli.\n\u00c8 vero che le potenzialit\u00e0 distruttive della guerra odierna possono avere effetti dannosi tali da inizialmente compromettere la selezione naturale e il progresso umano ma essa alla fine ha sempre causato uno sviluppo delle potenzialit\u00e0 intellettuali e morali umane molto pi\u00f9 di quando l'uomo ha diretto la sua violenza nei confronti di bestie feroci o per contrastare dannosi fenomeni naturali.\nChe impegno intellettuale pu\u00f2 esservi nell'uccidere una belva incosciente paragonabile a quello di uccidere in guerra un uomo intelligente come me? Le stesse capacit\u00e0 che ho messo in campo per combattere un'inondazione le trovo nell'uomo in guerra contro di me e dunque avr\u00f2 di fronte una forza e una intelligenza pari alla mia e dalla lotta ne uscir\u00f2 o vincente migliorato o soppresso come inferiore, secondo la legge della selezione.\nNon solo dunque quelli della guerra sono mali apparenti ma essa offre \"piaceri\", \"delizie\" e \"gioie\" come quelle che si provano quando si esce vincitori dal confronto con gli altri:\n\u00abCome fa bene essere pi\u00f9 belli, istruiti, ricchi, sani, forti, amati degli altri! Ma mai questo godimento pu\u00f2 essere pi\u00f9 intenso che in guerra, nella lotta per la vita, e per pi\u00f9 che la vita, per la vittoria. La guerra \u00e8 assimilabile alle passioni suscitate dall'amore giovanile ma vissute animalescamente pi\u00f9 intensamente. Del resto solo il trionfo della vittoria pu\u00f2 dare un senso alla tragicit\u00e0 della vita. Al dolore diffuso, al sangue, al sacrificio pone sollievo e da significato la vittoria: per questo: \nLa guerra non \u00e8 compresa e viene condannata da chi non ha il senso dello Stato poich\u00e9 \u00e8 proprio la guerra che compatta i cittadini nel culto dello stato\n Come lo stato \u00e8 l'espressione della collettivit\u00e0, cos\u00ec la guerra \u00e8 quella della forza collettiva, l'arma con cui i popoli entrano in concorrenza tra loro. La guerra \u00e8 un \"tribunale universale\" (\"Weltgericht\") con una funzione giudiziale che emette sentenze giuste e definitive cos\u00ec svolgendo la stessa funzione della selezione naturale.\nMichael Walzer: la guerra giusta.\nMichael Walzer (New York, 3 marzo 1935) \u00e8 un filosofo statunitense che si occupa di filosofia politica, e morale.\nAttualmente \u00e8 docente all'Institute for Advanced Study di Princeton (New Jersey). Pensatore eclettico e difficilmente inquadrabile, ha trattato un'ampia gamma di argomenti, tra cui la teoria della guerra giusta.\nL'intrapresa di una guerra presuppone da chi la mette in atto una giustificazione morale che riguarda la sua legittimit\u00e0 (lo \"ius ad bellum\", il diritto di fare la guerra) e il modo di condurla (lo \"ius in bello\", la guerra combattuta secondo giustizia). Lo \"ius in bello\" \u00e8 la situazione di chi combattendo si interroga sui motivi, se siano giusti o meno, di ci\u00f2 che sta facendo e quali limiti debba avere la sua azione violenta come ad esempio quelli di escludere i civili dai combattimenti.\nSecondo lo \"ius ad bellum\" la guerra pu\u00f2 in genere essere considerata come \"legittima\", giustificata, quando risponde ad una necessit\u00e0 di autodifesa cos\u00ec come accade nel diritto individuale dove ciascuno \u00e8 legittimato a difendersi per la salvaguardia della propria integrit\u00e0 o a soccorrere chi \u00e8 stato violentemente aggredito.\nIn effetti giudicare sempre lo \"ius ad bellum\" come una forma legittima di autodifesa \u00e8 improprio in quanto, per le proporzioni che assume, una guerra, come fenomeno di massa, \u00e8 molto meno controllabile rispetto a chi personalmente si difende con la forza. Nella guerra, bisogna allora prevedere che inevitabilmente si andr\u00e0 oltre i limiti dell'autodifesa.\nLa stessa giustificazione del ricorso alla guerra come \"extrema ratio\" appare speciosa in quanto si dovrebbe prima stabilire quale sia la condizione ultima oltre la quale diviene necessario fare la guerra, come ad esempio verificare se tutte le possibili trattative diplomatiche siano state tentate e messe in atto.\nDalle polemiche nate dalla sua opposizione alla guerra degli Stati Uniti in Vietnam, Walzer ha tratto la consapevolezza che in quelle discussioni si usava un linguaggio che corrispondeva ad antichi canoni morali e come fosse necessario invece usare dei termini che fossero ben adeguati all'etica condivisa del proprio tempo. Di qui la decisione di usare il linguaggio dei diritti che meglio pu\u00f2 essere usato nella definizione di guerra giusta o ingiusta:"}
{"id": "2795078", "revid": "219355", "url": "https://it.wikipedia.org/wiki?curid=2795078", "title": "Reagenti", "text": ""}
{"id": "2795081", "revid": "785625", "url": "https://it.wikipedia.org/wiki?curid=2795081", "title": "Impronta digitale (chimica)", "text": "In chimica, in particolar modo in spettroscopia e spettrometria di massa, si definisce impronta digitale uno spettro caratteristico di un determinato composto o miscela che possa servire a identificarlo in modo univoco.\nLa ricerca dell'impronta digitale \u00e8 un metodo veloce e potente di analisi qualitativa.\nLe librerie spettrali sono collezioni di spettri che servono a questo scopo, per confrontare, con l'aiuto di opportuni programmi, questi spettri con quello del mio campione.\nIn uno spettro si cercano i segnali principali tipici di quel composto o di quella miscela che appunto costituiscono la sua impronta digitale.\nAltri usi.\nSi parla di impronta digitale anche nel caso di:"}
{"id": "2795084", "revid": "1632387", "url": "https://it.wikipedia.org/wiki?curid=2795084", "title": "Esercito islamico del Caucaso", "text": "L'Esercito islamico del Caucaso (in turco: Kafkas \u0130sl\u00e2m Ordusu) fu un esercito ottomano composto da soli turchi che, sul finire della prima guerra mondiale condusse l'ultima offensiva ottomana nel Caucaso arrivando a conquistare Baku, difesa da una forza di spedizione britannica (la Dunsterforce).\nLa riconquista ottomana del Caucaso.\nCon il crollo dell'Impero zarista per effetto della Rivoluzione russa del 1917, all'inizio del 1918 i turchi si mossero per recuperare i vasti territori del sud della Russia che erano rimasti senza protezione militare, se non delle milizie armene e georgiane intenzionate a lottare per l'indipendenza e che erano andate ad occupare i principali nodi strategici fra Erevan, Van ed Erzincan.\nNonostante la mobilitazione, le forze armene nel Caucaso ammontavano a poche migliaia di uomini. L'offensiva della Terza Armata turca cominci\u00f2 il 5 febbraio 1918, le forze ottomane avanzarono verso est attraverso il fronte fra Tirebolu e Bitlis. I territori persi contro i russi furono ripresi agli armeni. Trebisonda sul mar Nero fu ripresa il 25 febbraio, consentendo cos\u00ec di far arrivare rapidamente altri rinforzi via mare. Gli armeni provarono a resistere per tenere la citt\u00e0 di Erzurum, ma il I Corpo Turco del Caucaso la conquist\u00f2 il 12 marzo.\nNascita e smembramento della Repubblica Transcaucasica.\nIl 3 marzo il gran visir Talat Pasci\u00e0 firm\u00f2 con la nuova repubblica sovietica russa il trattato di Brest-Litovsk, con il quale la Russia bolscevica cedeva agli ottomani anche ex territori russi comprendenti le citt\u00e0 di Batumi, Kars e Ardahan, vale a dire i territori che erano stati annessi alla Russia dopo la guerra russo turca del 1877-78. Il trattato inoltre prevedeva l'istituzione dello stato indipendente della Transcaucasia composto da Armenia, Georgia ed Azerbaigian.\nA Brest-Litovsk gli Ottomani si resero conto che la Germania aveva anch'essa delle mire sul Caucaso ed il Sud della Russia, regione in cui, secondo la visione strategica di Enver Pasci\u00e0, la Turchia avrebbe dovuto espandersi. Fin dal marzo 1918 Enver Pasci\u00e0 aveva quindi ordinato la creazione di una nuova forza militare, chiamata l'Armata dell'Islam e composta di soli turchi senza nessun aiuto dagli alleati tedeschi.\nIl 14 marzo 1918 cominci\u00f2 quindi la nuova conferenza di pace di Trebisonda, alla quale parteciparono inviati dell'Impero Ottomano ed una delegazione della dieta della Transcaucasia . Enver Pasci\u00e0 offr\u00ec la rinuncia ottomana a tutte le pretese nel Caucaso in cambio del riconoscimento della riacquisizione delle province dell'Anatolia Orientale, come previsto dal Trattato di Brest-Litovsk. In aprile la delegazione della Transcaucasia accett\u00f2 il trattato di Brest-Litovsk come base per i negoziati ed inform\u00f2 le autorit\u00e0 governative sulla necessit\u00e0 di accettare tale posizione. L'11 maggio si inizi\u00f2 una nuova conferenza di pace a Batumi; durante la quale gli ottomani aumentarono fortemente le loro richieste, che includevano adesso anche Tbilisi, Alessandropoli ed Echmiadzin, in previsione della costruzione di una linea ferroviaria fra Kars e Julfa verso Baku. I membri georgiani ed armeni della delegazione della Transcaucasia iniziarono a temporeggiare, ma il 21 maggio l'armata ottomana riprese l'offensiva. La conferenza di pace fra ottomani e i governi della Transcaucasia con la mediazione tedesca si chiudeva quindi senza risultati il 24 maggio, ma questo provoc\u00f2 lo sfaldamento della federazione della Transcaucasia. \nIl 26 maggio la Georgia proclamava infatti la propria indipendenza, secondo le direttive della missione militare tedesca guidata All'annuncio della proclamazione della Repubblica Democratica di Georgia dichiararono la propria indipendenza anche la Repubblica Democratica dell'Azerbaigian e la Prima Repubblica di Armenia.\nA giugno l'arrivo di truppe tedesche in Georgia diede puntualmente il via ad una crescente rivalit\u00e0. Nonostante fossero alleati, di fatto turchi e germanici erano in aperta competizione nella corsa alle risorse della regione, in modo particolare i pozzi di petrolio di Baku, citt\u00e0 allora governata da un Consiglio di bolscevichi sovietici della Comune di Baku.\nFin dall'inizio di giugno, l'armata ottomana comandata da Vehip Pasci\u00e0 aveva rinnovato la sua offensiva lungo la strada principale per Tbilisi, confrontandosi con una forza congiunta tedesco-georgiana. Il 10 giugno la Terza Armata aveva attaccato i giorgiani e preso molti prigionieri, provocando l'immediata reazione del governo tedesco che aveva minacciato di ritirare le proprie truppe ed il proprio supporto agli ottomani. Il governo ottomano fu costretto a cedere alle pressioni di Berlino e decise di sospendere l'avanzata in Georgia, riorientando la propria offensiva militare verso l'Azerbaijan e l'Iran.\nL'Esercito islamico del Caucaso.\nLa visione strategica di Enver Pasci\u00e0 era molto pi\u00f9 ambiziosa e l'obiettivo non era la semplice riconquista dei territori persi 40 anni prima, ma il rilancio dell'ideale panturco con il richiamo all'Islam quale via per motivare i combattenti. In estate, l'Armata dell'Islam non aveva ancor raggiunto gli effettivi richiesti e questa forza non aveva neanche la dimensione di un Corpo, comprendendo fra 14.000 e 25.000 uomini, tutti musulmani e di lingua turca. Nel mese di luglio Enver ordin\u00f2 all'Armata dell'Islam di muovere verso Baku, dove il Soviet bolscevico era stato deposto dagli armeni ed aveva permesso l'arrivo di un corpo di spedizione britannico \"ad hoc\". Questa nuova offensiva era contrastata dai tedeschi, in quanto tutta la Russia meridionale era considerata dalla Germania zona di conquista esclusiva. L'Esercito islamico del Caucaso, assistito da milizie azere, marci\u00f2 verso la Repubblica Democratica dell'Azerbaigian e quindi su Baku difesa da armeni e britannici. L'attacco inizi\u00f2 in agosto. Nel settembre del 1918, dopo una vittoriosa battaglia l'Esercito obblig\u00f2 quindi la Dunsterforce britannica ad abbandonare la citt\u00e0 ritirandosi via mare verso Enzeli sulla costa persiana del Caspio. Ripresa la citt\u00e0, gli azeri si vendicano della violenza etnica subita negli Eventi di marzo, mentre l'Armata dell'Islam prosegue verso est la sua offensiva attraversano il Caspio. Il 30 ottobre la resa dell'Impero ottomano discioglie anche l'Esercito islamico del Caucaso."}
{"id": "2795085", "revid": "125365104", "url": "https://it.wikipedia.org/wiki?curid=2795085", "title": "Laser scanner 3D", "text": "Il laser scanner 3D \u00e8 uno strumento elettronico che ci fornisce le coordinate spaziali di una nuvola di punti appartenenti all'oggetto del rilievo. Nato per scopi industriali ed applicato in seguito in topografia, \u00e8 l'ultima novit\u00e0 apparsa nel settore del rilievo architettonico.\nPrincipio di funzionamento.\nPartiamo da una di quelle \"penne laser\", chiamate \"distanziometri\", che, oltre ad emettere un raggio laser, sono in grado di misurare la distanza dal punto intersezione del raggio stesso con una superficie opaca. Con un po' di fantasia ed una minima conoscenza dell'elettronica, immaginiamo di costruire una strumentazione, che chiameremo \"laser scanner 3D\", che pu\u00f2 essere comandata da un computer (cui pu\u00f2 essere collegato via cavo o via radio) ed \u00e8 in grado di :\nProcediamo alla programmazione del computer, in modo da procedere a:\nPregi.\nIl \"laser scanner 3D\" consente di stare comodamente seduti davanti al computer e, con un semplice click sull'immagine dell'oggetto da rilevare, archiviare le coordinate spaziali dei punti che interessano, per procedere, in tempo reale, alla rappresentazione del rilievo. Se si tien conto, poi, del possibile collegamento via radio tra lo strumento ed il computer, non si pu\u00f2 non ammettere che si tratta di una rivoluzione epocale: si pensi semplicemente alla possibilit\u00e0 di collegare lo studio dell'architetto con il cantiere dove viene sistemato lo strumento! Per chi si \u00e8 cimentato nel rilievo diretto sembra un sogno la possibilit\u00e0 di rilevare un manufatto, stando comodamente seduto, al riparo dal sole e dal vento. Dunque tra i vantaggi offerti da questo strumento possiamo comprendere le possibilit\u00e0 di:\nAppare superfluo soffermarsi sui tempi di ripresa, molto brevi, e sulla distanza di ripresa che pu\u00f2 essere molto grande.\nDifetti.\nPrima di analizzare i difetti, occorre ricordare che il \"laser scanner 3D\" \u00e8 nato nel settore industriale, dove la precisione costruttiva differisce notevolmente da quella architettonica ed il rilievo, quasi sempre, riguarda oggetti di cui si conoscono gi\u00e0 forma e dimensioni. In architettura i problemi del rilievo sono alquanto complessi, infatti:"}
{"id": "2795087", "revid": "188116", "url": "https://it.wikipedia.org/wiki?curid=2795087", "title": "Spedizione dell'Ahnenerbe in Tibet", "text": ""}
{"id": "2795106", "revid": "767487", "url": "https://it.wikipedia.org/wiki?curid=2795106", "title": "La musica dei popoli", "text": "La musica dei popoli \u00e8 il secondo album della Riserva Moac pubblicato il 26 giugno 2009.\nTracce.\nIl disco contiene anche una traccia dati contenente il video musicale di \"Ecce moac\"."}
{"id": "2795109", "revid": "767487", "url": "https://it.wikipedia.org/wiki?curid=2795109", "title": "Giovanni D'Andrea (1776-1841)", "text": "Biografia.\nUnico figlio del marchese Francesco Saverio D'Andrea e di Maria Gaetana Ranuzzi di Porcetta, studi\u00f2 giurisprudenza all'Universit\u00e0 di Napoli. Nel 1803 fu nominato giudice della Gran Corte della Vicaria; abbandon\u00f2 la magistratura nel 1808, durante il regno di Gioacchino Murat, sia per fedelt\u00e0 verso i Borbone di Napoli sia per le proprie convinzioni religiose (non approvava l'introduzione del divorzio). La religiosit\u00e0 di Giovanni D'Andrea si rileva anche dalle vicende familiari. Dal suo matrimonio con Lucrezia Rivera nacquero dodici figli: quattro morirono in giovane et\u00e0; degli otto sopravvissuti, le quattro femmine scelsero tutte la vita monastica, e tre dei quattro maschi la vita religiosa. Uno di questi ultimi, Girolamo (1812\u20131868) fu nominato cardinale da Pio IX nel 1853. Dopo aver abbandonato la magistratura Giovanni D'Andrea si dedic\u00f2 alla traduzione delle \"Historiae\" di Tacito, che tuttavia non port\u00f2 a termine.\nRitorn\u00f2 alla vita pubblica nel 1815, con la Restaurazione, e ricopr\u00ec la carica di direttore generale delle Poste. Venne nominato ministro delle finanze il 23 marzo 1821, alla vigilia dell'ingresso a Napoli delle truppe austriache guidate dal generale Frimont. Tenne questo incarico per poco pi\u00f9 di un anno: nel giugno 1822 il nuovo presidente del consiglio Luigi de' Medici di Ottajano assunse anche la carica di ministro delle Finanze. Questo breve periodo fu tuttavia molto importante: il Regno delle Due Sicilie, infatti, dopo le vicende dei moti del '21 aveva enormi debiti e la prospettiva di dover mantenere le truppe austriache. La bancarotta fu evitata con la riforma dell'apparato statale e l'accendesione di un grosso prestito dai Rothschild. Torn\u00f2 al governo nel 1830, con l'avvento al trono di Ferdinando II, alla guida del ministero delle Finanze (dal 1830 al 1841, governo di Donato Tommasi) e degli Affari Ecclesiastici (dal marzo 1831, governo di Carlo Avarna di Gualtieri). Port\u00f2 avanti numerose iniziative (riduzione dell'imposta sul macinato, costruzione del ponte in ferro sul Garigliano). La sua politica \u00e8 giudicata comunque di ordinaria amministrazione."}
{"id": "2795110", "revid": "1573940", "url": "https://it.wikipedia.org/wiki?curid=2795110", "title": "Bandar-e Deyyer", "text": "Bandar-e Deyyer (farsi \u0628\u0646\u062f\u0631 \u062f\u06cc\u0631) \u00e8 il capoluogo dello shahrest\u0101n di Dayyer, circoscrizione Centrale, nella provincia di Bushehr. "}
{"id": "2795115", "revid": "124123", "url": "https://it.wikipedia.org/wiki?curid=2795115", "title": "Todd David Lawhorne", "text": "Conosciuto primariamente per il suo ruolo da protagonista nei panni di Dalton Monroe in \"In Plain Sight\" e per il suo ruolo da spalla nei panni di Phil lo skinhead in \"The Bros,\" con Shaquille O'Neal e Joey Fatone. A New York, ha recitato in numerose commedie Off- e Off-Off-Broadway, compresa \"La dodicesima notte\" al Lincoln Center e Laerte nella produzione della Pineapple Project di \"Amleto.\" Attore fisso per il Children's Theatre alla New York Hall of Science."}
{"id": "2795117", "revid": "1573940", "url": "https://it.wikipedia.org/wiki?curid=2795117", "title": "Abdan", "text": "\u0100bd\u0101n (farsi \u0622\u0628\u062f\u0627\u0646) \u00e8 una citt\u00e0 dello shahrest\u0101n di Dayyer, circoscrizione Centrale, nella provincia di Bushehr. "}
{"id": "2795123", "revid": "767487", "url": "https://it.wikipedia.org/wiki?curid=2795123", "title": "Bandar-e Deylam", "text": "Bandar-e Deylam (farsi \u0628\u0646\u062f\u0631 \u062f\u06cc\u0644\u0645) \u00e8 una citt\u00e0 portuale, capoluogo dello shahrest\u0101n di Deylam, circoscrizione Centrale, nella provincia di Bushehr. "}
{"id": "2795127", "revid": "256896", "url": "https://it.wikipedia.org/wiki?curid=2795127", "title": "Liphistius erawan", "text": "Liphistius erawan \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio deriva dall'Erawan National Park, luogo di ritrovamento, nella Provincia di Kanchanaburi, della Thailandia occidentale.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta nell'Erawan National Park, in Thailandia occidentale."}
{"id": "2795129", "revid": "34392", "url": "https://it.wikipedia.org/wiki?curid=2795129", "title": "Museo dell'opera metropolitana del duomo", "text": ""}
{"id": "2795132", "revid": "34392", "url": "https://it.wikipedia.org/wiki?curid=2795132", "title": "Museo dell'Opera Metropolitana del Duomo", "text": ""}
{"id": "2795133", "revid": "1543377", "url": "https://it.wikipedia.org/wiki?curid=2795133", "title": "Liphistius tenuis", "text": "Liphistius tenuis \u00e8 un ragno appartenente al genere \"Liphistius\" della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio deriva dal latino \"tenuis\", che significa \"sottile, fine, tenue\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi.\nDistribuzione.\nRinvenuta in Thailandia sudorientale."}
{"id": "2795139", "revid": "256896", "url": "https://it.wikipedia.org/wiki?curid=2795139", "title": "Liphistius nesioticus", "text": "Liphistius nesioticus \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio deriva dal greco , \"nesiotik\u00f2s\", che significa \"isolano, insulare, che abita su un'isola\", a causa della zona di ritrovamento.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta in alcune isole della Thailandia sudorientale."}
{"id": "2795141", "revid": "339392", "url": "https://it.wikipedia.org/wiki?curid=2795141", "title": "Johann Bugenhagen", "text": ""}
{"id": "2795142", "revid": "287204", "url": "https://it.wikipedia.org/wiki?curid=2795142", "title": "Giovanni D'Andrea", "text": ""}
{"id": "2795147", "revid": "256896", "url": "https://it.wikipedia.org/wiki?curid=2795147", "title": "Liphistius dangrek", "text": "Liphistius dangrek \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio deriva dai Monti D\u00e2ngr\u00eak, catena di colline al confine sudorientale della Thailandia con la Cambogia, luogo di rinvenimento.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta sui Monti D\u00e2ngr\u00eak, al confine Thailandia e Cambogia."}
{"id": "2795154", "revid": "1573940", "url": "https://it.wikipedia.org/wiki?curid=2795154", "title": "Galidictis", "text": "Galidictis \u00e8 un genere di mammiferi della famiglia Eupleridae, endemico del Madagascar.\nTassonomia.\nComprende le seguenti specie :"}
{"id": "2795160", "revid": "125313166", "url": "https://it.wikipedia.org/wiki?curid=2795160", "title": "Inscrizione di Rabatak", "text": "L'iscrizione di Rabatak \u00e8 un'iscrizione scolpita in una roccia in lingua battriana e greca, scoperta nel 1993 presso il sito di Rabatak nei pressi di Surkh Kotal in Afghanistan. L'inscrizione \u00e8 relativa al regno dell'imperatore Kushan Kanishka, e fornisce importanti indizi sulla genealogia della dinastia Kushan.\nScoperta.\nLa scritta fu trovata vicino alla sommit\u00e0 di una collina artificiale (un sito Kushan) lungo la principale strada che collega Kabul a Mazar, a sud-est del passo Rabatak che segna il confine tra le province di Baghlan e Samangan. Fu trovata da un mujahideen afgano mentre scavava una trincea, assieme a molte altre opere in pietra quali le zampe di un gigantesco leone di pietra, poi scomparse. Un operatore inglese della Halo Trust che stava sminando il territorio parl\u00f2 di questa scoperta e film\u00f2 l'inscrizione. Alla fine il filmato giunse ad una delle poche persone in grado di leggere il greco-battriano, il professore Nicholas Sims-Williams della School of Oriental and African Studies. Cap\u00ec che si trattava di un'inscrizione simile a quella famosa trovata a Surkh Kotal dalla Delegation Archeologique Francaise en Afghanistan negli anni cinquanta. Aveva comunque bisogno di immagini migliori per verificarne l'autenticit\u00e0 e decifrarla.\nA causa della guerra civile scoppiata in Afghanistan passarono anni prima che il compito potesse essere svolto. Nell'aprile del 2000 lo storico inglese Jonathan Lee, specialista di storia afgana, si spost\u00f2 con Robert Kluijver, direttore della Society for the Preservation of Afghanistan's Cultural Heritage, da Mazar-i Sharif a Pul-i Khumri, il capoluogo della provincia di Baghlan, per trovare la pietra. Alla fine la trovarono in un negozio del Department of Mines and Industry. Il dottor Lee scatt\u00f2 delle foto che permisero a Sims-Williams di tradurla.\nNel luglio 2000 Robert Kluijver accompagn\u00f2 una delegazione del Museo di Kabul a Pul-i Khumri per recuperare la pietra (pesante tra i 500 ed i 600 chili). Fu portata in macchina a Mazar-i Sharif, e da qui a Kabul. In quel periodo i Talebani avevano una politica favorevole alla conservazione del retaggio culturale afgano, compreso quello pre-islamico. L'inscrizione, il cui valore storico \u00e8 stato nel frattempo verificato dal professor Sims-Williams, \u00e8 stata il punto di forza della mostra dei pochi reperti rimasti nel Museo di Kabul, che portarono all'inaugurazione del museo stesso il 17 agosto 2000. I Talebani protestarono per l'esposizione di oggetti di epoca pre-islamica, il museo fu chiuso e l'inscrizione portata al sicuro. Segu\u00ec un duro attacco contro gli oggetti storici non islamici, culminato con la distruzione dei Buddha di Bamiyan e di altre statue antiche (a partire da febbraio 2001).\nOggi l'inscrizione di Rabatak si trova di nuovo esposta presso il riaperto Museo di Kabul.\nIl sito di Rabatak, visitato di nuovo da Robert Kluijver nel marzo 2002, \u00e8 stato saccheggiato e distrutto (il saccheggio fu operato con bulldozer), a quanto si dice per mano del comandante locale di Rabatak.\nPrincipali ritrovamenti.\nReligione.\nLe prime righe dell'inscrizione descrivono Kanishka come:\nLa \"lingua arya\".\nLa riga seguente riguarda la scrittura della scritta stessa, e dice che la lingua usata da Kanishka nell'inscrizione era la \"lingua aryana\".\nEre di regno.\nInoltre Kanishka annunciava l'inizio di una nuova era con l'anno 1 del suo regno, abbandonando la \"Grande Era Arya\" usata in precedenza, che probabilmente faceva riferimento all'era Azes del 58 a.C.\nEstensione territoriale.\nLe linee dalla 4 alla 7 descrivono le citt\u00e0 governate da Kanishka, tra cui si possono identificare quattro nomi: Saketa, Kausambi, Pataliputra e Champa (nonostante il testo non chiarisca se Champa fosse un possedimento di Kanishka o si trovasse poco oltre). L'inscrizione di Rabatak \u00e8 utile per delimitare l'estensione del regno Kushan al tempo di Kanishka, che allarg\u00f2 l'impero ben oltre i confini precedenti:\nSuccessione.\nInfine Kanishka elenca i re che avevano regnato fino a quel momento: Kujula Kadphises, il suo bisnonno, Vima Taktu, il nonno, Vima Kadphises, il padre, ed egli stesso:"}
{"id": "2795165", "revid": "6923", "url": "https://it.wikipedia.org/wiki?curid=2795165", "title": "Ramadi", "text": "Ramadi (arabo: \u0627\u0644\u0631\u0645\u0627\u062f\u064a; BGN: \"Ar Ram\u0101d\u012b\") \u00e8 una citt\u00e0 situata in Iraq centrale, sulle sponde dell'Eufrate, circa 110\u00a0km ad ovest di Baghdad. \u00c8 il capoluogo del governatorato di Al Anbar.\nStoria.\nL'impero ottomano fond\u00f2 Ramadi nel 1869. Il principale obbiettivo della citt\u00e0 era quello di fornire agli ottomani un punto focale per controllare e mantenere i collegamenti con la trib\u00f9 locale dei Dulaim. Durante la Campagna della Mesopotamia nel corso della Prima guerra mondiale, le forze britanniche guidate dal Tenente generale Frederick Stanley Maude presero Ramadi. Nel novembre 1917 gli inglesi sconfissero le forze ottomane rimaste sul posto. Sir Maude mor\u00ec poco dopo la conquista di Ramadi.\nDurante la Guerra anglo-irachena del 1941, nella Seconda guerra mondiale, Ramadi fu controllata da una brigata leale a Rashid Ali al-Kaylani.\nGeografia fisica.\nPosizionata in una pianura alluvionale fertile ed irrigata, Ramadi \u00e8 considerata il punto pi\u00f9 a sud-ovest del triangolo sunnita iracheno. \u00c8 stato un focolaio della resistenza all'occupazione statunitense dell'Iraq. Dato che ospita numerose linee ferroviarie per la Siria, \u00e8 stata a lungo considerata dagli americani una zona d'addestramento per terroristi. La citt\u00e0 si estende per oltre 60\u00a0km lungo l'Eufrate, il che la rende la citt\u00e0 pi\u00f9 grande di Al-Anbar.\nSociet\u00e0.\nEvoluzione demografica.\nLa popolazione di Ramadi \u00e8 stata censita a secondo i dati dell'ONU del 2003 e secondo i dati (sempre ONU) del 2004. Secondo il precedente regime gli abitanti sarebbero stati 700.000. Nonostante ci fosse una numerosa comunit\u00e0 ebraica nel XX secolo, nel XXI secolo tutti gli abitanti sono ora mussulmani Sunniti provenienti dalla trib\u00f9 Dulaim.\nControllo militare in tempo di guerra.\nDescrizione della citt\u00e0.\nA nord e ad ovest Ramadi \u00e8 bagnata dall'Eufrate, mentre ad est e a sud si trasforma gradualmente in periferia. Con una popolazione di oltre 500\u00a0000 persone, la citt\u00e0 si \u00e8 rivelata troppo grande per permettere alle forze statunitensi ed irachene di prenderne il controllo completo. La base americana, nell'angolo settentrionale di Ramadi, si trova al posto di uno o due palazzi dell'epoca di Saddam Hussein. \u00c8 stata chiamata prima Tactical Assembly Area Rifles e poi Camp Blue Diamond, ed \u00e8 stata riconsegnata all'esercito iracheno nella primavera del 2006. Sull'altro lato dell'autostrada 10 che incrocia Ramadi si trova un altro palazzo usato come avamposto da un'unit\u00e0 della Florida National Guard.\nRamadi \u00e8 anche il posto in cui l'acqua dell'Eufrate viene dirottata per dare vita al lago Habbaniyya.\nCuriosit\u00e0.\nChris Kyle, uno dei migliori cecchini dei Navy SEAL, era soprannominato \"Il Diavolo di Ramadi\"."}
{"id": "2795166", "revid": "110866675", "url": "https://it.wikipedia.org/wiki?curid=2795166", "title": "Yichang", "text": "Yichang (cinese: \u5b9c\u660c; pinyin: Y\u00edch\u0101ng) \u00e8 una citt\u00e0-prefettura di medie dimensioni situata nella provincia di Hubei della Repubblica popolare cinese. Amministrativamente il governo municipale ha giurisdizione su cinque contee, cinque distretti urbani, e tre contea satellite (Yidu, Dangyang, Zhijiang). La Diga delle Tre Gole si trova nella sua area amministrativa, nel distretto di Yiling.\nSociet\u00e0.\nEvoluzione demografica.\nYichang ha una popolazione di 4.150.000, con una popolazione urbana di 1.338.000. Il gruppo etnico Tujia \u00e8 stanziale nella zona.\nEconomia.\nYichang \u00e8 un importante porto fluviale sul Fiume Azzurro ed \u00e8 stata a lungo un importante porto di transito e centro di distribuzione delle merci."}
{"id": "2795170", "revid": "122246", "url": "https://it.wikipedia.org/wiki?curid=2795170", "title": "Campionato africano di pallavolo femminile Under-18", "text": "Il campionato africano di pallavolo femminile Under-18 \u00e8 una competizione pallavolistica, organizzata dalla CAVB, per squadre nazionali africane, riservata a giocatrici con un'et\u00e0 inferiore di 18 anni."}
{"id": "2795172", "revid": "1781097", "url": "https://it.wikipedia.org/wiki?curid=2795172", "title": "Ruoqiang", "text": "Ruoqiang (cinese:\u82e5\u7f8c\u5e02; pinyin: Ru\u00f2qi\u0101ng Sh\u00ec) \u00e8 una citt\u00e0 della contea di Ruoqiang, Prefettura autonoma mongola di Bayin'gholin nello Xinjiang, Cina. Venne usata da molti famosi esploratori come base di partenza per raggiungere i siti archeologici del deserto di Lop."}
{"id": "2795176", "revid": "36426", "url": "https://it.wikipedia.org/wiki?curid=2795176", "title": "Civico museo Malaspina", "text": ""}
{"id": "2795183", "revid": "767487", "url": "https://it.wikipedia.org/wiki?curid=2795183", "title": "Gentiobiosio", "text": "Il gentiobiosio \u00e8 un disaccaride composto da due unit\u00e0 di D-glucosio condensate con un legame glicosidico (acetalico) 1\"\u03b2\"\u22126'. \u00c8 un solido bianco cristallino solubile in acqua e a caldo in metanolo. Il gentiobiosio legato alla crocetina forma la crocina, sostanza responsabile della colorazione dello zafferano. In natura \u00e8 presente anche nel miele dove rappresenta lo 0,4% degli oligosaccaridi."}
{"id": "2795187", "revid": "110157", "url": "https://it.wikipedia.org/wiki?curid=2795187", "title": "Marschacht", "text": "Marschacht \u00e8 un comune di 3.628 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL) ed \u00e8 parte della comunit\u00e0 amministrativa (\"Samtgemeinde\") di Elbmarsch."}
{"id": "2795188", "revid": "21880", "url": "https://it.wikipedia.org/wiki?curid=2795188", "title": "Limodorum brulloi", "text": ""}
{"id": "2795192", "revid": "110157", "url": "https://it.wikipedia.org/wiki?curid=2795192", "title": "Tespe", "text": "Tespe \u00e8 un comune di 4.077 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL) ed \u00e8 parte della comunit\u00e0 amministrativa (\"Samtgemeinde\") di Elbmarsch."}
{"id": "2795196", "revid": "115351203", "url": "https://it.wikipedia.org/wiki?curid=2795196", "title": "Via normale italiana al Cervino", "text": "La Via normale italiana al Cervino (in francese, \"Voie normale italienne au Cervin\") descrive l'ascesa tipica alla vetta del Cervino salendo lungo il versante italiano. Percorre quasi integralmente la cresta sud-occidentale della montagna, detta \"Cresta del Leone\" (\"Ar\u00eate du lion\" in francese, \"Liongrat\" in tedesco), riproponendo la prima salita compiuta da Jean-Antoine Carrel il 17 luglio 1865. Il periodo migliore durante il quale pu\u00f2 essere affrontata la via \u00e8 quello tardo estivo (da met\u00e0 luglio alla prima met\u00e0 di settembre) quando essa \u00e8 pi\u00f9 libera dalla neve e dal ghiaccio e la difficolt\u00e0 della via \u00e8 valutata D, risultando pi\u00f9 breve, ma pi\u00f9 difficile della via normale svizzera al Cervino che si sviluppa lungo la cresta opposta, la \"Cresta dell'H\u00f6rnli\".\nDescrizione.\nLa salita pu\u00f2 essere suddivisa in tre tappe:\nLa prima tappa \u00e8 di natura escursionistica; la seconda riserva gi\u00e0 notevoli difficolt\u00e0 alpinistiche; la terza tappa \u00e8 quella che per l'altezza e per le difficolt\u00e0 alpinistiche risulta pi\u00f9 impegnativa. Normalmente la salita avviene in due giorni. Durante la prima giornata si raggiunge il rifugio Carrel; nella seconda si sale in vetta e si discende.\nDa Breuil-Cervinia al rifugio Duca degli Abruzzi.\nLa salita al Rifugio Duca degli Abruzzi parte normalmente da Breuil-Cervinia. La salita \u00e8 di natura escursionistica e non presenta alcuna difficolt\u00e0 di tipo alpinistico. Si pu\u00f2 partire a piedi direttamente da Breuil-Cervinia (2.012\u00a0m) e percorrendo il sentiero n. 13 si raggiunge il rifugio in circa due ore. Per buona parte il sentiero \u00e8 costeggiato da una strada interpoderale che conduce agli alpeggi ed al rifugio stesso.\nIl sentiero inizia nella zona nord della localit\u00e0 nei pressi di campi da tennis. Salendo passa innanzitutto nei pressi della \"Chiesetta degli alpini Battaglione Aosta\" (2.143\u00a0m) dove \u00e8 anche presente una grande croce in ricordo di Papa Giovanni Paolo II. Pi\u00f9 in alto il sentiero si avvicina ad una cascata particolarmente suggestiva. Proseguendo si incontrano alcuni alpeggi. Infine su un pianoro si raggiunge il rifugio.\nIn alternativa da Breuil-Cervinia si possono prendere gli impianti di risalita che conducono a Plan Maison (2.561\u00a0m). Da Plan Maison si segue il sentiero n. 3 che volgendo verso ovest dapprima in piano e poi in salita attraversa varie morene e pendii prima di arrivare al rifugio impiegando circa un'ora e trenta. Questa seconda opzione permette di risparmiare circa 500\u00a0m di salita.\nDal Rifugio Duca degli Abruzzi al Rifugio Carrel.\nLa salita dal Rifugio Duca degli Abruzzi al Rifugio Jean-Antoine Carrel, per la prima parte di natura escursionistica e per la seconda parte di carattere alpinistico, viene percorsa in circa quattro ore. Dal rifugio si sale in direzione nord per dolci pendii e per facili cenge arrivando in circa venti minuti alla \"Croix Carrel\" (2.920\u00a0m). \nDopo la croce si raggiunge un nevaio che si attraversa sul suo bordo occidentale. Un canale roccioso obliquo permette di superare il primo ed impegnativo salto di roccia. Portandosi in cresta si salgono nevai e fasce detritiche. Contornando e lasciando sulla sinistra la vetta della Testa del Leone per cenge abbastanza insidiose si arriva a \"Colle del Leone\" o \"Col du lion\" (3.581\u00a0m), colle che separa la Testa del Leone dal Cervino vero e proprio.\nDal colle si sale per detriti alla base della Cresta (3.650\u00a0m) da dove inizia l'arrampicata. Alcune corde fisse permettono di superare i passaggi pi\u00f9 impegnativi. I passaggi pi\u00f9 significativi sono la \"Placca Seiler\", placca inclinata ed assai liscia e la salita attrezzata che rimpiazza \"la Chemin\u00e9e\".\nSuperati questi passaggi di arrampicata si arriva al Rifugio Jean-Antoine Carrel (3.830\u00a0m). Nei pressi del rifugio vi \u00e8 anche la piattaforma dove si trovava la \"Capanna Luigi Amedeo di Savoia\", crollata nell'estate del 2003 in seguito ad una grossa frana (la stessa che caus\u00f2 la caduta della \"Chemin\u00e9e\"). La piattaforma \u00e8 ora utilizzata come punto di atterraggio per l'elicottero, mentre la vecchia capanna si trova davanti all'ufficio delle Guide del Cervino, in paese.\nDal Rifugio Carrel alla vetta.\nLa salita inizia dietro il Rifugio Carrel ed ai piedi della \"Grande Tour\", torrione che si aggira sulla destra. La prima corda fissa prende il nome di \"Corda della sveglia\". Si passa poi vicino ai ruderi della \"Cabane de la tour\" e nel \"Vallon des gla\u00e7ons\". L\"'Ar\u00eate du coq\" con diversi \"gendarmi\" caratterizza il tratto successivo. Si supera il \"Mauvais pas\" e si passa vicino alla placca denominata \"Rocher des \u00e9critures\" dove sarebbe inciso il nome di Carrel.\nIl \"ghiacciaio del Linceul\" viene superato con l'aiuto di alcune corde fisse metalliche. Pi\u00f9 avanti la \"Corde Tyndall\" aiuta a superare un salto di circa trenta metri. La cengia \"Gravate\" permette di guadagnare il Pic Tyndall (4.241\u00a0m). Dal Pic Tyndall si percorre il filo di cresta scendendo un poco ed arrivando cos\u00ec all\"'Enjamb\u00e9e\", intaglio che separa il \"Pic Tyndall\" dalla parte superiore della cresta del Cervino.\nPer roccette si arriva al \"Col F\u00e9licit\u00e9\", terrazzino da dove ricominciano una serie di corde fisse che aiutano l'ascesa. La pi\u00f9 caratteristica di queste attrezzature \u00e8 la \"Scala Jordan\" che permette di risalire una placca strapiombante molto esposta e di circa dieci metri. Pi\u00f9 oltre la \"Corda Piovano\" permette di risalire un diedro e la \"G\u00eete Wentworth\" \u00e8 una sottile fessura che permette di riguadagnare la cresta.\nPer roccette pi\u00f9 facili si arriva infine alla vetta italiana (4.476\u00a0m) ed alla croce di vetta. Su ciascun braccio della croce \u00e8 riportato un toponimo latino: dal lato svizzero si legge la parola \"Pratumbor\", nome latino di Zermatt, mentre dal lato italiano si legge la parola \"Vallistornench\", nome latino della Valtournenche.\nLa vetta sommitale svizzera (4.478\u00a0m) si trova circa 60\u00a0m pi\u00f9 ad est e per raggiungerla occorre percorrere l'aerea cresta sommitale.\nLa cresta, solitamente nevosa, si percorre in una decina di minuti. Quest'ultima parte della salita \u00e8 molto evidente e non presenta quindi problemi di ricerca dell'itinerario.\nCritiche all'eccessivo equipaggiamento della via.\nLa via normale italiana, e lo stesso discorso vale per la via normale svizzera, a causa del notevole afflusso di alpinisti che la percorre, \u00e8 particolarmente equipaggiata con corde fisse, scale, anelli resinati, pioli, catene e cavi metallici.\nAl di l\u00e0 delle considerazioni proprie del \"clean climbing\" (movimento di pensiero, sviluppatosi essenzialmente negli ultimi trent'anni, che critica l'eccessivo equipaggiamento delle vie di arrampicata), esiste un problema reale di sicurezza. La manutenzione di questo materiale \u00e8 condotta dalle guide alpine che hanno l'ovvio interesse di rendere la montagna quanto pi\u00f9 accessibile possibile ai loro clienti ma l'eccessiva semplificazione del percorso non ha condotto ad una riduzione degli incidenti.\nIl primo motivo di incidenti \u00e8 che sempre pi\u00f9 alpinisti intraprendono la scalata del Cervino senza averne la competenza tecnica ma contando sulla competenza della loro guida o sul fatto che la via \u00e8 attrezzata.\nIl secondo \u00e8 una conseguenza diretta del sovrafollamento di questi due itinerari alpinistici. Attualmente fino a duecento persone possono tentare la vetta in una giornata (quando le condizioni meteorologiche sono favorevoli). In queste condizioni, le frequenti cadute di pietre dovute alla natura friabile delle rocce che costituiscono il Cervino, hanno conseguenze catastrofiche per le altre cordate che percorrono la via."}
{"id": "2795197", "revid": "110157", "url": "https://it.wikipedia.org/wiki?curid=2795197", "title": "Asendorf (Harburg)", "text": "Asendorf \u00e8 un comune di 1.816 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL) ed \u00e8 parte della comunit\u00e0 amministrativa (\"Samtgemeinde\") di Hanstedt."}
{"id": "2795198", "revid": "256896", "url": "https://it.wikipedia.org/wiki?curid=2795198", "title": "Liphistius suwat", "text": "Liphistius suwat \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta nella parte nordorientale della Thailandia."}
{"id": "2795200", "revid": "1591878", "url": "https://it.wikipedia.org/wiki?curid=2795200", "title": "Madonna col Bambino (Giovanni Bellini Pavia)", "text": "La Madonna col Bambino \u00e8 un dipinto tempera su tavola (47x31,5\u00a0cm) di Giovanni Bellini, databile alla primissima produzione dell'artista tra il decennio 1450 e quello 1460 e conservato nella Pinacoteca Malaspina a Pavia.\nStoria.\nL'opera, gi\u00e0 assegnata dal Morelli a Bartolomeo Vivarini (che consider\u00f2 spuria la firma sul cartiglio sul parapetto), venne riconosciuta come della prima produzione di Giovanni Bellini dal Cavalcaselle. Se Heinemann la rifer\u00ec invece a Lazzaro Bastiani (1962), seguito da Robertson (1468), nel 1972 venne restituita a Bellini da Huse e poi da Peroni (1981). Oggi \u00e8 ritenuta con un certo allineamento una delle prime opere pervenuteci del grande artista veneziano, ascrivibile alla sua prima fase giovanile, quando la produzione ancora acerba si rifaceva all'esempio del padre Jacopo e dei Vivarini; venne datata da Pignatti al 1450-1455, un'ipotesi che alcuni, come la Olivari, ritengono un po' troppo anticipatoria.\nLa tavola \u00e8 strettamente collegata con una analoga a Philadelphia.\nDescrizione e stile.\nLa Vergine, dalle mani sottilissime, abbraccia il Bambino che sta in piedi su un parapetto, dove un cartiglio (sull'esempio fiammingo) reca la firma dell'artista. Lo sfondo \u00e8 un telo nero, che si vede anche sugli sguanci dell'archetto di coronamento e che lascia intravedere in alto un cielo azzurro.\nL'impostazione generale deriva dalle icone bizantine, diffusissime a Venezia, ravvivate per\u00f2 da un lirismo e una vitalit\u00e0 che mettono le figure in intimo contatto con lo spettatore. La linea fortemente incisa della figura del Bambino, che d\u00e0 una certa scultoreit\u00e0 alla sua figura ben tornita, rimanda invece all'esempio di Francesco Squarcione e della sua bottega, un altro degli interessi fondamentali del giovane Giovanni."}
{"id": "2795202", "revid": "110157", "url": "https://it.wikipedia.org/wiki?curid=2795202", "title": "Egestorf", "text": "Egestorf \u00e8 un comune di 2.394 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL) ed \u00e8 parte della comunit\u00e0 amministrativa (\"Samtgemeinde\") di Hanstedt."}
{"id": "2795204", "revid": "212348", "url": "https://it.wikipedia.org/wiki?curid=2795204", "title": "Hanstedt (Harburg)", "text": "Hanstedt \u00e8 un comune di 4.990 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL) ed \u00e8 parte della comunit\u00e0 amministrativa (\"Samtgemeinde\") di Hanstedt."}
{"id": "2795217", "revid": "110157", "url": "https://it.wikipedia.org/wiki?curid=2795217", "title": "Marxen", "text": "Marxen \u00e8 un comune di 1.338 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL) ed \u00e8 parte della comunit\u00e0 amministrativa (\"Samtgemeinde\") di Hanstedt."}
{"id": "2795220", "revid": "110157", "url": "https://it.wikipedia.org/wiki?curid=2795220", "title": "Undeloh", "text": "Undeloh \u00e8 un comune di 927 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL) ed \u00e8 parte della comunit\u00e0 amministrativa (\"Samtgemeinde\") di Hanstedt."}
{"id": "2795226", "revid": "256896", "url": "https://it.wikipedia.org/wiki?curid=2795226", "title": "Liphistius thoranie", "text": "Liphistius thoranie \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 unto, grasso, e dal sostantivo greco , \"ist\u00econ\", cio\u00e8 telo, velo, ad indicare la struttura della tela che costruisce intorno all'apertura del cunicolo.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta nella Thailandia nordorientale."}
{"id": "2795235", "revid": "767487", "url": "https://it.wikipedia.org/wiki?curid=2795235", "title": "Le avventure dei Chipmunk", "text": "Le avventure dei Chipmunk (\"The Chipmunk Adventure\") \u00e8 un film animato del 1987 diretto da Janice Karman e ispirato ai personaggi di Alvin and the Chipmunks, protagonisti di una serie di dischi e di cartoni animati fra gli anni sessanta e gli anni novanta.\nIl film, distribuito dalla The Samuel Goldwyn Company, ha debuttato nelle sale cinematografiche statunitensi il 22 maggio 1987, guadagnando solo 2.584.720 dollari nel weekend di apertura, risultando un flop al cinema, ma diventando poi un classico dell'home-video.\nIn Italia il film \u00e8 stato pubblicato in videocassetta nel 1988, distribuito da Lineafilm, con un primo doppiaggio e mantenendo in originale i numeri musicali (come accadeva anche nella serie televisiva). Con lo stesso doppiaggio \u00e8 stato successivamente trasmesso da Italia 1, diviso in pi\u00f9 episodi all'interno della serie TV.\nIl 29 dicembre 1996 il film \u00e8 andato in onda su Rai 2, con un nuovo doppiaggio e il completo adattamento italiano dei brani.\nTrama.\nIl film inizia con la partenza di Dave per un viaggio di lavoro all'estero lasciando a casa Alvin, Simon e Theodore nelle mani della signorina Beatrice Miller. Alvin che vorrebbe anche lui partire per girare il mondo, sfida le Chipettes (Brittany, Jeanette ed Eleaonor) a un videogioco a tema, scoppia alla fine una discussione tra Alvin e Brittany che lo sfida a farlo per davvero. I ragazzi vengono avvicinati da Claudia Furschtien e suo fratello Klaus, che dichiarano di essere dei milionari eccentrici e organizzano una sfida intorno al mondo in mongolfiera tra i due gruppi con la promessa di una ricompensa in denaro per chi vincer\u00e0.\nIn realt\u00e0 i Furschtien sono dei malvagi trafficanti di diamanti e vogliono sfruttare i ragazzini per consegnarli ai loro clienti.\nAlvin telefona a Dave e approfittando del fatto che da lui \u00e8 notte, riesce a far dire all'uomo le frasi che vuole mentre Theodore le registra e modificano la discussione, per imbrogliare la signorina Miller, facendo credere che Dave vuole che lo raggiungano, per giustificare la loro assenza. Arrivati alla villa dei Furschtien, questi spiegano le regole: portare delle bamboline che rappresentano diverse copie dei membri della squadra in determinati luoghi (che in realt\u00e0 contengono i diamanti) e prendere in cambio le bamboline della squadra avversaria (che contengono i pagamenti dei loro clienti). Le due squadre partono e Simon, che era sempre stato contrario \u00e8 costretto a seguire i fratelli solo per vegliare su di loro.\nUn misterioso uomo di nome Jamal, grazie alla sua spia che fa da maggiordomo ai due trafficanti, manda due suoi uomini a fermare i ragazzini. I Chipmunks e le Chipettes evitano per\u00f2 inconsciamente gli assalti dei due, continuando il viaggio tra vari imprevisti, che per\u00f2 superano e facendo gli scambi, osservati di nascosto dai compratori dei due fratelli, fino ad arrivare a rincontrarsi in Grecia, dopo aver saputo le loro prossime mete, Alvin e Brittany hanno un battibecco che si risolve in una sfida musicale. Dave convinto di avergli visti (essendo anche lui in Grecia in quel momento), telefona alla signorina Miller per sapere come stanno i ragazzi, alla fine della quale lei pensa che lui scherzi o sia stanco e lui che in quel momento siano impegnati, ma a casa.\nLe Chippetes sono catturate in Egitto da un giovane sultano, amico di Jamal, che per\u00f2 decide di sposare Brittany. Le ragazze riescono a scappare e recuperare le bamboline in un nido di serpenti incantandoli con una canzone, in volo sul pallone si scopre che Eleanor ha portato con loro un piccolo pinguino che avevano ricevuto in regalo prima della fuga e convince le sorelle a riportarlo a casa. Intanto i ragazzi si fermano su un'isola sconosciuta dove Theodore \u00e8 rapito da indigeni che lo eleggono loro re costringendo i fratelli a fargli da schiavi. Le ragazze arrivano in Antartide e dopo aver riportato il pinguino alla sua colonia, hanno una colluttazione con gli uomini dei due trafficanti, convinti di essere stati traditi per via della deviazione dalla rotta prevista, dopo essere state salvate dai pinguini, una volta in aria, le ragazze scoprono la verit\u00e0, sia sui soldi che sui diamanti, grazie ad alcune bamboline rotte durante lo scontro.\nIntanto Alvin e Simon scoprono che in realt\u00e0 gli indigeni vogliono offrire il dolce Theodore in sacrificio e anche loro rischiano la stessa fine, ma vengono salvati dall'intervento delle Chippetes.\nTornati negli Stati Uniti i ragazzini vengono catturati dalla malvagia Claudia e suo fratello Klaus (che riprendono le bamboline) i quali, a loro volta, vengono fermati grazie alla signorina Miller che tampona involontariamente la loro macchina mentre arriva anche Dave con Jamal che si rivela un ispettore di polizia e arresta i due avidi trafficanti.\nIl lungometraggio si conclude con l'ennesimo battibecco tra Alvin e Brittany i quali discutono su chi sia stato davvero il vincitore e Dave li interrompe per portarli in auto e tornare a casa. In auto della signorina Miller, Alvin continua a discutere con un Dave sull'orlo di un esaurimento nervoso: per aver sgominato una banda di contrabbandieri di diamanti vorrebbe una ricompensa ma ottiene solo la classica frase sgridata: \"ALLLVIIINNNN!!!\".\nColonna sonora.\nInsieme al film \u00e8 stato distribuito un CD con le soundtrack contenenti le relative tracce.\nAlcuni sono brani inediti mentre altri sono cover di brani conosciuti."}
{"id": "2795236", "revid": "15756", "url": "https://it.wikipedia.org/wiki?curid=2795236", "title": "Versioni alternative di Batman", "text": "Questa \u00e8 una lista delle versioni alternative di Batman. Per \"versioni alternative\" si intendono quelle versioni che divergono dalla continuit\u00e0 principale dell'Universo DC Comics (ad esempio negli \"Elseworld\") oppure proposte in altri media diversi dal fumetto, come serie televisive e cartoni animati.\nUniversi alternativi nella continuity moderna.\nIl Multiverso della DC consiste di mondi al di fuori della continuity DC, che permette agli autori la libert\u00e0 creativa di esplorare versioni alternative dei personaggi e le loro storie, senza contraddire e/o alterare permanentemente la continuity ufficiale."}
{"id": "2795252", "revid": "7459", "url": "https://it.wikipedia.org/wiki?curid=2795252", "title": "Monoteliti", "text": ""}
{"id": "2795256", "revid": "1714743", "url": "https://it.wikipedia.org/wiki?curid=2795256", "title": "Maria di Sassonia (1515-1583)", "text": "Biografia.\nMaria and\u00f2 sposa il 27 febbraio 1536 in Torgau a Filippo I di Pomerania (1515\u20131560).\nIl matrimonio \u00e8 rappresentato sul cosiddetto arazzo di Cro\u00ff mostra, accanto agli sposi ed alle loro famiglie anche i riformatori Giovanni Bugenhagen, Martin Lutero e Filippo Melantone. Durante la cerimonia a Lutero doveva essere sfuggito: \u00abDiavolo, non \u00e8 affar tuo!\u00bb\nIl matrimonio di Filippo con Maria significava l'unione della Pomerania al Principato con la sua posizione dominante nelle classi luterane del regno e fu intermediata dal riformatore Giovanni Bugenhagen. La Pomerania si associ\u00f2 nello stesso anno alla Lega di Smalcalda.\nDopo la morte del marito, Maria si ritir\u00f2 a Pudagla, sull'isola di Usedom. Il figlio Ernesto Ludovico di Pomerania le concesse gli introiti derivanti dai beni del convento come alimenti e vi fece erigere una fattoria con i materiali provenienti dalle rovine del fabbricato del convento stesso.\nAlla sua morte, avvenuta nel 1583, la sua salma venne inumata accanto a quella marito nella cripta della chiesa di san Pietro a Wolgast.\nDiscendenza.\nDal matrimonio con Filippo nacquero sette maschi e tre femmine:\nBibliografia.\nin lingua tedesca:"}
{"id": "2795258", "revid": "110157", "url": "https://it.wikipedia.org/wiki?curid=2795258", "title": "Wanderers Stadium", "text": "Il Wanderers Stadium \u00e8 uno stadio di cricket situato nel sobborgo Sandton di Johannesburg, in Sudafrica. \u00c8 uno degli stadi pi\u00f9 prestigiosi del mondo di questa disciplina godendo dello status di Test cricket ground e avendo ospitato partite di diverse edizioni Coppa del Mondo di cricket, tra cui la finale dell'edizione 2003."}
{"id": "2795273", "revid": "105659933", "url": "https://it.wikipedia.org/wiki?curid=2795273", "title": "Elettrodotto Italia-Grecia", "text": "L'elettrodotto Italia-Grecia \u00e8 un cavo di interconnessione elettrica sottomarino operante in corrente continua che si estende dall'Italia alla Grecia con una trasmissione massima di potenza pari a 500 MW e una tensione massima di 400 kV.\nIl cavo per trasmissione di energia elettrica ha una sezione di 1250\u00a0mm\u00b2. L'elettrodotto \u00e8 stato inaugurato il 9 luglio 2002 a Galatina, in provincia di Lecce, raggiunge la profondit\u00e0 di ben 1000 metri per 71\u00a0km dei 163 del suo cammino.\nTragitto.\nIl cavo inizia il suo tragitto da un impianto (invertitore statico) della stazione elettrica di Galatina . Per i primi 43\u00a0km, fino a Otranto, procede nel sottosuolo, poi attraversa il Canale d'Otranto per 163 chilometri, giungendo fino a pochi chilometri dalla costa dell'Albania, precisamente nel punto di coordinate , a nord di Corf\u00f9. Qui inizia un ulteriore percorso di 110\u00a0km fino all'impianto (invertitore statico) della stazione greca di Arachthos, nell'Epiro .\nIl progetto per la costruzione del cavo, finanziato in parte dall'Unione europea, \u00e8 costato 339 milioni di euro, 262 dei quali versati da Enel e 77 dalla PPC, l'ente elettrico greco.\nIl catodo \u00e8 situato in territorio italiano, l'anodo in una baia greca, nel punto di coordinate ."}
{"id": "2795279", "revid": "767487", "url": "https://it.wikipedia.org/wiki?curid=2795279", "title": "Ondine - Il segreto del mare", "text": "Ondine - Il segreto del mare \u00e8 un film del 2009 diretto da Neil Jordan.\nLa pellicola, con Colin Farrell e Alicja Bachleda, \u00e8 stata presentata al Toronto International Film Festival 2009; sul tappeto rosso, accanto al regista e all'attore protagonista c'erano altre due glorie irlandesi, Bono e The Edge degli U2, che hanno manifestato il loro supporto al film.\nTrama.\nSyracuse \u00e8 un pescatore irlandese con problemi di alcol alle spalle, ed una figlia Annie, malata e costretta su una sedia a rotelle, che vive con la sua ex e il nuovo compagno. Durante una delle sue battute di pesca, l'uomo trova imprigionata nella sua rete una donna, Ondine. Dopo averla accolta nella sua casa, Syracuse si accorge che la fortuna comincia a girare e tutto sembra andare miracolosamente per il verso giusto. Per sua figlia, Ondine \u00e8 una selkie, una creatura marina leggendaria che in rari casi pu\u00f2 stabilirsi a terra, legandosi per sempre ad un uomo. Syracuse non ci crede ma non sa darsi molte spiegazioni su questa splendida ragazza piombata nella sua vita, della quale \u00e8 ormai innamorato ma che non vuole che si parli del suo passato e delle sue origini.\nTornando a casa ubriaca, con la figlia e il compagno Alex, Maura ha un terribile incidente d'auto nel centro del paese con un uomo misterioso che sembra conoscere Ondine. Nell'incidente Alex muore, ed Annie, salvatasi al pari degli altri, pu\u00f2 addirittura usufruire di un trapianto di rene che potrebbe cambiarle la vita. Al funerale di Alex, Maura spinge Syracuse a bere facendo ricadere l'uomo nel vizio, dopo pi\u00f9 di due anni di astinenza, ma al tempo stesso gli concede di prendere con s\u00e9 la loro figlia.\nL'uomo \u00e8 scosso e crede che non ci sia pi\u00f9 un futuro con Ondine che ormai \u00e8 braccata dall'uomo misterioso. Tornato a riprenderla su un isolotto, la \"selkie\" Ondine rivela tutta la sua triste storia di corriere rumena della droga. Il suo vero nome \u00e8 Loana e quando fu ripescata era sfinita dopo essere scappata a nuoto, messa in fuga dalla polizia. L'uomo misterioso \u00e8 il suo protettore che rivuole da lei l'eroina.\nTornati a terra nasce una colluttazione con gli spacciatori quindi si scopre che la droga non \u00e8 pi\u00f9 nel nascondiglio noto solo a Ondine e alla bambina. Infatti, questa, lo aveva cambiato temendo che la ragazza potesse tornare a prendere quello che per lei era il \"manto di foca\" senza il quale una selkie non pu\u00f2 pi\u00f9 tornare nel suo regno acquatico... \nSvelato che il nuovo nascondiglio \u00e8 in una gabbia nel mare e portatisi tutti sul luogo, grazie all'astuzia e alla determinazione della ragazza i malfattori vengono sopraffatti e per giunta il suo protettore, nel tentativo disperato di recuperare la droga sott'acqua, annega.\nPer Ondine/Ioana e gli altri finisce un incubo, ma anche i sogni e le storie leggendarie devono lasciare spazio alla cruda realt\u00e0 che ora, da extracomunitaria, la vede costretta ad abbandonare il paese.\nDi fronte all'unica possibilit\u00e0 che ha di trattenerla, Syracuse non esita un attimo e con grande gioia anche della figlia Annie, la sposa.\nProduzione.\nIl film \u00e8 stato girato a Castletownbere e dintorni, nella penisola di Beara nel sud-ovest dell'Irlanda.\nCome svelato nel finale del film al protagonista, le canzoni cantate da Ondine sono brani del gruppo islandese Sigur R\u00f3s."}
{"id": "2795285", "revid": "33751", "url": "https://it.wikipedia.org/wiki?curid=2795285", "title": "Stazione elettrica", "text": ""}
{"id": "2795288", "revid": "27723", "url": "https://it.wikipedia.org/wiki?curid=2795288", "title": "Capralba", "text": "Capralba (\"Cavralba\" in dialetto cremasco) \u00e8 un comune italiano di abitanti della provincia di Cremona, in Lombardia, a nord della provincia.\nGeografia fisica.\nTerritorio.\nSul territorio \u00e8 presente un elevato numero di fontanili.\nNel territorio comunale \u00e8 presente il Parco dei Fontanili di Capralba.\nStoria.\nCapralba \u00e8 una localit\u00e0 di origine medievale, da sempre appartenente al territorio cremasco.\nIn et\u00e0 napoleonica (1809-16) furono aggregati a Capralba i comuni di Campagnola, Campisico e Farinate, ridivenuti autonomi con la costituzione del Regno Lombardo-Veneto. Campisico fu poi aggregata definitivamente nel 1819.\nNel 1868 al comune di Capralba venne aggregato il soppresso comune di Farinate.\nSociet\u00e0.\nEtnie e minoranze straniere.\nAl 31 dicembre 2020 i cittadini stranieri sono . L'unica comunit\u00e0 nazionale numericamente significativa \u00e8 quella rumena, con 29 cittadini.\nGeografia antropica.\nFrazioni.\nIl territorio comunale comprende il capoluogo e le frazioni di Farinate, Campisico di sopra e Campisico di sotto.\nInfrastrutture e trasporti.\nStrade.\nIl territorio \u00e8 attraversato dalle seguenti strade provinciali:\nFerrovie.\nIl centro cittadino e l'adiacente frazione di Farinate sono serviti dalla stazione di Capralba, lungo la ferrovia Treviglio-Cremona. La stazione fu inaugurata nel 1914 su richiesta della popolazione; fino a quel momento i treni che percorrevano la linea non effettuavano fermata nel territorio comunale.\nLa stazione \u00e8 servita dai treni regionali di Trenord in servizio sulla tratta Treviglio\u2013Cremona, con frequenza oraria. Nelle fasce di punta sono presenti alcune corse aggiuntive e alcune corse prolungate oltre il capolinea di Treviglio, con destinazione Milano Porta Garibaldi o Milano Certosa e con fermate intermedie a Milano Lambrate e Milano Villapizzone.\nAmministrazione.\nElenco dei sindaci dal 1970 ad oggi."}
{"id": "2795291", "revid": "767487", "url": "https://it.wikipedia.org/wiki?curid=2795291", "title": "Madonna greca", "text": "La Madonna greca \u00e8 un dipinto tempera su tavola (82x62 cm) di Giovanni Bellini, databile al 1460-1470 circa e conservata nella Pinacoteca di Brera a Milano.\nStoria.\nNon c'\u00e8 allineamento tra gli storici dell'arte nella datazione della cosiddetta \"Madonna greca\" (dai monogrammi in lettere greche scritti ai lati dell'immagine): alcuni la datano ai primi lavori dell'artista, tra la fine degli anni cinquanta e l'inizio degli anno sessanta, altri a una fase successiva alla \"Piet\u00e0\", negli anni settanta, quando si avviava a manifestare il distacco dall'esempio di Andrea Mantegna.\nL'opera si trovava nell'ufficio dei Regulatori di Scrittura a palazzo Ducale a Venezia quando venne requisita durante le soppressioni napoleoniche e destinata subito, nel 1808, alla nascente pinacoteca milanese.\nDescrizione e stile.\nMaria sorregge saldamente tra le mani il Bambino, il quale si appoggia al bordo inferiore della cornice dipinta, oltre la quale sporgono invece alcuni lembi della veste di Maria. Ges\u00f9 ha in mano una mela dorata, forse un richiamo alla leggenda di Paride ed a Maria-nuova Venere. L'aspetto generale dell'opera rimanda alla fissit\u00e0 iconica alle icone bizantine, ravvivate dai dolci gesti che legano madre e figlio vivificandone le figure. Pellizzari aveva addirittura ipotizzato che l'opera avesse avuto originariamente un fondo oro, ma ci\u00f2 \u00e8 stato smentito dal restauro del 1986. In quell'occasione si \u00e8 anche scoperto che i frammenti d'oro vicino alle lettere greche sono un'aggiunta cinquecentesca, mentre lo sfondo originario era una tenda retta da una cordicella oltre la quale si intravede un cielo blu.\nGli sguardi dei protagonisti, come di consueto in questo tema, non si incontrano, ma la familiarit\u00e0 \u00e8 resa dall'intrecciarsi delle mani, che crea un tenero abbraccio della madre verso il figlio. L'espressione \u00e8 per\u00f2 pensosa e malinconica, perch\u00e9 ricorda la consapevolezza della futura sorte tragica di Ges\u00f9, destinato alla Passione.\nDa un punto di vista tecnico, la tavola venne preparata come da tradizione con gesso e colla, sui quali il pittore fece un disegno preparatorio dove \u00e8 tracciato con estrema precisione anche il chiaroscuro con sottili trattini incrociati molto regolari, visibili all'infrarosso. Si tratta di un modo di disegnare tipico di Bellini, che venne descritto anche nel \"Dialogo di pittura\" di Paolo Pino (1548)."}
{"id": "2795294", "revid": "110157", "url": "https://it.wikipedia.org/wiki?curid=2795294", "title": "SuperSport Park", "text": "Il SuperSport Park \u00e8 uno stadio di cricket situato a Centurion, in Sudafrica. \u00c8 uno degli stadi pi\u00f9 prestigiosi del mondo di questa disciplina godendo dello status di Test cricket ground e avendo ospitato partite di diverse edizioni Coppa del Mondo di cricket e la finale dell'ICC Champions Trophy 2009."}
{"id": "2795295", "revid": "1310927", "url": "https://it.wikipedia.org/wiki?curid=2795295", "title": "Taekwondo ai Giochi della XXVIII Olimpiade - 58 kg maschile", "text": "Il torneo di Taekwondo per la categoria 58\u00a0kg maschile delle Olimpiadi di Atene 2004 si \u00e8 svolto il 26 agosto 2004 al \"Faliro Coastal Zone Olympic Complex\". Hanno partecipato 16 atleti.\nIl tabellone principale consisteva in un torneo ad eliminazione diretta, culminato nel match per l'oro. Per l'assegnazione della medaglia di bronzo si \u00e8 ricorso al ripescaggio a cui hanno partecipato gli atleti che hanno perso nei turni eliminatori contro i due finalisti."}
{"id": "2795303", "revid": "183694", "url": "https://it.wikipedia.org/wiki?curid=2795303", "title": "Francesco Robortello", "text": "Biografia.\nLa sua acribia filologica lo fece chiamare \"Canis grammaticus\". Professore di filosofia, di retorica, di latino e di greco, insegn\u00f2 a Lucca, Venezia, Bologna e a Padova, scoprendo e pubblicando importanti testi dell'antichit\u00e0 classica.\nI criteri scientifici da lui adottati costituiscono la base della moderna ermeneutica, e i suoi commenti alla \"Poetica\" di Aristotele, le \"In librum Aristotelis de arte poetica explicationes\", pubblicate nel 1548, dove corresse la versione latina di Alessandro de' Pazzi dell'opera aristotelica, influirono sulla teoria rinascimentale della scrittura teatrale. In questo scritto, Robortello d\u00e0 una parafrasi dell'\"Ars poetica\" di Orazio e tratta dei diversi generi letterari. Fondamentali sono i suoi studi sulla \"catarsi tragica\", del cui significato, secondo gli studi di Carlo Diano, egli fu il primo scopritore. \nCon le \"Variorum locorum annotationes\" del 1543, la \"De arte, sive ratione corrigendi veteres authores disputatio\" del 1557, e con la \"De historica facultate disputatio\" (1567), entr\u00f2 in polemica con Carlo Sigonio e con Vincenzo Maggi. Emend\u00f2 anche diverse edizioni di classici pubblicate da Aldo Manuzio. Tra i suoi allievi si contano Giacomo Zabarella e Jan Kochanowski, poeta in lingua polacca e latina, che esport\u00f2 in Polonia le idee e le forme letterarie del Rinascimento."}
{"id": "2795307", "revid": "66075", "url": "https://it.wikipedia.org/wiki?curid=2795307", "title": "Small Forward", "text": ""}
{"id": "2795310", "revid": "66075", "url": "https://it.wikipedia.org/wiki?curid=2795310", "title": "Point Guard", "text": ""}
{"id": "2795331", "revid": "228587", "url": "https://it.wikipedia.org/wiki?curid=2795331", "title": "Francesco Amodio", "text": "Laureato in giurisprudenza, venne eletto deputato al Parlamento Italiano dal 1958 al 1976 nelle liste della Democrazia Cristiana per 4 legislature.\nPrima di assumere gli incarichi parlamentari, Amodio ricopr\u00ec la carica di sindaco del comune di Amalfi e fu uno dei promotori per l'istituzione della Regata delle Antiche Repubbliche Marinare. A lui \u00e8 stato intitolato il largo antistante l'ingresso del palazzo comunale della citt\u00e0 costiera.\nBiografia.\nNato a Maiori il 4 ottobre 1914 da famiglia facoltosa, aveva ricevuto un'educazione severa e una salda formazione cristiana frequentando il ginnasio e il liceo alla Badia benedettina di Cava de' Tirreni.\nGiovane avvocato, era stato, nell'immediato dopoguerra, tra i fondatori della Democrazia Cristiana nella provincia di Salerno, insieme con Girolamo Bottiglieri, Carlo Petrone e altri. \nEletto deputato nel 1958 per la circoscrizione Benevento-Avellino-Salerno, e riconfermato con largo suffragio nel 1963, 1968, 1972 (terza, quarta, quinta e sesta legislatura), svolse un'intensa attivit\u00e0 soprattutto nelle commissioni: in particolare, la X (Trasporti, Poste, Marina Mercantile: 1958-76), la IV (Giustizia: 1958-59), la II (Interni: 1963-68). \nFece parte anche, negli anni Sessanta, della Commissione per il parere al governo sulle direttive e sui criteri di ripartizione degli stanziamenti per iniziative turistiche e alberghiere, quindi della Commissione di vigilanza sulle radiodiffusioni (dal 26 settembre 1969), della Commissione parlamentare per le questioni regionali (dal 9 novembre 1970). \nRelatore di bilancio (Marina Mercantile, esercizio 1969/70; Turismo e Spettacolo, esercizio 1963-64). \nPresentatore di importanti proposte di legge. \nDi rilievo i suoi interventi sulla legge istitutiva del Ministero del Turismo e dello Spettacolo, sulla sistemazione dei bilanci comunali e provinciali, sullo sviluppo di campi di ricreazione per la giovent\u00f9 e di impianti sportivi, sull'ordinamento delle provvidenze a favore della cinematografia, sulla modifica delle norme del codice della strada, sulla proposta di legge Fortuna: \u201cCasi di scioglimento del matrimonio\u201d. \nPromosse, insieme con Francesco Cacciatore, l'istituzione di una sezione della Corte di Appello a Salerno. \nL'impegno di Francesco Amodio nella vita pubblica era iniziato nel 1946. \nChiamato alla guida del comune di Amalfi, tenne la carica di sindaco per quindici anni, sempre confortato da un suffragio plebiscitario. Ad una sua felice intuizione si deve, gi\u00e0 negli anni '50, la creazione di una Conferenza dei sindaci della Costiera, col compito di affrontare collegialmente, ed in unit\u00e0 d'intenti, i problemi del territorio. \nTra gli altri incarichi ricoperti meritano di essere menzionati: vice pretore onorario; presidente delle Aziende di soggiorno e turismo di Amalfi e Ravello; commissario straordinario al Consorzio dei comuni per gli acquedotti del Cilento; consigliere nazionale della Dc (dal 1959 al 1962); componente il consiglio direttivo dell'Associazione italiana per il Consiglio d'Europa; presidente del Consorzio provinciale salernitano di cooperative pescatori e vice presidente del Consorzio regionale campano; presidente della Federazione nazionale delle imprese di pesca (Federpesca)."}
{"id": "2795338", "revid": "767487", "url": "https://it.wikipedia.org/wiki?curid=2795338", "title": "Williamsport (Pennsylvania)", "text": "Williamsport \u00e8 una citt\u00e0 statunitense nella contea di Lycoming in Pennsylvania. Nel 2000 aveva 30.706 abitanti. \u00c8 la principale citt\u00e0 della \u00abregione metropolitana statistica di Williamsport-Lock Haven\u00bb.\nA Williamsport, nel mese di agosto, si svolgono il campionato mondiale del Little League World Series di baseball e softball, organizzato da Little League Baseball."}
{"id": "2795344", "revid": "1185701", "url": "https://it.wikipedia.org/wiki?curid=2795344", "title": "Peter Reed", "text": ""}
{"id": "2795349", "revid": "122246", "url": "https://it.wikipedia.org/wiki?curid=2795349", "title": "Campionato africano di pallavolo maschile Under-19", "text": "Il campionato africano di pallavolo maschile Under-19 \u00e8 una competizione pallavolistica, organizzata dalla CAVB, per squadre nazionali africane, riservata a giocatori con un'et\u00e0 inferiore di 19 anni."}
{"id": "2795359", "revid": "120637890", "url": "https://it.wikipedia.org/wiki?curid=2795359", "title": "Dino Audino Editore", "text": "Dino Audino editore \u00e8 una casa editrice italiana fondata nel 1987, con sede in Roma, specializzata nella formazione delle discipline dello spettacolo: cinema, teatro, televisione e altri media.\nStoria.\nFin dall'inizio \u00e8 stata diretta da Dino Audino, che fino al 1984 era stato direttore editoriale e comproprietario della Samon\u00e0 e Savelli, casa editrice della sinistra giovanile degli anni '70.\nUna delle attivit\u00e0 pi\u00f9 recenti della Dino Audino editore \u00e8 stata la diffusione in Italia di alcune teorie americane sulla sceneggiatura, da quelle di Christopher Vogler a Linda Seger (\"Come scrivere una grande sceneggiatura\"), da Dara Marks (\"L'arco di trasformazione del personaggio\"), a Syd Field, infine, recentemente, anche a John Truby (\"Anatomia di una storia\") e a Lajos Egri (\"L'arte della scrittura drammaturgica\" e \"L'arte del personaggio\").\nLa diffusione di queste teorie \u00e8 sfociata poi in due attivit\u00e0 collaterali: la pubblicazione della rivista \"Script\", in cui sceneggiatori italiani e internazionali dibattono intorno alla teoria e alla politica della sceneggiatura; e la creazione del \"Corso di formazione e perfezionamento per sceneggiatori RAI / Script\" che, con la collaborazione di Rai Fiction, si \u00e8 occupata delle selezione e formazione di alcuni giovani talenti da destinare alla scrittura per l'audiovisivo.\nNegli ultimi anni, la casa editrice ha allargato le sue aree di interesse anche alla recitazione, alla danza, alla musica e al fumetto.\nParallelamente, ha aperto, dal 2012 al 2014, una collana di politica (\u201cLa Buona Politica\u201d), e dal 2007 la collana di narrativa \u201cScriptori\u201d che ha visto, fra gli altri autori, Giancarlo De Cataldo, Franco Bernini, Silvia Napolitano, Paola Mammini, Eugenia Romanelli e Roberto Moliterni."}
{"id": "2795361", "revid": "1185701", "url": "https://it.wikipedia.org/wiki?curid=2795361", "title": "Andrew Triggs Hodge", "text": ""}
{"id": "2795365", "revid": "716003", "url": "https://it.wikipedia.org/wiki?curid=2795365", "title": "Matt Ryan", "text": ""}
{"id": "2795366", "revid": "256896", "url": "https://it.wikipedia.org/wiki?curid=2795366", "title": "Liphistius pusohm", "text": "Liphistius pusohm \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta nella Thailandia nordorientale."}
{"id": "2795375", "revid": "107002879", "url": "https://it.wikipedia.org/wiki?curid=2795375", "title": "Matt Ryan (canottiere)", "text": ""}
{"id": "2795376", "revid": "599013", "url": "https://it.wikipedia.org/wiki?curid=2795376", "title": "Fabio Parra", "text": "Professionista dal 1985 al 1992, conta due successi di tappa alla Vuelta a Espa\u00f1a, due al Tour de France e un titolo nazionale.\nCarriera.\nSegnalatosi gi\u00e0 tra i dilettanti nella Vuelta a Colombia, passa professionista nel 1985 con il team Caf\u00e9 de Colombia.\nSoprannominato \"il condor delle Ande\" ed appartenente ad una famiglia di corridori (fratello maggiore di Humberto e Iv\u00e1n) si impose all'attenzione del grande pubblico gi\u00e0 nel primo anno da \"pro\", vincendo una tappa al Tour de France e conquistando la maglia bianca di miglior giovane nella \"Grande Boucle\".\nE fu proprio nelle corse a tappe che ottenne i suoi successi: due tappe al Tour de France, dove sal\u00ec sul terzo gradino del podio nell'edizione 1988, e due alla Vuelta a Espa\u00f1a dove, in sette partecipazioni, si classific\u00f2 sempre tra i primi otto, giungendo secondo nel 1989 a soli 35\" dal vincitore Pedro Delgado."}
{"id": "2795377", "revid": "256896", "url": "https://it.wikipedia.org/wiki?curid=2795377", "title": "Liphistius onoi", "text": "Liphistius onoi \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio \u00e8 in onore dell'aracnologo giapponese Hirotsugu Ono del dipartimento di zoologia del Museo di Scienze Naturali di Tokyo.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta nella Thailandia nordorientale."}
{"id": "2795379", "revid": "729019", "url": "https://it.wikipedia.org/wiki?curid=2795379", "title": "Aeroporto Internazionale di Phnom Penh", "text": "L'Aeroporto Internazionale di Phnom Penh (in khmer \u17a2\u17b6\u1780\u17b6\u179f\u1799\u17b6\u1793\u178a\u17d2\u178b\u17b6\u1793\u17a2\u1793\u17d2\u178f\u179a\u1787\u17b6\u178f\u17b7\u1797\u17d2\u1793\u17c6\u1796\u17c1\u1789, in francese \"A\u00e9roport International de Phnom Penh\"), precedentemente noto come Aeroporto Internazionale di Pochentong, \u00e8 il pi\u00f9 esteso aeroporto della Cambogia, nonch\u00e9 il secondo per traffico passeggeri del paese dopo l'Aeroporto Internazionale di Siem Reap-Angkor. Si trova sul Russian Federation Boulevard a 9\u00a0km dal centro della capitale Phnom Penh.\nStoria.\nFu costruito nel 1964."}
{"id": "2795381", "revid": "39224", "url": "https://it.wikipedia.org/wiki?curid=2795381", "title": "Pochentong International Airport", "text": ""}
{"id": "2795382", "revid": "39224", "url": "https://it.wikipedia.org/wiki?curid=2795382", "title": "Phnom Penh International Airport", "text": ""}
{"id": "2795384", "revid": "287204", "url": "https://it.wikipedia.org/wiki?curid=2795384", "title": "Huai'an", "text": "Huai'an (cinese: \u6dee\u5b89; pinyin: Hu\u00e1i'\u0101n), noto come Huaiyin (cinese: \u6dee\u9634; pinyin: Hu\u00e1iy\u012bn) \u00e8 una citt\u00e0-prefettura ubicata nella provincia dello Jiangsu, Cina. Confina con Suqian a nord-ovest, Lianyungang a nord, Yancheng ad est, Yangzhou a sud-est, e la provincia di Anhui, a sud-ovest.\nAmministrazione.\nLa prefettura della citt\u00e0 di Huai'an amministra 8 divisioni, di cui 4 distretti e 4 contee."}
{"id": "2795385", "revid": "1783371", "url": "https://it.wikipedia.org/wiki?curid=2795385", "title": "Point accepted mutation", "text": "PAM, acronimo di Point Accepted Mutation o Percent Accepted Mutation, indica un insieme di matrici di sostituzione usate in bioinformatica per l'allineamento di due sequenze di caratteri (nucleotidi o aminoacidi).\nDurante la ricerca di un allineamento tra due sequenze \u00e8 necessario infatti valutare la bont\u00e0 degli allineamenti trovati.\nPer fare questo si attribuisce un punteggio ad ogni coppia di caratteri, che permetter\u00e0 di trovare l'allineamento che massimizza la similarit\u00e0 tra le due sequenze.\nIn questo contesto ci si chiede se le sostituzioni tra caratteri abbiano tutte la stessa importanza e quindi vadano valutate tutte allo stesso modo.\nOrigini.\nLe matrici PAM sono il risultato di uno studio del 1978 di Margaret Dayhoff.\nVennero analizzate 71 famiglie di proteine strettamente correlate tra loro al fine di analizzare la frequenza delle varie sostituzioni di caratteri. Si not\u00f2 che le sostituzioni non erano casuali, ma alcune occorrevano pi\u00f9 facilmente di altre, probabilmente perch\u00e9 non alteravano significativamente la struttura e la funzione della proteina.\nStruttura.\nOgni matrice ha dimensione 20x20 (venti \u00e8 il numero degli aminoacidi ordinari), ed ogni cella rappresenta la probabilit\u00e0 di sostituzione di \nun aminoacido con un altro.\nPer ciascun aminoacido \"j\" si contano tutti i cambiamenti in un altro aminoacido \"k\".\nSi normalizza la frequenza dividendo per il totale dei cambiamenti.\nCon questo procedimento si ottiene la matrice A delle sostituzioni nei blocchi di sequenze considerati.\nViene successivamente costruito un modello probabilistico markoviano per modellizzare le sostituzioni avvenute.\nLa matrice PAM1 di base definisce dunque la probabilit\u00e0 di transizione di un aminoacido in un altro aminoacido che consente di conservare il 99% della sequenza.\nA partire dalla matrice delle sostituzioni A si deriva:\nformula_1 per formula_2 \nformula_3 con formula_4\nIl coefficiente \"c\" viene scelto affinch\u00e9 la porzione dei cambiamenti attesi dal modello sia pari all 1%, assumendo come distribuzione iniziale quella osservata nei blocchi iniziali.\nDunque risolvendo \nformula_5\nsi ottiene il valore di \"c\".\nNella matrice viene inserito il logit delle probabilit\u00e0 di transizione.\nDunque possiamo avere tre casi\nSe vogliamo considerare percentuali di cambiamento pi\u00f9 elevate basta moltiplicare la matrice per s\u00e9 stessa.\nformula_9 \nformula_10\nLa matrice pi\u00f9 usata \u00e8 PAM250, che accetta un cambiamento complessivo del 250%.\nA questo livello per\u00f2 le sequenze aminoacidiche mantengono comunque un 20% di similarit\u00e0 (cit.)\nUso.\nLa matrice PAM viene quindi usata sia per valutare la bont\u00e0 di un allineamento globale tra due sequenze aminoacidiche, sia per misurare la distanza tra due sequenze.\nEsempio: due sequenze S1 ed S2 distano di una unit\u00e0 PAM se S1 pu\u00f2 essere trasformata in S2 con una media di una mutazione puntuale ogni 100 aminoacidi."}
{"id": "2795410", "revid": "765341", "url": "https://it.wikipedia.org/wiki?curid=2795410", "title": "Landhelgisg\u00e6sla \u00cdslands", "text": "La Landhelgisg\u00e6sla \u00cdslands o Landhelgisg\u00e6slan (in italiano: guardia costiera islandese) \u00e8 l'organismo islandese cui compete la salvaguardia della vita umana ed il coordinamento di ricerca e salvataggio (\"SAR\") in mare nonch\u00e9 la gestione amministrativa, la sicurezza della navigazione, la difesa delle acque territoriali e della zona economica esclusiva.\nFlotta.\nLa forza navale dispone di tre navi pattuglia, la pi\u00f9 nuova delle quali \u00e8 la \"Thor\", e di un vascello idrografico usato solo durante la bella stagione.\nTutte le navi hanno come nome un dio della mitologia norrena."}
{"id": "2795411", "revid": "729019", "url": "https://it.wikipedia.org/wiki?curid=2795411", "title": "Aeroporto Internazionale di Siem Reap-Angkor", "text": "L'Aeroporto Internazionale di Siem Reap-Angkor , noto anche come Aeroporto Internazionale di Angkor (in khmer \u17a2\u17b6\u1780\u17b6\u179f\u1799\u17b6\u1793\u178a\u17d2\u178b\u17b6\u1793\u17a2\u1793\u17d2\u178f\u179a\u1787\u17b6\u178f\u17b7\u179f\u17c0\u1798\u179a\u17b6\u1794\u17a2\u1784\u17d2\u1782\u179a, in francese \"A\u00e9roport International de Siem Reap\") \u00e8 l'aeroporto che serve Siem Reap, in Cambogia. \u00c8 il pi\u00f9 trafficato dello Stato, con 2.223.029 passeggeri nel 2012. Si trova a Siem Reap, nei pressi del sito archeologico di Angkor Wat."}
{"id": "2795413", "revid": "39224", "url": "https://it.wikipedia.org/wiki?curid=2795413", "title": "Aeroporto internazionale di Siem Reap-Angkor", "text": ""}
{"id": "2795414", "revid": "39224", "url": "https://it.wikipedia.org/wiki?curid=2795414", "title": "Aeroporto internazionale di Angkor", "text": ""}
{"id": "2795438", "revid": "599013", "url": "https://it.wikipedia.org/wiki?curid=2795438", "title": "Matthew Ryan", "text": "Il nome Matthew Ryan (o il suo diminutivo Matt Ryan), pu\u00f2 essere riferito a:"}
{"id": "2795440", "revid": "2048388", "url": "https://it.wikipedia.org/wiki?curid=2795440", "title": "J\u00e1n Mucha", "text": "Carriera.\nClub.\nDopo aver fatto le giovanili in \"Slovan Bel\u00e1 nad Cirochou\", \"M\u0160K Snina\" e Inter Bratislava esordisce nel 2002 nella rosa del \u017dilina, squadra in cui rimane fino al 2005. Vincer\u00e0 2 campionati e due Supercoppe nazionali tra il 2002 e il 2005.\nDal 2005 al 2010 ha militato nel Legia Varsavia vincendo un campionato, una coppa nazionale e supercoppa. Nel gennaio del 2010 ha firmato un accordo di pre-contratto con la squadra inglese dell'Everton, in cui militer\u00e0 dalla stagione 2010-2011. Alla fine del campionato 2012-2013, i \"Toffees\" non gli hanno rinnovato il contratto.\nNazionale.\nHa debuttato in Nazionale nel febbraio del 2008, in un'amichevole contro l'. \u00c8 stato convocato per i Mondiali 2010 in Sudafrica, durante i quali la selezione slovacca ha raggiunto gli ottavi di finale.\nViene convocato per gli Europei 2016 in Francia in qualit\u00e0 di secondo portiere, tuttavia non trova mai il campo. In seguito non viene pi\u00f9 chiamato in nazionale."}
{"id": "2795441", "revid": "107002828", "url": "https://it.wikipedia.org/wiki?curid=2795441", "title": "James Marburg", "text": ""}
{"id": "2795442", "revid": "729019", "url": "https://it.wikipedia.org/wiki?curid=2795442", "title": "Piaggio P.50", "text": "Il Piaggio P.50 era un bombardiere pesante quadrimotore ad ala alta realizzato dall'azienda aeronautica italiana Societ\u00e0 Rinaldo Piaggio negli anni trenta del XX secolo e rimasto allo stadio di prototipo. Venne realizzato in due versioni, entrambe quadrimotore, la P.50-I con una coppia di motori in configurazione traente-spingente posizionati in due gondole per lato, la P.50-II con la pi\u00f9 tradizionale collocazione dei quattro propulsori sul bordo d'attacco alare.\nStoria del progetto.\nIl progetto del bombardiere pesante Piaggio P.50 fu iniziato nel luglio 1935, derivato dal precedente quadrimotore ad ala alta a semisbalzo P.23M, sviluppato dopo la perdita del prototipo di quest'ultimo. Il P.50 fu inizialmente progettato dall'ingegnere Giovanni Pegna ed era un monoplano ad ala alta con una sola deriva e grande timone, propulso da quattro motori Isotta Fraschini Asso XI RC.40 da 730 CV (544\u00a0kW) (al livello del mare) montati in tandem, azionanti due eliche trattrici e due eliche spingenti, di costruzione lignea. Questa soluzione, bench\u00e9 abbandonata verso la fine degli anni trenta, all'epoca non era inusuale per i grandi velivoli plurimotore (per esempio la adottavano gli idrovolanti Savoia-Marchetti S.55 e Lat\u00e9co\u00e8re 300, e i velivoli da trasporto Fokker F.32 e Farman F.222). Nel programma di riequipaggiamento dei reparti della Regia Aeronautica, noto come \u00abProgramma R\u00bb, emesso nel corso del 1937, fu prevista l'acquisizione di una preserie di 12 P.50, ma tale programma fu bocciato gi\u00e0 nel giugno dello stesso anno, e la richiesta per i P.50 fu sostituita, nel settembre successivo, da una per 12 P.108B.\nIl primo prototipo, designato P.50-I (MM 369), armato con tre mitragliatrici Breda-SAFAT MC.12,7 calibro 12,7\u00a0mm, effettu\u00f2 il suo primo volo a Malpensa, Varese, il 24 febbraio 1938 nelle mani del collaudatore Angelo Tondi.\nTecnica.\nIl P.50 II era un bombardiere quadrimotore di costruzione mista, con struttura della fusoliera, delle ali e dei piani orizzontali, in tubo d'acciaio saldato, mentre le superfici di controllo erano lignee. Il rivestimento era in tela. Il carrello d'atterraggio era di tipo triciclo posteriore, con le gambe di forza principali parzialmente retrattili nelle gondole motori. Il ruotino di coda, sterzante, era anch'esso retrattile.\nL'armamento difensivo si basava su cinque mitragliatrici Breda-SAFAT MC.12,7 calibro 12,7 mm, e il carico massimo di caduta era di 2\u00a0500 kg di bombe.\nImpiego operativo.\nIl primo prototipo rimase danneggiato in un incidente in fase d'atterraggio sull'aeroporto di Malpensa nel 1938, con pilota Angelo Tondi, e l\u00ec, una volta riparato, rimase inutilizzato dopo che era stata bocciata la richiesta di rimotorizzazione con quattro motori Isotta Fraschini L.121 R.C.40.\nIl 24 febbraio 1938 and\u00f2 in volo per la prima volta il secondo prototipo P.50-II (MM 370), ancora una volta nelle mani del collaudatore Angelo Tondi. Esso era di costruzione lignea, tranne per la struttura delle superfici mobili, dotato di quattro motori radiali Piaggio P.XI RC.40 da 1\u00a0000 CV (746\u00a0kW) azionanti eliche tripala trattrici, disposti in posizione classica sul bordo d'attacco alare. Tale versione era stata sviluppata dall'ingegnere Giovanni Casiraghi a partire dall'aprile 1936.\nL'armamento difensivo era stato aumentato a cinque mitragliatrici Breda-SAFAT cal.12,7 \u00d7 82\u00a0mm. Le prove di volo furono effettuate sull'aeroporto di Guidonia a partire dal 30 gennaio 1939, ma non diedero esito soddisfacente, in quanto l'aereo si dimostr\u00f2 incapace di raggiungere le prestazioni previste dal contratto a causa dell'eccessivo peso dovuto all'adozione di una struttura lignea. Il velivolo risult\u00f2 sottopotenziato e rimase inutilizzato a Guidonia.\nIl terzo prototipo (MM.371) era di costruzione interamente metallica, indicato infatti nei documenti come P.50 Metallico, vol\u00f2 per la prima volta a Pontedera (provincia di Pisa) il 23 novembre 1938 nelle mani del collaudatore Niccol\u00f2 Lana. Non \u00e8 nota l'attivit\u00e0 svolta dal terzo esemplare, che risultava ancora in carico al 1\u00b0 Centro Sperimentale di Roma-Guidonia all'inizio del 1941. Lo sviluppo del modello fu definitivamente abbandonato a favore del pi\u00f9 promettente P.108B."}
{"id": "2795446", "revid": "107002778", "url": "https://it.wikipedia.org/wiki?curid=2795446", "title": "Francis Hegerty", "text": ""}
{"id": "2795448", "revid": "111319", "url": "https://it.wikipedia.org/wiki?curid=2795448", "title": "Cameron McKenzie", "text": ""}
{"id": "2795449", "revid": "107002836", "url": "https://it.wikipedia.org/wiki?curid=2795449", "title": "Cameron McKenzie-McHarg", "text": ""}
{"id": "2795450", "revid": "62004", "url": "https://it.wikipedia.org/wiki?curid=2795450", "title": "N\u00edkos Anast\u00f3poulos", "text": ""}
{"id": "2795453", "revid": "287204", "url": "https://it.wikipedia.org/wiki?curid=2795453", "title": "Drestedt", "text": "Drestedt \u00e8 un comune di 791 abitanti della Bassa Sassonia, in Germania.\nAppartiene al circondario (\"Landkreis\") di Harburg (targa WL) ed \u00e8 parte della comunit\u00e0 amministrativa (\"Samtgemeinde\") di Hollenstedt."}
{"id": "2795454", "revid": "1573940", "url": "https://it.wikipedia.org/wiki?curid=2795454", "title": "Chiesa di San Silvestro (L'Aquila)", "text": "La chiesa di San Silvestro \u00e8 un edificio religioso dell'Aquila, situato nel quarto di Santa Maria. \nDeve la sua realizzazione agli abitanti del castello di Collebrincioni, che contribuirono cos\u00ec alla fondazione della citt\u00e0 nel XIII secolo. \u00c8 caratterizzata dai resti di un importante ciclo di affreschi, realizzato dal Maestro di Beffi. Tra il XV ed il XVI secolo risent\u00ec dell'influenza della famiglia Branconio che la valorizz\u00f2 con opere di Francesco da Montereale, Raffaello e Giulio Cesare Bedeschini. Nel 1902 \u00e8 stata inserita nell'elenco degli edifici monumentali nazionali.\nDanneggiata dal terremoto del 2009, la chiesa \u00e8 stata sottoposta a lavori di ristrutturazione e consolidamento; \u00e8 stata infine riaperta il 3 luglio 2019 e riconsacrata il successivo 7 luglio.\nStoria.\nVenne edificata con ogni probabilit\u00e0 nel XIV secolo, dagli abitanti di Collebrincioni nel luogo dove era situata una precedente costruzione duecentesca, databile al 1265 o al 1285. La chiesa preesistente insisteva direttamente sulle mura dell'Aquila che, nella prima configurazione, si sviluppavano dal Palazzo Reale \u2014 adiacente all'attuale chiesa di San Domenico \u2014 sino a San Silvestro, come testimoniato dalla presenza del torrione sul fianco sinistro.\nL'esatta datazione dell'odierna San Silvestro \u00e8 oggetto di discussioni tra gli esperti. Secondo gli studi svolti da Mario Moretti l'attuale organismo mantiene il corpo centrale della costruzione originaria e pertanto alla chiesa trecentesca \u00e8 da attribuire solamente la facciata; tale tesi, tuttavia, \u00e8 in contrasto con la storiografia classica che data l'intero impianto alla met\u00e0 del XIV secolo \u2014 in seguito cio\u00e8 alla distruzione dell'organismo precedente a causa dei terremoti del 1315 e del 1349 \u2014 in virt\u00f9 del gi\u00e0 citato percorso della cinta muraria nonch\u00e9 del confronto con altre chiese coeve.\nQuel che \u00e8 certo \u00e8 che i lavori sull'impianto attuale sono documentati nel 1350, data in cui \u00e8 verosimile ipotizzare l'edificazione della facciata.\nA partire dal XV secolo la chiesa risent\u00ec dell'influenza della potente famiglia Branconio, la cui prima dimora venne costruita frontalmente alla chiesa. Successivamente al terremoto del 1461 vennero finalmente portate a termine le decorazioni pittoriche e gli abbellimenti architettonici all'interno dell'edificio che venne impreziosito, nel XVI secolo, dagli affreschi di Francesco da Montereale, di cui sopravvivono quelli nelle due edicole in controfacciata.\nIntorno al 1517 Giovanni Battista Branconio, pronotario di papa Leone X, commission\u00f2 a Raffaello Sanzio una \"Visitazione\" come dono al padre Marino. La tela venne collocata nella cappella di famiglia allestita nell'abside della navata sinistra e vi rimase sino al 1655 quando, su pressione degli spagnoli, papa Alessandro VII ne autorizz\u00f2 la consegna al re Filippo IV di Spagna, nonostante le strenui proteste degli aquilani; oggi il dipinto si trova al museo del Prado di Madrid. Alla fine del secolo, tra il 1582 e il 1586, la cappella Branconio venne affrescata da Giovanni Paolo Donati, allievo di Pompeo Cesura.\nAlla met\u00e0 del Cinquecento risale anche l'edicola posta sulla parete di destra, che in origine ospitava il pregevole gruppo scultoreo della \"Madonna di San Silvestro\", oggi al Museo nazionale d'Abruzzo. Sul finire del secolo venne allestita una seconda cappella utilizzando il vano del torrione posto sul muro di sinistra in cui venne realizzata una cupolina su base ottagonale e venne collocato un altare di fino gusto barocco \u2014 primo esempio di questo stile in citt\u00e0 \u2014 impreziosito dal \"Battesimo di Costantino\" di Baccio Ciarpi.\nNel 1625, per volere di Girolamo Branconio, nipote di Giovanni Battista, la cappella di famiglia venne rinnovata ad opera di Giulio Cesare Bedeschini, che ne arricch\u00ec la composizione con la \"Presentazione di Ges\u00f9\" e la \"Presentazione di Maria\". Girolamo inoltre realizz\u00f2 una controvolta all'interno del vano absidale che anticipava le esigenze di una nuova spazialit\u00e0 seicentesca per l'intero organismo architettonico.\nLa trasformazione della chiesa avvenne comunque in seguito al terremoto dell'Aquila del 1703, in seguito al quale San Silvestro sub\u00ec numerosi danni e \u2014 come le altre principali chiese cittadine, tra cui le basiliche di San Bernardino e Santa Maria di Collemaggio \u2014 venne ricostruita adattandola al nuovo gusto barocco. Rispetto al resto dell'architettura religiosa aquilana, il rifacimento San Silvestro avvenne decisamente tardi essendo databile alla met\u00e0 del XVIII secolo o addirittura al 1780. Qualche decennio dopo, nella seconda met\u00e0 del XIX secolo, venne realizzata la torre campanaria alla destra dell'ingresso.\nNel 1946, nel corso di un restauro, sono stati rinvenuti i resti del ciclo di affreschi che impreziosiva la chiesa nella sua prima fase; la decorazione \u2014 databile al XIII secolo ed attribuita al Maestro di Beffi \u2014 occupava probabilmente l'intera superficie muraria interna ed era stata occultata dalle aggiunte settecentesche. Le modifiche barocche furono poi completamente rimosse, tra il 1967 ed il 1969, in una complessa e discussa azione di ripristino, ad opera di Mario Moretti, che ha riportato alla luce le originarie fattezze gotiche dell'organismo architettonico. L'intervento fu il primo di una lunga serie di restauri sulle chiese aquilane e, a differenza di molti altri, venne mediamente apprezzato.\nLa chiesa ha subito nuovi danni dal terremoto del 2009 che ha provocato crolli sul prospetto laterale, profonde fessurazioni della facciata e un'importante lesione con principio di crollo nella torre campanaria. Ulteriori danni si sono verificati nell'abside centrale. Dopo un primo puntellamento, nel 2016 hanno avuto inizio i lavori di restauro, la cui conclusione vi \u00e8 stata nel 2019, e il 3 luglio dello stesso anno la chiesa \u00e8 stata riaperta al pubblico. La domenica successiva, il 7 luglio 2019, \u00e8 stata riaperta al culto e riconsacrata dal cardinale arcivescovo Giuseppe Petrocchi.\nDescrizione.\nLa chiesa \u00e8 posta, elevata, a coronamento dell'omonima piazza immersa nel centro storico dell'Aquila, lungo il decumano secondario di via Garibaldi, a cavallo tra il quarto di Santa Maria (di cui fa parte) ed il quarto di San Pietro, che si sviluppa verso meridione; la sua posizione \u2014 non distante dalla cinta muraria \u2014 e la volumetria impattante, la rendono ben visibile da tutte le alture e i quartieri periferici settentrionali. La piazza conserva inoltre il fascino rinascimentale delle sue origini ed \u00e8 caratterizzata dalla presenza delle residenze dei Branconio, una delle pi\u00f9 importanti famiglie aquilane del Quattrocento, come il palazzo Farinosi Branconi a destra, il palazzo Branconio di fronte alla chiesa e il Casino Branconio a sinistra.\nEsterno.\nLa facciata \u00e8 volta a meridione e posta rialzata rispetto alla quota della piazza al termine di una breve gradinata.\nSi presenta di forma quadrata con coronamento orizzontale ad arcatelle ogivali, suddivisa in due ordini da una sottile cornice marcapiano che mitiga la tensione verticale generata, oltre che dalla scalinata, dalla presenza della torre campanaria alla destra del prospetto. Quest'ultima, che si configura come elemento eccentrico rispetto allo stile della scuola aquilana, \u00e8 risalente alla seconda met\u00e0 del XIX secolo ed era originariamente caratterizzata da una terminazione a cuspide.\nL'ordine inferiore \u00e8 caratterizzato da un portale rettangolare incassato in una vasta e ricca arcata a tutto sesto, simile a quelle presenti in Santa Giusta e San Marco e resa ancora pi\u00f9 plasticamente rilevante dall'utilizzo alternato delle fasce lapidee di colore bianco e rosso. L'infisso ligneo, opera di mastro Bartolomeo da Bergamo e datato al 1539, \u00e8 sormontato da una lunetta non affrescata che ospita un bassorilievo raffigurante l\"'Agnus Dei\".\nIl cromatismo del portale \u00e8 ripreso in maniera meno vistosa anche nell'ordine superiore, con due fasce di pietra rosa a spezzare l'omogeneit\u00e0 della composizione e a mettere in risalto il grande rosone realizzato nel Trecento in stile romanico con influenze gotiche, i cui riferimenti parrebbero essere i coevi finestroni della cittadina Collemaggio o della sulmonese Santa Maria della Tomba. Il perno del rosone \u00e8, invece, presumibilmente un rifacimento datato al XVI secolo.\nI due fianchi sono in apparecchio aquilano, con quello occidentale pi\u00f9 irregolare e caratterizzato da tre strette finestrelle e quello orientale con portale laterale e due grandi bifore ad arcate ogivali.\nInterno.\nLa chiesa presenta un impianto di tipo basilicale, tra i primi realizzati all'Aquila. \u00c8 ad aula unica, suddivisa in tre navate scandite da due file di sette arcate ogivali su pilastri cilindrici. \nL'altezza delle arcate genera verticalit\u00e0 e dona allo spazio religioso un'unitariet\u00e0 simile a quella prodotta dalle basiliche paleocristiane; quest'effetto, in origine, doveva essere reso ancor pi\u00f9 evidente dalla presenza del ciclo di affreschi lungo tutte le murature interne, di cui oggi rimangono solo alcuni pregevoli resti, localizzati soprattutto nell'area presbiteriale.\nAlla sinistra dell'ingresso sono i resti del \"Battesimo\" d'ignoto autore, dal gusto toscano e datato al XV secolo. Alla destra vi \u00e8 l'edicola cinquecentesca con la \"Madonna in trono col Bambino\" di Francesco da Montereale, allievo del Perugino. In origine l'edicola ospitava inoltre il gruppo scultoreo della \"Madonna di San Silvestro\", datato alla met\u00e0 del XIV secolo e considerato il capolavoro dell'arte gotica abruzzese; l'opera \u00e8 conservata al Museo nazionale d'Abruzzo. Oltre l'edicola \u00e8 la struttura della torre campanaria ottocentesca. Sempre sulla navata destra \u00e8 il portale laterale che immette in via San Silvestro, in stile romanico e paragonato dal Gavini a quello principale della chiesa di San Pietro di Sassa.\nAlla met\u00e0 della navata sinistra si ha l'ingresso al torrione superstite della prima cinta muraria della citt\u00e0. Il vano si configura come cappella laterale, realizzata sul finire del XVI secolo mediante la costruzione di una cupola interna a base ottagonale in cui \u00e8 collocato un altare barocco, sormontato dalla pala d'altare con il \"Battesimo di Costantino\" (1612), del pittore lucchese Baccio Ciarpi.\nIl fondale \u00e8 caratterizzato da tre profondi spazi absidali di forma poligonale e voltati a crociera, una configurazione che ricorda molto quella della chiesa di San Pietro a Coppito. Non vi \u00e8 transetto sebbene, secondo l'Antonini, vi siano indizi strutturali che testimoniano l'iniziale volont\u00e0 di realizzarlo, ad imitazione dell'assetto planimetrico delle basiliche di Santa Maria di Collemaggio e Santa Giusta.\nLe absidi laterali presentano, alla destra, un'edicola rinascimentale in pietra e, alla sinistra, la cappella della famiglia Branconio. La cappella venne allestita nei primi decenni del XVI secolo, quando Giovanni Battista Branconio commission\u00f2 a Raffaello Sanzio la \"Visitazione\" (1517) che trov\u00f2 poi collocazione in una pala d'altare. Una prima decorazione fu commissionata a Giovanni Paolo Donati nel 1582 mentre l'attuale si deve a Giulio Cesare Bedeschini ed \u00e8 datata al 1625. Qualche anno dopo, nel 1625, la \"Visitazione\" venne trafugata dagli spagnoli; il dipinto si trova oggi al Museo del Prado di Madrid mentre a San Silvestro \u00e8 stato sostituito da una copia.\nAffreschi del Maestro di Beffi.\nDel noto ciclo di affreschi che caratterizzava l'interno della chiesa, rimangono alcuni resti localizzati al fondo delle navate e, in particolare, nell'abside maggiore. Detti affreschi furono coperti durante il rifacimento settecentesco dell'edificio e tornarono alla luce solamente in seguito ad un restauro commissionato dalla Soprintendenza nel 1946. Sono stati attribuiti al Maestro di Beffi, che oper\u00f2 forse con la collaborazione di Giovanni da Sulmona, come ipotizzato da Ferdinando Bologna.\nI resti si dividono in tre scene principali: provenendo dalla navata centrale, si ha l\"'Adorazione dei re Magi\" raffigurante l'intero corteo e l'incontro con la Sacra Famiglia, posto nell'angolo di sinistra. Successivamente, si ha la \"Madonna con bambino\" sull'archivolto e la \"Maest\u00e0 del Cristo\" nell'abside vera e propria. Altri frammenti sono collocati in diverse aree della chiesa."}
{"id": "2795461", "revid": "1995724", "url": "https://it.wikipedia.org/wiki?curid=2795461", "title": "Julien Despr\u00e8s", "text": ""}
{"id": "2795466", "revid": "767487", "url": "https://it.wikipedia.org/wiki?curid=2795466", "title": "Cosmos 368", "text": "Il Cosmos 368 era un satellite artificiale che fu lanciato l'8 ottobre 1970 dal cosmodromo di Baikonur con un razzo vettore Sojuz. Pesava 4.000\u00a0kg e apparteneva alla serie di satelliti spia Zenit. A differenza di altri satelliti della serie, il Cosmos 368 non ebbe il compito esclusivo di effettuare ricognizioni fotografiche a scopo militare, ma anche quello di effettuare studi scientifici sulle caratteristiche dello spazio esterno e ricerche di biologia. A bordo del satellite c'era un manichino, usato anche nel volo della sonda Zond 7, che venne usato per effettuare studi sull'effetto delle radiazioni cosmiche sull'organismo umano."}
{"id": "2795467", "revid": "767487", "url": "https://it.wikipedia.org/wiki?curid=2795467", "title": "Dasam Granth", "text": "Il Dasven Patshah Da Granth (punjabi: \u0a26\u0a38\u0a35\u0a47 \u0a2a\u0a3e\u0a24\u0a38\u0a3c\u0a3e\u0a39 \u0a26\u0a3e \u0a17\u0a4d\u0a30\u0a70\u0a25), Dasam Granth (punjabi: \u0a26\u0a38\u0a2e \u0a17\u0a4d\u0a30\u0a70\u0a25), (Libro del decimo impero), noto anche come Dasam Granth, \u00e8 una scrittura dello Sikhismo, che contiene alcuni dei testi composti da 10 Sikh Guru, Guru Gobind Singh. Alcune composizioni del Granth Dasam come Jaap Sahib, Tvai Prasad Sawaiye (Amrit Savaiye), e Benti Chaupai fanno parte della preghiera quotidiana Nitnem dei sikh. Queste composizioni fanno parte del battesimo Sikh (Khande di Pahul)"}
{"id": "2795468", "revid": "107002327", "url": "https://it.wikipedia.org/wiki?curid=2795468", "title": "Benjamin Rondeau", "text": ""}
{"id": "2795474", "revid": "39884", "url": "https://it.wikipedia.org/wiki?curid=2795474", "title": "Germain Chardin", "text": ""}
{"id": "2795475", "revid": "300363", "url": "https://it.wikipedia.org/wiki?curid=2795475", "title": "Dasven Patshah Da Granth", "text": ""}
{"id": "2795478", "revid": "39884", "url": "https://it.wikipedia.org/wiki?curid=2795478", "title": "Dorian Mortelette", "text": ""}
{"id": "2795480", "revid": "287204", "url": "https://it.wikipedia.org/wiki?curid=2795480", "title": "Julien Despres", "text": ""}
{"id": "2795482", "revid": "729019", "url": "https://it.wikipedia.org/wiki?curid=2795482", "title": "Piaggio P.119", "text": "Il Piaggio P.119 era un caccia monomotore ad ala bassa realizzato dall'azienda italiana Societ\u00e0 Rinaldo Piaggio negli anni quaranta e rimasto allo stadio di prototipo.\nProgettato dall'ingegner Giovanni Casiraghi era caratterizzato da una singolare collocazione dell'unit\u00e0 motrice, posizionata al centro della fusoliera dietro la cabina di pilotaggio, un motore radiale collegato all'elica, posizionata tradizionalmente all'apice anteriore del velivolo, tramite un lungo albero di trasmissione.\nStoria.\nSviluppo.\nL'ing. Casiraghi, che dal 1936 assunse il ruolo di Capo Progettista alla Piaggio, inizi\u00f2 nel 1938 gli studi preliminari per la realizzazione di un velivolo destinato al ruolo di caccia, caccia di scorta ed assalto caratterizzato dall'installazione del motore al centro della fusoliera. Nelle intenzioni del progettista tale soluzione tecnica avrebbe portato alcuni importanti vantaggi. Non essendoci il motore come nei velivoli tradizionali l'armamento poteva essere posizionato nella parte anteriore della fusoliera, con il vantaggio bellico di poter meglio sfruttare la concentrazione di fuoco e quello manutentivo consentendo un facile accesso alle stesse da parte del personale. Inoltre la cabina di pilotaggio poteva essere spostata in posizione avanzata consentendo al pilota una migliore visibilit\u00e0, e la vicinanza al centro baricentrico del velivolo avrebbe migliorato notevolmente la manovrabilit\u00e0.\nIl nuovo modello, designato P.119, venne presentato al Ministero dell'Aeronautica nel marzo 1939 il quale ritenne interessante valutarne le caratteristiche richiedendone un prototipo con un contratto ufficiale redatto il 2 giugno 1940.\nNegli anni successivi venne iniziata la costruzione del modello, completato nel corso del 1942 e che effettu\u00f2 le prime prove a terra tra il 12 ed il 16 novembre dello stesso anno.\nImpiego operativo.\nIl successivo 19 dicembre venne portato in volo per la prima volta dal pilota collaudatore Nicola Lana che riscontr\u00f2 le prime problematiche di una soluzione cos\u00ec anticonvenzionale. Il propulsore tendeva infatti a surriscaldarsi in quanto il flusso d'aria che lo investiva, grazie alla presa d'aria posta sotto la fusoliera, non era sufficiente a garantire il corretto raffreddamento di tutti i cilindri. Inoltre lo sfogo dell'aria calda influiva negativamente sull'aerodinamica posteriore creando dei problemi di maneggevolezza e le vibrazioni del motore rendevano difficoltoso un corretto puntamento dell'obbiettivo.\nI voli di prova si protrassero comunque fino all'agosto 1943 ma la firma dell'armistizio di Cassibile ebbe come conseguenza la sospensione del progetto. Dell'unico esemplare costruito se ne persero le tracce.\nDescrizione tecnica.\nIl P.119 era un velivolo di costruzione interamente metallica che, a parte l'anticonvenzionale posizione del motore, rispecchiava un'impostazione classica per la tipologia del velivolo; monomotore monoplano ad ala bassa e carrello retrattile.\nLa fusoliera, a sezione cilindrica, era piuttosto larga dovendo incamerare internamente tutto l'apparato motore ed i relativi accessori. Era caratterizzata da una sezione anteriore corta, una cabina di pilotaggio chiusa da un tettuccio, da una larga presa d'aria inferiore raccordata alle semiali, e terminava posteriormente in un impennaggio classico monoderiva dotato di piani orizzontali a sbalzo.\nL'ala, montata bassa ed a sbalzo, era costituita da una struttura bilongherone divisa in tre settori, uno centrale integrato nella fusoliera e due semiali esterne, raccordate nelle estremit\u00e0 e collegate all'elemento centrale da una serie di bulloni. Queste ultime integravano i due alettoni realizzati con struttura in duralluminio ricoperta in tela.\nIl carrello d'atterraggio era costituito da due elementi anteriori, retraibili verso l'interno, muniti di gambe di forza dotate di ammortizzatori oleopneumatici e ruote tipo III (700 x 235 mm), integrato posteriormente da un ruotino d'appoggio parzialmente carenato, non retraibile, ammortizzato ed orientabile, dotato di un dispositivo meccanico di ritorno in asse.\nLa propulsione era affidata ad un motore Piaggio P.XV RC.60/27, un radiale doppia stella a 18 cilindri posti su due file e raffreddato ad aria, dotato di compressore centrifugo e riduttore a due velocit\u00e0, e collegato ad un'elica tripala tipo Piaggio P.1002 metallica, a passo variabile e del diametro di 3,30 m, tramite un lungo albero di trasmissione ed un gruppo di riduzione.\nL'armamento, interamente posizionato nella parte anteriore della fusoliera, era affidato a quattro mitragliatrici Breda-SAFAT calibro 12,7 mm con una dotazione complessiva di 2000 colpi (550 colpi per ciascuna arma anteriore e 450 colpi per ciascuna arma posteriore), integrate da un cannoncino automatico MG 151/20 calibro 20 mm dalla capacit\u00e0 di 110 colpi e sparante attraverso il mozzo dell'elica.\nIn seguito vennero valutate integrazioni di mitragliatrici nel bordo d'attacco alare due per semiala, e nelle versioni da assalto un cannone da 37 mm e in quella cacciabombardiere con tre punti d'attacco per bombe posizionati uno centralmente sotto la fusoliera e gli altri due sotto le semiali, ma l'interruzione dei programmi di sviluppo non videro mai l'applicazione di tali soluzioni."}
{"id": "2795488", "revid": "132266", "url": "https://it.wikipedia.org/wiki?curid=2795488", "title": "Guardia costiera islandese", "text": ""}
{"id": "2795489", "revid": "767487", "url": "https://it.wikipedia.org/wiki?curid=2795489", "title": "Si salvi chi pu\u00f2 (film)", "text": "Si salvi chi pu\u00f2 (\"Le Petit Baigneur\") \u00e8 un film del 1968 diretto da Robert Dh\u00e9ry, con Louis de Fun\u00e8s.\nIl titolo originale significa letteralmente \"il Merluzzetto\".\nTrama.\nIl costruttore navale Louis-Philippe Fourchaume licenzia in malo modo il suo progettista Andre Castagnier poich\u00e9, durante il varo della sua nuova creazione, la nave \"Inaffondabile\", appena la bottiglia di champagne sbatte contro la fiancata dell'imbarcazione vi si crea un largo foro e per la rabbia distrugge un modello del \"Merluzzetto\". Poco dopo il licenziamento, per\u00f2, Marcello Cacciapuoti, che veste i panni dell'antagonista, porta la notizia a Fourchaume che la piccola barca a vela \"Il Merluzzetto\", progettata da Castagnier, ha vinto sia la Regata di San Remo che l'Oscar per la barca a vela, e che tutti i circoli velici italiani la vogliono avere. Il giorno dopo, domenica, Fourchame e sua moglie Maria Beatrice partono alla ricerca di Castagnier per riassumerlo.\nDurante la spericolare ricerca Luigi Filippo e consorte prima visitano la sgangheratissima chiesa di San Pietro che il suo parroco, Henri Castagnier, fratello di Andre, definisce \"Notre Dame delle correnti d'aria\", poi salgono con la macchina sopra il piede di Scipione, marito di Charlotte Castagnier, che viene subito portato al pronto soccorso da Cacciapuoti, salgono a piedi il faro di Jean-Baptiste Catagnier (altro fratello di Andre) senza risultato ed infine rischiano di essere investiti da un treno mentre attraversano un passaggio a livello. Arrivati a casa di Castagnier i guai per Fourchaume non finiscono: per poco non affoga mentre naviga su un Kayak senza fondo, nuova invenzione di Andre; mentre prova a spostare il trattore di Scipione, che guarda impotente col piede ingessato, distrugge il muro di cinta del giardino, copre di verderame tutti gli animali; affoga in una pozzanghera.\nCritica.\nLa pellicola venne molto apprezzata dal pubblico: le gag e lo stile ricordano quelli del Peter Sellers di \"Hollywood Party\" (1968) o del Jacques Tati de \"Le vacanze di Monsieur Hulot\" (1953), ossia, \u00abda un evento insignificante si produce una reazione a catena dagli esiti imprevedibili, quanto esilaranti\u00bb. Il collega attore Jacques Legras a tale proposito racconta: \u00abUna delle scene mostra Louis che scende da un trattore. Salta a piedi uniti in mare e scompare. Coscienzioso all'estremo, Louis resta sul fondo [...] turandosi il naso per non fare bolle! Finimmo per credere che fosse annegato!\u00bb \"Si salvi chi pu\u00f2\" raggiunge il quarto posto al botteghino francese del 1968."}
{"id": "2795490", "revid": "132266", "url": "https://it.wikipedia.org/wiki?curid=2795490", "title": "Icelandic Coast Guard", "text": ""}
{"id": "2795495", "revid": "15756", "url": "https://it.wikipedia.org/wiki?curid=2795495", "title": "PalaDue", "text": "Il PalaDue (ex PalaBruel) \u00e8 il secondo dei palazzetti dello sport di Bassano del Grappa.\nHa una capienza di persone, che possono arrivare a per eventi non sportivi.\nOspita gli allenamenti e le partite casalinghe del Bassano Volley e le partite casalinghe dell'Atletico Bassano Calcio a 5.\nNel caso che sia Hockey Bassano che Roller Bassano giochino in casa, una delle due squadre gioca nel PalaDue.\nSi trova vicino al PalaInfoplus. Il campo da gioco \u00e8 in parquet, ma viene rivestito in Taraflex per gli eventi pallavolistici, e misura 800 m\u00b2, per un'altezza di 12 m.\nLa struttura \u00e8 costruita su pilastri di sostegno a V, mentre la copertura \u00e8 in acciaio con travi reticolari verniciati di bianco.\nA differenza del PalaInfoplus, il PalaDue presenta all'interno solamente 3 curve: Tribuna Nord, la Curva Ovest e Tribuna Sud. "}
{"id": "2795497", "revid": "36426", "url": "https://it.wikipedia.org/wiki?curid=2795497", "title": "Piet\u00e0 (Giovanni Bellini Bergamo)", "text": "La Piet\u00e0 (\"Cristo morto sorretto da Maria e san Giovanni Evangelista\") \u00e8 un dipinto tempera su tavola (52x42 cm) di Giovanni Bellini, databile al 1455 circa e conservato nell'Accademia Carrara di Bergamo, e preoveniente dalla collezione di Guglielmo Lochis del 1866.\nStoria.\nLa tavola \u00e8 considerata una delle opere pi\u00f9 antiche di Giovanni Bellini, oltre che prototipo per la fortunata serie delle \"Piet\u00e0\".\nDescrizione e stile.\nL'immagine si rif\u00e0 alle icone bizantine dell'\"imago pietatis\", molto diffuse a Venezia, e dei \"Ritratti di Passione\", dove Cristo era raffigurato morto con le piaghe della Passione e con un fedele che lo contemplava, traendo dall'osservazione del dolore divino oltre che compassione anche consolazione per il proprio. Inoltre la disposizione delle braccia incrociate citava una celebre icona-masaico romana ritenuta miracolosa, apparsa secondo la leggende a papa Gregorio Magno durante una messa e conservata nella basilica di Santa Croce in Gerusalemme.\nL'opera mostra, con una certa asprezza di modi, il Cristo dietro una balaustra su cui si trova la firma dell'artista (forse spuria), retto a destra dalla Vergine e a sinistra da san Giovanni Evangelista, che gli tengono le braccia con le evidenti ferite della croce. I nomi dei personaggi si trovano scritti sopra di essi in lettere dorate e in greco, un'ulteriore riprova della provenienza veneziana dell'opera, visti gli stretti contatti tra la Serenissima e il mondo levantino.\nI dolenti sono rappresentati con acute maschere di dolore che sono poi molto rare nella produzione belliniana, forse ispirate all'espressivit\u00e0 dei rilievi dell'Altare del Santo di Donatello a Padova. L'incastro dei gesti, specialmente tra madre e figlio, si ispirano forse alle opere degli Squarcioneschi, in particolare Carlo Crivelli, tanto che in passato l'opera venne anche attribuita alla prima scuola ferrarese (Arslan)."}
{"id": "2795499", "revid": "115404347", "url": "https://it.wikipedia.org/wiki?curid=2795499", "title": "Glicazione", "text": "La glicazione (detta anche glicosilazione non enzimatica) \u00e8 il prodotto della reazione tra uno zucchero, come il fruttosio o il glucosio, e una proteina (la cui unione produce le AGEs, Advanced glycation end-product) o un lipide (che produce gli ALEs) senza l'azione catalitica di un enzima. La glicazione \u00e8 un processo casuale (al contrario della glicosilazione che avviene in siti specifici tramite azione enzimatica) che pregiudica il funzionamento di biomolecole, mentre la glicosilazione avviene in siti definiti sulla molecola bersaglio ed \u00e8 generalmente necessaria per consentire alla molecola di svolgere la sua funzione biologica.\nL'emoglobina glicata \u00e8 un tipico prodotto di glicazione.\nPi\u00f9 precisamente: queste molecole chiamate AGEs (advanced glycation end products) sono prodotte non enzimaticamente quando le proteine si trovano in un ambiente ad alta concentrazione di zuccheri. Dapprima si forma una base di Schiff ed in seguito un composto di Amadori, tali composti sono molto reattivi e vanno incontro a numerosi riarrangiamenti (non enzimatici) formando dei crosslink proteina/zucchero molto eterogenei tra loro ed irreversibili.\nLa glicazione di alcuni residui amminoacidici ne neutralizza la carica, compromettendo l'intera struttura proteica. \nL'origine degli AGEs \u00e8 sia di natura endogena sia esogena, tali composti vengono assorbiti dalla dieta e sono incentivati da abitudini voluttuarie (es. il fumo)."}
{"id": "2795506", "revid": "15756", "url": "https://it.wikipedia.org/wiki?curid=2795506", "title": "Piet\u00e0 (Giovanni Bellini Museo Poldi Pezzoli)", "text": "La Piet\u00e0 \u00e8 un dipinto tempera su tavola (48x38 cm) di Giovanni Bellini, databile al 1455-1460 circa e conservato nel Museo Poldi Pezzoli di Milano.\nStoria.\nLa tavola \u00e8 considerata tra le opere pi\u00f9 antiche di Giovanni Bellini, oltre che prototipo, assieme alla \"Piet\u00e0\" dell'Accademia Carrara di Bergamo, per la fortunata serie delle \"Piet\u00e0\".\nDescrizione e stile.\nL'immagine si rif\u00e0 alle icone bizantine dell'\"imago pietatis\", molto diffuse a Venezia, e dei \"Ritratti di Passione\", dove Cristo era raffigurato morto con le piaghe della Passione e con un fedele che lo contemplava, traendo dall'osservazione del dolore divino oltre che compassione anche consolazione per il proprio. Inoltre la disposizione delle braccia incrociate citava una celebre icona-mosaico ritenuta miracolosa, apparsa secondo la leggenda a papa Gregorio Magno durante una messa e conservata nella basilica di Santa Croce in Gerusalemme.\nL'opera mostra, con una certa asprezza di modi, il Cristo che si leva dal sepolcro scoperchiato sullo sfondo di un paesaggio incorniciato da due alti promontori. Su questi promontori ci sono un albero secco e delle piante vive; queste ultime rappresentano la rinascita e la redenzione del genere umano grazie al sacrificio del Cristo. Nonostante gli influssi di Andrea Mantegna gi\u00e0 riscontrabili (il pittore padovano era cognato di Bellini dal 1453), l'opera \u00e8 intonata a un lirismo intenso che divenne una delle caratteristiche base dell'arte di Giovanni, trasfigurando il dramma divino in un sentimento accorato e malinconico."}
{"id": "2795507", "revid": "36426", "url": "https://it.wikipedia.org/wiki?curid=2795507", "title": "Madonna del libro", "text": ""}
{"id": "2795510", "revid": "124808", "url": "https://it.wikipedia.org/wiki?curid=2795510", "title": "Il Bacio con la Finestra", "text": ""}
{"id": "2795512", "revid": "110653949", "url": "https://it.wikipedia.org/wiki?curid=2795512", "title": "Il sarto (album)", "text": "Il sarto \u00e8 il secondo album in studio del DJ italiano DJ Jad, pubblicato il 29 gennaio 2010 dalla FunkySpaghetti e LaSartoria."}
{"id": "2795513", "revid": "36426", "url": "https://it.wikipedia.org/wiki?curid=2795513", "title": "Cristo morto sorretto da due angeli", "text": ""}
{"id": "2795516", "revid": "287204", "url": "https://it.wikipedia.org/wiki?curid=2795516", "title": "Epistola XIII a Cangrande della Scala", "text": "L'Epistola XIII a Cangrande della Scala \u00e8 un'epistola in lingua latina, ultima delle tredici \"Epistole\" di Dante Alighieri.\nDatazione e attribuzione.\nLa datazione, non certa, \u00e8 evinta da segnali interni all'epistola: cos\u00ec si \u00e8 stabilito che il termine \"post quem\" \u00e8 il 1316, data di inizio della stesura del \"Paradiso\", il termine \"ante quem\" \u00e8 invece il 1320, data della sconfitta di Cangrande (nell'epistola definito \"victorioso\") a Padova.\nProblematica e non ancora del tutto risolta \u00e8 la questione dell'attribuzione dell'epistola a Dante: essa scaturisce soprattutto da un grande divario tra lo stile dei primi tredici capitoli e quello dei successivi; cos\u00ec, la prima parte dell\"'Epistola XIII\" \u00e8 quasi unanimemente attribuita a Dante, mentre la seconda \u00e8 ancora fonte di accese dispute. Sulla base dello studio di indizi e del confronto con altri passi dell'opera dantesca, alcuni critici, come Bruno Nardi, negano l'autenticit\u00e0, mentre altri, come Giorgio Padoan, Enzo Cecchini oppure Patrizia Di Patre (quest'ultima sulla base dello studio del \"cursus\"), la confermano.\nContenuto.\nL\"'Epistola XIII\" si divide in due parti: la prima (1-13) nella quale \u00e8 contenuta la dedica del \"Paradiso\", la seconda (14-89) nella quale \u00e8 introdotto un commento della \"Commedia\".\n1-13.\nDante dedica al suo protettore, il signore di Verona Cangrande della Scala, la terza cantica della sua opera maggiore:\n14-89.\nNella seconda parte, l'autore riprende un concetto che trova il suo pi\u00f9 diretto precedente nel \"Convivio\": la differenza tra senso letterale e senso allegorico (tripartito in propriamente detto, morale, anagogico), fondamentale nella lettura della \"Commedia\" (20-22).\nSpiega poi alcuni aspetti dell'opera in generale e relativamente al \"Paradiso\": il soggetto (23-25), la forma (35-36), il titolo (28-32), l'agente (38), il fine (39), il genere di filosofia (40-41).\nNei capitoli successivi al 42, l'autore focalizzer\u00e0 sulla terza cantica e sui suoi contenuti, introducendone un commento e un'esposizione lacunosa, causa altre attivit\u00e0 di interesse pubblico."}
{"id": "2795519", "revid": "109706157", "url": "https://it.wikipedia.org/wiki?curid=2795519", "title": "Il trucco c'\u00e8", "text": "Il trucco c'\u00e8 \u00e8 stato un programma televisivo italiano, andato in onda dal 23 ottobre 1999 al 2001 su Rete 4 per due stagioni.\nIl programma.\nIl programma, della durata di circa un'ora e in onda ogni sabato pomeriggio inizialmente alle 18.00 e in seguito alle 17.00 sulla terza rete Mediaset, era condotto da Rita dalla Chiesa che in ogni puntata intervistava personaggi dello sport, dello spettacolo e del cinema facendo loro domande anche sulla vita privata.\nLa trasmissione veniva registrata in un camerino, davanti a una telecamera dietro la quale era celata la telecamera che riprendeva l'intervista; questo permetteva all'ospite di non sentirsi osservato e di entrare cos\u00ec in maggiore confidenza con la conduttrice. Durante l'intervista, il creatore d'immagine Diego Dalla Palma dava consigli estetici all'ospite della puntata.\nSuscit\u00f2 particolare interesse la puntata in cui fu intervistato Gianfranco Funari, che per mostrare la sua forma fisica si tolse la camicia durante la trasmissione."}
{"id": "2795521", "revid": "597500", "url": "https://it.wikipedia.org/wiki?curid=2795521", "title": "Cristo morto sorretto da due angeli (Giovanni Bellini Venezia)", "text": "Il Cristo morto sorretto da due angeli \u00e8 un dipinto tempera su tavola di pioppo (74x50 cm) di Giovanni Bellini, databile al 1460 circa e conservato nel Museo Correr di Venezia.\nStoria.\nLa tavola \u00e8 considerata tra le pi\u00f9 antiche \"Piet\u00e0\" di Giovanni Bellini, assieme alla \"Piet\u00e0\" dell'Accademia Carrara di Bergamo e la \"Piet\u00e0\" del Museo Poldi Pezzoli di Milano. \nL'opera reca sul bordo del sepolcro la data apocrifa 1499 e l'altrettanto falso monogramma di Albrecht D\u00fcrer. \nDescrizione e stile.\nL'immagine si rif\u00e0 alle icone bizantine dell'\"imago pietatis\", molto diffuse a Venezia, e dei \"Ritratti di Passione\", dove Cristo era raffigurato morto con le piaghe della Passione e con un fedele che lo contemplava, traendo dall'osservazione del dolore divino oltre che compassione anche consolazione per il proprio. \nL'opera mostra il Cristo che si leva dal sepolcro scoperchiato, sorretto da due angioletti ai lati e impostato sullo sfondo di un paesaggio che in lontananza mostra una strada attraversata da cavalieri e una citt\u00e0 murata e turrita. \nNonostante evidenti gli influssi di Andrea Mantegna riscontrabili (il pittore padovano era cognato di Bellini dal 1453), l'opera \u00e8 intonata a un lirismo intenso che divenne una delle caratteristiche base dell'arte di Giovanni, trasfigurando il dramma divino in un sentimento accorato e malinconico. Il segno \u00e8 forte e raggiunge nel perizoma scultoreo del Cristo e nelle sue mani rattrappite ed abbandonate la massima tensione. L'insistenza sui contorni e le ombre dure arrivano a richiamare i pittori della prima scuola ferrarese, filtrati forse attraverso gli allievi di Squarcione, con cui Bellini entr\u00f2 in contatto."}
{"id": "2795522", "revid": "287204", "url": "https://it.wikipedia.org/wiki?curid=2795522", "title": "Cristo in piet\u00e0 sorretto da due angeli (Giovanni Bellini)", "text": ""}
{"id": "2795529", "revid": "767487", "url": "https://it.wikipedia.org/wiki?curid=2795529", "title": "Saksanokhur", "text": "Saksanokhur \u00e8 il nome moderno dell'antico insediamento di Farchor, nel sud dell'odierno Tagikistan.\nIl posto fu studiato dal 1966 al 1967 e dal 1973 al 1977 dagli archeologi russi prima che i resti degli edifici fossero rasi al suolo. Esistono ora alcuni resti degli insediamenti del Regno greco-battriano o dei periodi successivi. Oltre a questo, Ai-Khanum \u00e8 uno dei pochi scavati del regno greco-battriano.\nVi era una cittadella il cui centro dell'edificio formava una grande corte. L'edificio risale probabilmente al II secolo a.C., il che lo rende contemporaneo di altri edifici simili di Ai-Khanum.\nOltre all'insediamento fortificato sono state trovate case e negozi, anche di ceramiche. La parte inferiore \u00e8 del periodo greco-battriano, il che fa supporre che la citt\u00e0 sia sorta in quel periodo."}
{"id": "2795530", "revid": "29879669", "url": "https://it.wikipedia.org/wiki?curid=2795530", "title": "Joannes Cimator", "text": ""}
{"id": "2795532", "revid": "599013", "url": "https://it.wikipedia.org/wiki?curid=2795532", "title": "Rio Ferdinand", "text": "Ha legato la sua carriera al Manchester United, con cui ha militato dal 2002 al 2014, vincendo sei Premier League, una FA Cup, tre Football League Cup, sei Community Shield, una UEFA Champions League e una Coppa del mondo per club.\nCon la nazionale inglese ha partecipato a tre Mondiali (1998, 2002 e 2006).\nBiografia.\nDi origini irlandesi dal lato materno e santaluciane dal lato paterno, \u00e8 il fratello maggiore di Anton e cugino di Les Ferdinand, entrambi calciatori professionisti. Nel 2009 ha sposato Rebecca Ellison, dalla quale ha avuto tre figli: Lorenz, Tate e Tia. Il 2 maggio 2015 la moglie \u00e8 morta dopo una lunga battaglia con il cancro al seno..\nCaratteristiche tecniche.\nCentrale di difesa roccioso e dotato di grande personalit\u00e0, nonch\u00e9 molto abile nei colpi di testa, ha sviluppato nel corso della carriera un notevole senso dell'anticipo nei confronti degli attaccanti.\nCarriera.\nClub.\nInizi\u00f2 la carriera al West Ham United. Il 5 maggio 1996 fece il suo debutto nella squadra sostituendo Tony Cottee in una partita casalinga contro lo Sheffield. Nella stagione 1997-1998 Ferdinand, allora ventenne, vinse il premio come miglior giocatore giovane dell'anno.\nIl suo passaggio dal West Ham al Leeds United nel 2000 per 18 milioni di sterline fu per un periodo il trasferimento record del calcio inglese. L'anno successivo il giocatore indossava la fascia da capitano dei Leeds. Nel 2002 il calciatore pass\u00f2 al Manchester United riprendendosi il \"riconoscimento\" come difensore pi\u00f9 pagato della storia che nel 2001 gli era stato sottratto da Lilian Thuram, nel suo passaggio dal alla Juventus.\nSegna il suo primo gol con i \"Red Devils\" il 14 dicembre 2005, in una partita contro il Wigan poi terminata 4-0 per lo United mentre il suo primo gol internazionale risale invece al 23 ottobre 2007 quando, durante un incontro di Champions League contro la Dinamo Kiev, segn\u00f2 su colpo di testa.\nSempre con la squadra inglese nel 2008 raggiunge la finale della UEFA Champions League contro il Chelsea: in questa partita, poi vinta dallo United, Ferdinand indossa la fascia da capitano fino all'entrata di Giggs all'88 minuto e furono proprio il gallese e l'inglese ad alzare la coppa. Inizia la stagione 2013-2014 vincendo il Community Shield, grazie al 2-0 ai danni del Wigan. Il 12 maggio 2014 annuncia che al termine della stagione avrebbe lasciato il Manchester United dopo dodici anni.\nIl 17 luglio, tramite il sito ufficiale del Queens Park Rangers, viene annunciato il suo ingaggio da parte della squadra di Harry Redknapp, con la quale firma un contratto annuale. A fine stagione il QPR retrocede e Ferdinand decide di non rinnovare il proprio contratto con il club londinese. Il 30 maggio 2015 annuncia il suo ritiro dal calcio giocato.\nNazionale.\nCon la divisa inglese Ferdinand fece il suo esordio il 15 novembre 1997 a 19 anni e 8 giorni, sostituendo un giocatore inglese nell'amichevole contro il . Quella partita gli permise di ottenere un altro record, quello del difensore pi\u00f9 giovane che abbia giocato per la nazionale inglese. Tuttavia nel 2006 il record venne battuto da Micah Richards. Nel 2003 \u00e8 stato escluso dalla nazionale per la partita contro la , per non essersi sottoposto ad un test antidoping.\nCon la Nazionale ha disputato oltre 70 partite a partire dal 1997. Con l'arrivo del Ct Fabio Capello diventa vice-capitano della Nazionale dei 3 Leoni: dopo lo scandalo sessuale che coinvolge il capitano John Terry nel Febbraio 2010, ne eredita la fascia. Inserito nella lista dei 23 convocati per il , il 4 giugno 2010 \u00e8 costretto a rinunciare alla competizione a causa di un infortunio al ginocchio. Non \u00e8 stato inserito nella lista dei 23 convocati per i .\nIl 16 maggio 2013 si ritira dalla nazionale.\nStatistiche.\nPresenze e reti nei club.\n\"Statistiche aggiornate al 7 marzo 2015.\""}
{"id": "2795535", "revid": "400694", "url": "https://it.wikipedia.org/wiki?curid=2795535", "title": "Contemporanea", "text": ""}
{"id": "2795537", "revid": "76963", "url": "https://it.wikipedia.org/wiki?curid=2795537", "title": "Katya Virshilas", "text": "Carriera.\nVirshilas \u00e8 nata in Lituania, ma si \u00e8 successivamente trasferita in Israele dopo aver compiuto il sesto anno di et\u00e0, e a Vancouver a tredici anni.\nKatya Virshilas \u00e8 stata per quattro volte campionessa del British Columbia Dancesport dal 1998 al 2002. Nel 2001, insieme al suo partner ha vinto il Canadian Latin Dance Championship. La Virshilas \u00e8 inoltre apparsa in diverse produzioni hollywoodiane come \"Shall We Dance?\" (2004), \"Ti va di ballare?\" e \"Il mio ragazzo \u00e8 un bastardo\" (entrambi del 2006), e nelle serie televisive \"Smallville\" e \"Supernatural\".\nCollegamenti esterni.\n="}
{"id": "2795538", "revid": "72126512", "url": "https://it.wikipedia.org/wiki?curid=2795538", "title": "Arazzo di Sampul", "text": "L'arazzo di Sampul \u00e8 un manufatto archeologico tessile che \u00e8 stato ritrovato in Cina, a Sampul, nel bacino del Tarim, all'interno di una tomba del III-II secolo a.C. Il reperto \u00e8 esposto presso il Museo dello Xinjiang, a \u00dcr\u00fcmqi.\nFattura e origine.\nL'arazzo, intessuto in lana, rappresenta un soldato di fattezze caucasoidi e dagli occhi azzurri, probabilmente greco, e un centauro. Si tratta, con ogni probabilit\u00e0, di un'opera di arte ellenistica proveniente dall'Asia centrale (Regno greco-battriano), creato utilizzando oltre 24 fili di colore diverso intessuti con una tecnica tipicamente occidentale. \nIl soldato indossa una tunica con motivi a rosette. Il suo copricapo potrebbe essere un diadema, simbolo di regalit\u00e0 nel mondo greco, seguendo raffigurazioni attestate su monete macedoni o greche. La presenza di un centauro come ornamento, di elementi tipici della mitologia greca, motivi floreali, e la tecnica realistica, rafforzano l'idea che si tratti di un soldato greco. L'arazzo era curiosamente modellato come un paio di pantaloni, il che lo fa ritenere destinato all'uso come trofeo decorativo.\nL'esistenza di questo arazzo fa pensare alla presenza di contatti avvenuti attorno al III secolo a.C. tra i regni ellenistici, l'Asia centrale, e il bacino del Tarim, al confine con il mondo cinese."}
{"id": "2795540", "revid": "1428919", "url": "https://it.wikipedia.org/wiki?curid=2795540", "title": "Sanjan", "text": "Sanjan \u00e8 un'antica citt\u00e0 situata sul confine meridionale del deserto del Karakum, nei pressi della famosa citt\u00e0-oasi di Merv. Topograficamente, Sanjan si trova nella regione del Grande Khorasan in Asia centrale. Politicamente \u00e8 oggi posta nella provincia di Mary in Turkmenistan.\nStoria.\nAssieme a Merv, Sanjan era un importante punto di sosta e di commercio lungo la via della seta meridionale. Sanjan conquist\u00f2 maggiore importanza dopo che i Seleucidi decisero che Merv era la principale citt\u00e0 della provincia di Margiana, status che mantenne durante le successive ere di Parti (250 a.C.\u2013226 d.C.) e Sasanidi (226-651).\nDato che in questo luogo si trova il complesso archeologico di Battria-Margiana, Sanjan ha suggerito l'ipotesi che gli Indoiranici, la maggiore delle branche che si divisero dai proto-indoeuropei, nacquero qui.\nSecondo l'\"Qissa-i Sanjan\", poema epico scritto attorno al 1600, gli zoroastriani che fuggirono nel subcontinente indiano nell'VIII o IX secolo per scappare dalle persecuzioni religiose si stabilirono a Sanjan (Gujarat). Si pensa che questi zoroastriani, chiamati in origine \"Sanjana\" o \"Khorasani\" (oggi i loro discendenti sono noti come Parsi), abbiano dato il nome all'insediamento indiano prendendolo dalla loro citt\u00e0 d'origine.\n\"Sanjan\" non deve essere confusa con la provincia iraniana di Zanjan, o con la sua capitale (simili dal punto di vista fonetico)."}
{"id": "2795542", "revid": "1318658", "url": "https://it.wikipedia.org/wiki?curid=2795542", "title": "Sapadbizes", "text": "Sapadbizes (\u03a3\u03b1\u03c0\u03b1\u03b4\u03b2\u03b9\u03b6\u03b7\u03c2) o, pi\u00f9 probabilmente, Sapalbizes \u00e8 stato un sovrano attivo a Termez, nella Battria occidentale, a volte associata agli Yuezhi.\nBiografia.\n\u00c8 noto solo grazie alle sue monete, particolarmente rare.\nIl suo nome \u00e8 tradizionalmente riportato come \u03a3\u0391\u03a0\u0391\u0394\u0392\u0399\u0396\u0397\u03a3, \u00abSapadbizes\u00bb, ma la maggioranza delle sue monete reca il nome \u03a3\u0391\u03a0\u0391\u039b\u0392\u0399\u0396\u0397\u03a3, \u00abSapalbizes\u00bb, molto pi\u00f9 simile ai nomi sciti (Spalirises, Spalagadames e Spalahores), e il prefisso \u00abSpal\u00bb o \u00abSapal\u00bb \u00e8 collegato all'esercito. Al dritto il sovrano indossa l'elmo di Eucratide I; il rovescio fa riferimento alla dea Nana (NANAIA), con raffigurato il leone suo veicolo e una luna crescente.\nDue indizi forniscono una data approssimativa per il regno di questo re. Si crede che sia vissuto durante l'utilizzo delle monete di Fraate IV di Partia, ed inoltre le sue monete sono coniate in ottimo argento. Questo lo posiziona tra Fraate (40 a.C.) ed il disuso di questo tipo di monetazione in India nord-occidentale (20 d.C.). Non \u00e8 il solo re noto della sua dinastia. Molte altre monete fanno capire che Sapadbizes fu preceduto da almeno un altro re, e probabilmente da altri due. \u00c8 probabile che Sapadbizes e questi altri regnanti fossero discendenti delle trib\u00f9 che invasero la Battria, e che imitarono le monete degli ultimi re greco-battriani. Sembra chiaro dalle monete e dagli scritti dei cronisti cinesi che, in quel periodo, Sapadbizes fosse alleato o sottomesso alla Partia. Non si sa nulla di cosa successe dopo Sapadbizes, ma gli studiosi credono che il regno sia stato conquistato da Kujula Kadphises durante l'ultima guerra con la Partia e infine assorbito nell'Impero Kushan, probabilmente attorno al 30. "}
{"id": "2795551", "revid": "767487", "url": "https://it.wikipedia.org/wiki?curid=2795551", "title": "Stepfather - Il patrigno", "text": "Stepfather - Il patrigno (\"The Stepfather\") \u00e8 un film del 1987 diretto da Joseph Ruben. La sceneggiatura \u00e8 stata scritta da Donald E. Westlake, ispirandosi alla figura nel noto assassino John List.\nIl film ha avuto due sequel; \"Il patrigno II\" (1989) e il film televisivo \"In casa con il nemico\" (1992), inoltre ha avuto un remake nel 2009 dal titolo \"Il segreto di David - The Stepfather\".\nTrama.\nJerry Blake \u00e8 un perfetto uomo di famiglia, con la mania per l'ordine ed il controllo, vive con la moglie Susan e la figliastra Stephanie. Ma dietro la figura di perfetto marito e patrigno si nasconde un pericoloso psicopatico con la fissazione della famiglia. Anni prima, sotto il nome di Henry Morrison, aveva massacrato la sua famiglia, riuscendo a non farsi catturare dalla polizia. Proprio il suo ex cognato, Jim Ogilvie, si mette sulle sue tracce convinto che Jerry si sia fatto una nuova e regolare famiglia. Quando avvengono alcuni efferati omicidi, la giovane e ribelle Stephanie inizia a sospettare proprio del patrigno. Jerry decide cos\u00ec di crearsi una nuova identit\u00e0 e una nuova famiglia, prima deve per\u00f2 compiere un nuovo massacro, gettando Stephanie e sua madre Susan in un incubo.\nIl patrigno.\nTerry O'Quinn torna a vestire i panni del patrigno nel secondo capitolo della serie uscito due anni dopo (in Italia solo in VHS e con il titolo \"Il patrigno II\"). Nel terzo capitolo della serie, del 1992, il ruolo andr\u00e0 a Robert Wightman. Nel 2009, nel remake del primo film, \u00e8 l'attore Dylan Walsh a dare il volto al personaggio."}
{"id": "2795552", "revid": "486946", "url": "https://it.wikipedia.org/wiki?curid=2795552", "title": "Il patrigno", "text": ""}
{"id": "2795554", "revid": "1573940", "url": "https://it.wikipedia.org/wiki?curid=2795554", "title": "Saqlawiyah", "text": "Saqlawiyah o A\u015f \u015eaql\u0101w\u012byah (arabo: \u0627\u0644\u0635\u0642\u0644\u0627\u0648\u064a\u0629) \u00e8 una citt\u00e0 della provincial di Al Anbar, in Iraq centrale. Si trova approssimativamente 8 km a nord-ovest della citt\u00e0 di Falluja.\nData la rete di canali che scorre nella zona, l'agricoltura \u00e8 diventata un importante aspetto dell'economia di Saqlawiyah. Lungo la strada principale vi sono numerosi negozi, trattandosi di un'importante via di comunicazione.\nMolti abitanti si considerano membri della trib\u00f9 dei Dulaim (Al-Mahamda). Il clan Al-Mahamda \u00e8 guidato dallo sceicco Hikmut Al-Muhammdi.\nIl governo cittadino \u00e8 gestito da un sindaco ed un consiglio comunale.\nNei pressi della citt\u00e0 si trovano le rovine di Al-Anbar, l'antica Firuz Ch\u00e2p\u00fbr o Perisapora, fondata nel IV secolo avanti Cristo."}
{"id": "2795558", "revid": "486946", "url": "https://it.wikipedia.org/wiki?curid=2795558", "title": "Chiesa di Sant'Antonio al Ponte", "text": ""}
{"id": "2795560", "revid": "2091899", "url": "https://it.wikipedia.org/wiki?curid=2795560", "title": "Sayram", "text": "Sayram (kazako: \u0421\u0430\u0439\u0440\u0430\u043c, persiano: \u0627\u0633\u067e\u06cc\u062c\u0627\u0628, UniPers: \"Esp\u012bj\u0101b\") \u00e8 una citt\u00e0 situata nella parte sud-orientale della Regione del Kazakistan Meridionale, sul fiume Sayram Su. La citt\u00e0 ha celebrato il \u00ba anniversario della sua fondazione nel 1999. \u00c8 tra le pi\u00f9 antiche citt\u00e0 del Kazakistan, sito della prima moschea del Kazakhistan, e tra le pi\u00f9 vecchie della Transoxiana. Sayram \u00e8 oggi famosa per la sua architettura in mattoni di fango e l'assenza di edifici in stile sovietico. Vi sono molti mausolei precedenti al XX secolo.\nL'archeologia in Asia centrale \u00e8 ancora in crescita. Sono stati effettuati alcuni ritrovamenti a Sayram, mentre faceva parte dell'Unione Sovietica. Tra questi reperti vanno ricordati i primi sistemi idraulici simili a quelli trovati a Samarcanda ed in altre citt\u00e0 dei primi imperi persiani.\nEtimologia.\nIl nome pi\u00f9 antico della citt\u00e0 secondo le evidenze storiche \u00e8 \"Isfijab\" (Espij\u00e2b, Isf\u012bj\u0101b, Asf\u012bj\u0101b), che rimase fino alla conquista mongola. Mahmud Kashgari la menzion\u00f2 come la \"Citt\u00e0 Bianca che \u00e8 chiamata Isb\u012bj\u0101b\", suggerendo la sua connessione con la parola Sogdiana/persiana che indica il bianco, il \"sip\u012bd\" o l'\"isp\u012bd\". Kashgari scrisse anche che la citt\u00e0 era conosciuta come Sayram in quel tempo, ossia il nome attuale. L'orientalista russo N. S. Lykoshin sugger\u00ec che il nome corretto di Sayram fosse \"Sar-i ayy\u0101m\", o \"Antico dei giorni\". Il suo editore sostenne, tuttavia, che invece di \"ayy\u0101m\", era invece l'arabo \"yamm\", \"mare, fiume\" e si riferiva alla fonte di un ruscello. Se il nome Sayr\u0101m fosse turco, probabilmente si riferisce a \"un luogo di acque poco profonde\". al-K\u0101shghar\u012b pone, accanto a Sayr\u0101m il nome di \"Isfij\u0101b\", con la frase \"seyrem s\u016bw\", 'acque poco profonde, che per coincidenza \u00e8 anche il nome del fiume che scorre a est del centro della citt\u00e0. K\u0101sghar\u012b inoltre prende in seguito il verbo \"seyremlen\", \"diventare superficiale\", con la frase \"s\u016bw\" \"seyremlend\u012b\", \"l'acqua divenne superficiale (o scarsa)\".\nPreistoria.\nL'attuale citt\u00e0 di Sayram ha festeggiato nel 1999 il \u00ba anno di abitazione continuata.\nLa prima citazione di Sayram si trova nell'Avest\u0101, il libro sacro dello Zoroastrismo. Il nome Sayram viene citato facendo riferimento ad un fiume, e la terra \u00e8 chiamata \"Sayram elys\", o \"terre vicino a Sayram\". Sayram era una citt\u00e0 di confine, posta a nord-est dell'impero degli Achemenidi conquistato da Alessandro Magno.\nStoria.\nNel VII secolo la confederazione Turca Occidentale era composta da cinque trib\u00f9 Tu-lu e cinque Nu-shih-pi, note collettivamente come On Ok (Dieci Frecce), o in cinese Shih Hsing (Dieci Clani). Nel 642 il Khan della trib\u00f9 turca Tu-lu si rifugi\u00f2 nell'Isfijab da Nu-shih-pi.\nDopo la nascita di Cristo e le prime divisioni tra le varie confessioni cristiane, Molti cristiani giunsero in Asia centrale ed orientale. Molti di loro erano Nestoriani condannati dal Concilio di Efeso del 431. Vi era una numerosa comunit\u00e0 nestoriana a Sayram quando per la prima volta giunse l'Islam nel 766; la citt\u00e0 resistette alla conversione. Anche il Buddhismo era ben radicato al tempo in questa regione.\nConquista araba.\nSayram era gi\u00e0 un importante centro di commercio nei secoli che precedettero la conquista araba. L'Islam fu portato a Sayram e nelle citt\u00e0 vicine da un distaccamento di soldati-evangelisti di lingua araba provenienti dalle terre del sud. Gli Arabi chiamarono la citt\u00e0 Isfijab. Divenne una citt\u00e0 di confine tra i territori arabi e quelli dei pagani turchi. Con l'arrivo in citt\u00e0 di numerosi turchi, fu ripristinato il nome di Sayram.\nLa conquista araba fu condotta da Iskak, ricordato a Sayram come Iskak-bab. Un manoscritto sopravvissuto, intitolato \"Nasabname\", ci parla di come i guerrieri musulmani di Iskak-bab giunsero a Sayram incontrando il patriarca nestoriano di Sayram, Nakhibar.\nLo stesso manoscritto prosegue con la descrizione della costruzione da parte di Iskak-bab della prima moschea di Sayram, prima di tutto il Kazakhistan.\nSayram al tempo di Samanidi.\nNell'840 d.C., il capo Samanide di Samarcanda N\u016b\u1e25 ibn Asad, strapp\u00f2 il controllo della citt\u00e0 (\"Isfijab\" come Sayram veniva allora chiamata) ai Turchi. In quell'anno, N\u016b\u1e25 costru\u00ec un muro attorno a essa per proteggerla dai turchi. [6] A quel tempo la citt\u00e0 era un fiorente centro di mercato tra terre nomadi e sedentarie. Era anche un fulcro nella vasta zona di fortificazioni protettive costruita per proteggere l'impero dei Samanidi dai predoni nomadi. Moqaddasi contava queste fortezze, o \"riba\", in numero di . Costruirono muri esterni per proteggere i raccolti degli abitanti dai razziatori, ma la citt\u00e0 non era solo un avamposto militare. Inoltre i commercianti di Bukhara e Samarcanda costruirono grandi caravanserragli per se stessi a Sayram.\nSayram fu anche il principale contatto tra l'Islam samanide ed i turchi Qaghan di Turfan, Kashgar e Kucha. Le rotte meridionali alternative erano controllate da fazioni rivali, il che rendeva principale la rotta che attraversava Farab e Sayram.\nSayram divenne un centro importante e mantenne un certo grado di indipendenza dai Samanidi, rimanendo un possedimento della dinastia locale turca. I governanti dovevano dare tre segni di fedelt\u00e0 ai Samanidi: il servizio militare, la presentazione di doni simbolici e il nome del sovrano Samanide nelle monete. Sayram a quel tempo era un terzo delle dimensioni di \"Ban\u0101kath\" (ora in rovina nei pressi dell'attuale Chinaz in Uzbekistan), ossia il capoluogo del vicino distretto di Sh\u0101sh (l'attuale Tashkent).\nSayram era divisa in tre distretti, come altre localit\u00e0 del tempo: \"qohandez\" (cittadella), \"mad\u012bnah\" (citt\u00e0 interna) e \"raba\u017c\" (sobborgo), questi ultimi due protetti da mura. Tutte le case erano in mattoni di fango. Il centro governativo (\"d\u0101r al-Im\u0101rah\"), la prigione e la moschea del venerd\u00ec erano tutte nella citt\u00e0 interna. C'erano quattro porte principali per la citt\u00e0 interna, ognuna sorvegliata da un \"ribat\" presidiato da \"gh\u0101z\u012b\" (combattenti volontari per la fede) reclutati da Bukhara e Samarcanda. A quanto pare, anche il sovrano di Sayram esercit\u00f2 un po' di autorit\u00e0 all'interno delle steppe, poich\u00e9 Moqaddasi menziona che il \"re dei turkmeni\" nella vicina \"rd\u016b\" inviava abitualmente dei regali ad Asf\u012bj\u0101b.\nSotto la dominazione dei Karakhanidi.\nI Qarakhanidi conquistarono la citt\u00e0 nel 980, durante il regno di Nuh II dell'Impero Samanide. A quel tempo, secondo al-Istakhri, la citt\u00e0 segnava il confine tra Karluki e turchi O\u011fuz . Sayram faceva parte del Khanato orientale dei Karakhanidi basato su tre citt\u00e0: Sayram stessa, Talas e Farghana. Delle monete furono coniate dai governanti Karakhanidi. Negli anni di apertura del VII e XIII secolo, il distretto sembra essere stato conquistato dai Qipchaq del medio Syr Darya, perch\u00e9 il Khorezmshah 'Al'\u0101n al-D\u012bn Mu\u1e25ammad devast\u00f2 l'area oltre il Syr Darya per impedire di cadere nelle mani del leader mongolo K\u00fcchl\u00fcg.\nMahmud Kashgari parl\u00f2 di Isfijab in questo periodo come della \"Citt\u00e0 bianca\", ed anche come \"Sayram\". \nAhmed Yasawi.\nAhmed Yasawi (circa 1103 - 1166) nacque a Sayram. Il suo primo insegnante fu Hazrat Shayh Shaxobiddin Isfijabi. Oggi \u00e8 famoso col soprannome di Oqota Bobo (Nonno Bianco). Vicino al suo mausoleo si trova un corso d'acqua attraversato dalla principale strada di Sayram. Questo ponte \u00e8 il fulcro di una locale leggenda riguardo all'incontro tra Ahmed (ragazzo) ed il grande viaggiatore Arslan Bab. Secondo la leggenda, Arslan fu uno dei seguaci del profeta dell'Islam Maometto. Aveva gi\u00e0 300 anni quando incontr\u00f2 Maometto, ed era esperto di tutte le religioni del mondo, anche se scelse di seguire solo l'Islam. Quando si stava avvicinando la morte di Maometto, chiese ai propri seguaci chi si sarebbe fatto carico della sua pietra della conoscenza passandola alla nuova generazione. Arslan rispose che ne sarebbe stato orgoglioso, e prese la pietra, continuandone il viaggio. Secoli dopo, attraversando la piccola citt\u00e0 di Isfijab, Arslan baba [titolo di rispetto] venne fermato sulla strada da un giovane ragazzo. \"Nonno, dammi la mia pietra!\" chiese il giovane Ahmad. Arslan rinunci\u00f2 alla pietra, e dopo la morte del padre di Ahmad nel 1113 viaggi\u00f2 con Ahmad ad Yasa.\nDa questo momento Ahmad divenne una stella nascente del Sufismo. Arslan baba alla fine mor\u00ec in et\u00e0 avanzata, e fu sepolto nei pressi di Otrar. Dopo la morte di Arslan, Ahmed si spost\u00f2 a Bukhara proseguendo gli studi di Yusuf Hamdani prima di trasferirsi ad Yasi. Pass\u00f2 quasi tutta la vita a Yasi, prendendo il nome di Ahmed Yasawi.\nI genitori di Ahmed sono sepolti a Sayram. I loro mausolei sono meta di pellegrinaggio anche oggi, e richiamano i fedeli musulmani da tutta l'Asia centrale: Kirghizistan, Uzbekistan, Tagikistan e Turkmenistan.\nT\u012bm\u016br bin Taraghay Barlas decise che sarebbe stato costruito un mausoleo sopra la tomba di Khwaja Ahmad Yasavi.\nSayram governata dai Mongoli.\nLa citt\u00e0 di Sayram fu catturata dai mongoli usando le catapulte sotto il comando del Siet Alahai.\nNel 1220, il monaco taoista Qiu Chuji lasci\u00f2 la sua citt\u00e0 natale di Shandong, nel nord della Cina, e si rec\u00f2 in Persia per presentarsi a Gengis Khan. La sua fama di pio esempio di fede taoista lo aveva preceduto, e i suoi viaggi lo portarono su strade recentemente restaurate dai mongoli, strade che erano allora in condizioni migliori di quando l'orientalista imperiale russo VV Barthold le descrisse all'inizio del XX secolo. Qui Chuji (Chan-Chun, o \u0427\u0430\u043d-\u0447\u0443\u043d\u044c nel lavoro di Barthold) viaggi\u00f2 attraverso la terra degli Uiguri, attraverso Kulja, Zhetysu, attraversando prima il fiume \u010cu su un ponte di legno, poi il fiume Talas su un ponte di pietra prima di raggiungere Sayram nel novembre del 1221. La citt\u00e0 di Sayram \u00e8 citata in dettaglio nel libro di Qui Chuji \"Viaggio nelle regioni occidentali\", registrato dai suoi discepoli dopo che Chuji torn\u00f2 a casa.\nGengis Khan si accamp\u00f2 a Sayram, e vi attese l'arrivo dei figli nel 1223. I vicini occidentali di Sayram non furono cos\u00ec fortunati. La citt\u00e0 maledetta di Otrar, chiamata anche Utrar o Farab e luogo di nascita di Al-Farabi, fu distrutta dal capo dei Mongoli.\nLo storico persiano Rashid al-Din (1247 - 1318) scrisse che Sayram era chiamata Kary Sailam (Antica Sayram). In quel periodo era una gran citt\u00e0 con quaranta porte, e serviva un intero giorno per attraversarla.\nSayram conquistata da Tamerlano.\nSotto all'impero timuride Sayram divenne un'importante citt\u00e0 di confine e un centro di commercio, e Tamerlano ne assegn\u00f2 il comando al nipote Ulu\u011f Bek. Nel 1404, l'ala destra della forza di invasione legata a Timur svern\u00f2 a Sayram, Tashkent e Ban\u0101kath. 'Abd al-Razz\u0101q scrisse che nel 1410 la fortezza di Sayram fu assediata dalle forze Moghul, e alla fine del XV secolo fu data a Yunus Khan del Moghulistan, dove suo figlio regnava nel 1496.\nDurante la dinastia Ming l'emissario Chen Cheng (\u9648\u8bda) fu inviato dall'imperatore Yongle presso il khanato timuride, e dedic\u00f2 un capitolo alla citt\u00e0 nel suo libro \"Racconto degli Stati barbari dei Territori Occidentali\".\nVerso la fine del potere timuride, verso la met\u00e0 del XV secolo, Sayram fu assaltata regolarmente (insieme al Turkestan) dai Moghul di amir Mir Haqq-Berdi Bekichek.\nMuhammad Shaybani.\nShaybani Khan prese Sayram nel 1503. Con l'avvento del potere uzbeko nella regione, Sayram cadde nelle mani di Muhammad Shaybani Khan insieme al resto della regione. Tuttavia, la pace nella regione era elusiva. I kazaki aumentarono presto di potere e Sayram divenne un premio per le incursioni e le guerre tra kazaki, uzbeki e Zungari.\nSotto di Kazaki e i Zungari.\nNel 1512, le chiavi della citt\u00e0 furono date a Qasim Khan, Khan dei kazaki. Secondo Babur, nessun khan era rispettato o autorevole come Qasim, che poteva contare su oltre uomini.\nMan\u1e63\u016br Kh\u0101n guid\u00f2 una forza uzbeka contro i kazaki nel 1522 in risposta alle loro incursioni dalla regione di Sayram nel Fargana. L'incapacit\u00e0 di questa spedizione nel controllare i raid kazaki ha effettivamente messo fine ai tentativi degli Uzbeki di controllare Sayram e la sua regione.\nL'ascesa del clan Oirat in quello che divenne noto come il Khanato degli Zungari nel 1600 vide molto di quello che oggi \u00e8 il Kazakistan meridionale, lasciando il controllo ai Khan kazaki. Lo storico Barthold sosteneva che solo dopo che Galdan Boshugtu Khan, il Khong Tayiji degli Zungari, ebbe conquistato e distrutto con successo Sayram, spostando il suo accampamento a ovest nella valle dell'Ili, assicurando il suo controllo su Zhetysu ad est di Sayram. Galdan mand\u00f2 delle forze contro Sayram nel 1681, un tentativo probabilmente infruttuoso perch\u00e9 vi ritornarono nel 1683, quando Barthold ci dice che il suo comandante Rabtan (probabilmente Tsewang Rabtan) prese la citt\u00e0 e la rase al suolo.\nSayram fu lentamente ricostruita, probabilmente con il sostegno dei mercanti dell'Asia centrale e dei kazaki. Questa conoscenza deriva dal fatto che la citt\u00e0 appare di nuovo come bersaglio dell'aggressione Zunghar quarant'anni dopo.\nNel 1723, anno del Volo a piedi nudi dei kazaki, Sayram, Turkistan e Tashkent passarono sotto il controllo dei Qalmaq e rimasero sotto il loro dominio fino alla loro distruzione da parte dei cinesi nel 1758.\nSotto il Khanato di Kokand.\nAbul Khayir, altro conquistatore turco-mongolo e capo del khanato usbeko, conquist\u00f2 buona parte dell'impero timuride in Asia centrale. Sayram fece parte del Khanato di Kokand fino al 1810, quando pass\u00f2 all'Emirato di Bukhara prima di finire in mano russa nel 1864. La popolazione locale di Qazaq, e forse la popolazione sedentaria locale, si rivolt\u00f2 contro il controllo dei Kokand nel 1820-1. C'\u00e8 poca menzione di Sayram nelle storie regionali fino alla sua caduta sotto i russi nel 1864, quando la vicina citt\u00e0 di Shimkent aveva gi\u00e0 cominciato a eclissare Sayram per importanza.\nArrivano i russi.\nDopo la conquista russa nel 1864, furono fondati diversi villaggi intorno a Sayram. Divennero prosperi e commentati da I. I. Geier, un giornalista/storico russo locale che scriveva nel primo decennio del XX secolo, sebbene Sayram fosse ancora nota per il suo grano, il mercato dei cavalli, lo sfondo storico e molte tombe.\nDurante la delimitazione nazionale, l'area di Sayram divenne a un certo punto parte della Repubblica Socialista Sovietica Autonoma del Turkestan. A quel tempo, la maggior parte del Kazakistan moderno, comprese le regioni della steppa, fecero parte dell'ASSR del Kirgizistan separato. Dopo questo periodo di disegno e ridisegno dei confini, Sayram divenne alla fine parte della Repubblica socialista sovietica kazaka. Restando nel paese indipendente successivo all'SSR kazako, ossia il Kazakistan.\nSociet\u00e0.\nEvoluzione demografica.\nLa popolazione di circa persone \u00e8 circa per il 95% usbeca, per il 3% kazaka e per l'1% russa, con minoranze azere, cecene, tagiche ed iraniche. Sayram \u00e8 una citt\u00e0 abitata da osservanti musulmani, e la chiamata alla preghiera pu\u00f2 essere ascoltata in tutte le moschee cittadine.\nSayram si \u00e8 guadagnata il soprannome di \"Piccolo Uzbekistan\". Essendo l'economia del Kazakhistan pi\u00f9 forte di quella usbeca, Sayram ha beneficiato dell'arrivo di numerosi emigranti dal vicino Uzbekistan.\nSayram oggi.\nSayram \u00e8 raggiungibile con 10-15 minuti d'autobus o di macchina da \u015e\u0131mkent, dove si trova l'omonimo aeroporto internazionale in cui giungono voli anche dagli altri HUB kazaki quali Almaty e Astana.\nA differenza di buona parte del Kazakhistan, non contiene segni del dominio russo o della modernit\u00e0. Il centro cittadino \u00e8 attraversato dalle stesse strade presenti da sempre. Non ci sono condomini, n\u00e9 edifici a pi\u00f9 di due piani, il che permette a moschee, minareti e mausolei, alcuni millenari, di dominare il panorama."}
{"id": "2795561", "revid": "871355", "url": "https://it.wikipedia.org/wiki?curid=2795561", "title": "Broker tecnologico", "text": "Il broker tecnologico \u00e8 una figura professionale legata al mondo del trasferimento tecnologico e del supporto alla competitivit\u00e0 di un territorio.\n\u00c8 un esperto specializzato, in grado di analizzare il reale bisogno di innovazione in un'impresa e individuare nel mondo della ricerca pubblica o privata una soluzione (tecnologia o competenza) in grado di soddisfarlo.\nQuesto profilo professionale \u00e8 stato istituzionalizzato da AREA Science Park, principale Parco Scientifico e Tecnologico italiano e Ente nazionale di Ricerca, che funge da operatore nazionale per il trasferimento tecnologico e la valorizzazione della ricerca.\nIn collaborazione con il Politecnico di Milano ha istituito il primo Master per Brokeraggio tecnologico.\nDa poco esiste anche l'Associazione Italiana Broker Tecnologici - AIBT."}
{"id": "2795562", "revid": "767487", "url": "https://it.wikipedia.org/wiki?curid=2795562", "title": "Circondario di Salerno", "text": "Il circondario di Salerno era uno dei circondari in cui era suddivisa l'omonima provincia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Salerno fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Salerno.\nSuddivisione.\nElenco dei mandamenti e dei relativi comuni:"}
{"id": "2795567", "revid": "110157", "url": "https://it.wikipedia.org/wiki?curid=2795567", "title": "Shanshan", "text": "Shanshan (uiguro: \u067e\u0649\u0686\u0627\u0646, \"Pichan\", \"Piqan\"; cinese semplificato: \u912f\u5584, pinyiang: Sh\u00e0nsh\u00e0n) \u00e8 il nome cinese di un regno esistito all'incirca tra il 200 a.C. ed il 1000 d.C. sul confine nord-orientale del deserto di Taklamakan. Comprendeva il grande lago salato noto come Lop Nur.\nNel 126 a.C. l'emissario cinese Zhang Qian descrisse Loulan come una citt\u00e0 fortificata situata nei pressi di Lop Nur. \nNel 77 a.C. Fu Jiezi pugnal\u00f2 a morte il re di Loulan, Chang Gui. Da quel momento il regno divenne un possedimento fantoccio cinese, e prese il nome di regno di Shanshan. \nIl regno di Shanshan comprendeva la citt\u00e0 murata di Loulan (o Kroran) vicino all'angolo nord-occidentale di Lop Nur, dove entrava il fiume Tarim. Loulan occupava circa 10,8 ettari e conteneva una pagoda buddhista alta circa 10 metri, numerose case e fossati di irrigazione.\nA causa della favorevole posizione, controllava sia la rotta della via della seta meridionale tra Dunhuang e Khotan che la principale via della seta tra Dunhuang e Korla, Kucha e Kashgar, durante la dinastia Han. Il controllo del regno fu continuamente in discussione tra i cinesi e gli Xiongnu. Il Libro degli Han ci dice che: \"si trovava vicino agli Han ed alle colline del Dragone Bianco. Il posto era carente d'acqua e pascoli, e mandava spesso emissari in cerca d'acqua, cibo, e per scortare gli emissari degli Han. Inoltre era spesso vittima di furti e saccheggi e trovava inutile mantenere i contatti con gli Han. In seguito la citt\u00e0 fece spionaggio per conto degli Hsiung-nu [Xiongnu], spesso intercettando ed uccidendo gli emissari cinesi\". Gli Xiongnu contestarono spesso il controllo cinese degli Han fino al II secolo, e viene registrato come regno indipendente di Shanshan nel \"Weil\u00fce\"del III secolo.\nUna colonia militare di 1000 uomini fu stanziata a Loulan nel 260 dal generale cinese So Man. Il sito fu abbandonato nel 330 a causa della mancanza d'acqua quando il fiume Tarim, che la riforniva, modific\u00f2 il proprio corso. La guarnigione fu spostata 50 km verso sud, ad Haitou. Il forte di Yingpan nel nord-ovest rimase cinese fino alla dinastia Tang.\nIl monaco pellegrino cinese F\u01cexi\u01cen rimase circa un mese a Shanshan, dopo un viaggio di 17 giorni da Dunhuang nel 399. Descrisse il posto come \"aspro e collinoso, con un terreno fine e sterile. Gli abiti degli abitanti locali sono grezzi, e simili a quelli indossati nelle terre degli Han... Il re seguiva la (nostra) Legge, e ci potevano essere nella zona oltre 4000 monaci, tutti studenti dell'h\u00een\u00e2yana (H\u012bnay\u0101na)... (I monaci)...erano tutti studenti di libri e lingua indiani\".\nLoulan venne apparentemente abbandonata dopo essere stata invasa da Juqu Anzhou nella primavera del 442, ed il suo re fugg\u00ec a Jumo (Cherchen). "}
{"id": "2795578", "revid": "228587", "url": "https://it.wikipedia.org/wiki?curid=2795578", "title": "Sheberghan", "text": "Shebergh\u0101n o Shaburgh\u0101n (persiano: \u0634\u0650\u0628\u0640\u0650\u0631\u063a\u0627\u0646) , scritto anche \"Shebirghan\" o \"Shibarghan\", \u00e8 il capoluogo della provincia dello Jowzjan in Afghanistan settentrionale.\nPosizione geografica.\nSheberghan si trova lungo le rive del fiume Safid, circa 130\u00a0km ad ovest di Mazar-i Sharif sulla principale strada circolare che percorre la tratta Herat-Kandahar-Kabul-Mazar-i Sharif-Sheberghan-Meymaneh-Herat. L'aeroporto di Sheberghan si trova tra Sheberghan ed Aqchah.\nEtnografia.\nLa citt\u00e0 \u00e8 stato il principale centro dominato dagli Usbechi in tutto l'Afghanistan. Nonostante l'uzbeco sia la lingua madre di molti abitanti, la citt\u00e0 \u00e8 multilingue. Molti Parsiwan, Hazara, Pashtun ed Arabi abitano in citt\u00e0.\nGli \"arabi\" di Sheberghan parlano tutti persiano, e lo fanno da tempo immemorabile. Nonostante questo reclamano un'identit\u00e0 araba. Esistono altri arabi di lingua persiana ad est, tra Shebergan, Mazar-i Sharif, Kholm e Konduz. La loro presenza potrebbe essere dovuta alla migrazione che nel VII-VIII secolo port\u00f2 in Asia centrale numerose trib\u00f9 arabe durante la conquista islamica della regione.\nNel 1856 J. P. Ferrier scrisse: \"Shibberghan \u00e8 una citt\u00e0 di 12\u00a0000 anime. Usbechi e Parsiwans, con i primi a formarne le stragrande maggioranza\".\nStoria.\nSheberghan fu un fiorente insediamento lungo la via della seta. Nel 1978 gli archeologi sovietici scoprirono il famoso oro battriano nel villaggio di Tillia Tepe, alle porte di Sheberghan. Nel XIII secolo Marco Polo visit\u00f2 la citt\u00e0, ed in seguito scrisse dei suoi meloni dolci come il miele. Sheberghan divenne capitale di un khanato usbeco indipendente, che fu annesso all'Afghanistan nel 1873 in seguito ai trattati anglo-russi.\nSheberghan \u00e8 stata per millenni il fulcro del potere nell'angolo nord-orientale della Battria. Si trova sulla strada principale che collega Balkh ad Herat, e controlla la strada che si snoda a nord verso Oxus/Amu Darya, a circa 90\u00a0km, oltre a quella che raggiunge Sar-e Pol.\nNel 1856 J. P. Ferrier scrisse:\nLa citt\u00e0 fortificata di Yemshi-tepe, solo 5\u00a0km a nord-est dell'attuale Sheberghan, sulla strada per Akcha, si trova a soli 500 metri dalla famosa necropoli di Tillya-tepe, in cui fu ritrovato un immenso tesoro nelle tombe della famiglia reale. Gli scavi furono effettuati da un gruppo russo-afgano tra il 1969 ed il 1979.\nNel 1977 una squadra di archeologi russo-afgani inizi\u00f2 gli scavi 5\u00a0km a nord. Scoprirono colonne costruite con mattoni difango ed un altare a forma di croce appartenuto ad un antico tempio del 1000 a.C.\nA Tillia Tepe furono trovate sei tombe imperiali con molto oro ed altri tesori. Nello stesso posto sono state recuperate anche numerose monete del I secolo, e niente di successivo.\n\u00c8 stato ipotizzato che Sheberghan fosse l'antica sede di Xidun, uno dei cinque \"xihou\" o divisioni del primo impero Kushan.\nSheberghan \u00e8 stato il luogo del massacro di Dasht-i Leili nel dicembre 2001, durante l'invasione statunitense dell'Afghanistan, e vi morirono tra i 250 ed i 3000 (a seconda delle fonti) prigionieri Talebani, fucilati o asfissiati in camion di metallo durante il trasferimento da Konduz alla prigione di Sheberghan, poi sotterrati in fosse comuni nel deserto\nSheberghan fu la roccaforte del signore della guerra usbeco Abdul Rashid Dostum, che si scontr\u00f2 col rivale tagiko Mohammed Atta per il controllo dell'Afghanistan settentrionale.\nIl nome della citt\u00e0 potrebbe essere una derivazione di Shaporgan (\"Citt\u00e0 di Sapore\"). Sapore era il nome di due re Sasanidi, entrambi grandi fondatori di citt\u00e0. Sapore I era il governatore delle province orientali dell'impero, ed \u00e8 molto pi\u00f9 probabile che sia lui colui che fond\u00f2 le citt\u00e0 di questa zona che portano il suo nome. Tra queste ci sono Sheberghan, N\u012bsh\u0101p\u016br (\"Buona azione di Sapore\"), Bishapur in Iran e Peshawar in Pakistan.\nEconomia.\nSheberghan \u00e8 circondata da campi coltivati.\nCon l'aiuto dei sovietici, lo sfruttamento dei giacimenti afgani di gas naturale inizi\u00f2 nel 1967 a Khowaja Gogerak, 15\u00a0km ad est di Sheberghan nella provincia di Jowzjan. Si pensa che questi giacimenti racchiudano 67 miliardi di metri cubi. Nel 1967 i sovietici completarono anche un gasdotto di 100\u00a0km che collegava Keleft in Unione Sovietica a Sheberghan.\nSheberghan \u00e8 importante anche per l'infrastruttura energetica dell'Afghanistan."}
{"id": "2795581", "revid": "767487", "url": "https://it.wikipedia.org/wiki?curid=2795581", "title": "Il segreto di David - The Stepfather", "text": "Il segreto di David - The Stepfather (\"The Stepfather\") \u00e8 un film del 2009 diretto da Nelson McCormick, interpretato da Dylan Walsh, Penn Badgley e Sela Ward.\nIl film \u00e8 un remake del film \"The Stepfather - Il patrigno\", diretto nel 1987 da Joseph Ruben e interpretato da Terry O'Quinn.\nProdotto e distribuito dalla Screen Gems negli Stati Uniti, in Italia il film \u00e8 stato distribuito direttamente in DVD e Blu-Ray Disc dalla Sony Pictures a partire dal 9 giugno 2010.\nTrama.\nPortland, Oregon. \nDi ritorno da una scuola militare correttiva per ragazzi difficili, il giovane Michael trova la madre Susan - divorziata dal primo marito che la tradiva - di nuovo innamorata ed in procinto di sposarsi con David Harris, un uomo conosciuto solo qualche mese prima in un supermercato.\nSulle prime cordiale nei suoi confronti, ben presto per\u00f2 il giovane inizia a notare alcuni particolari che lo portano a sospettare del futuro patrigno, come il fatto che egli non voglia essere fotografato e lasci il lavoro quando gli viene chiesto di fornire le generalit\u00e0 per ultimare il contratto d'assunzione. Nonostante la madre si dimostri felice assieme a lui e la sua fidanzata Kelly lo accusi di essere troppo diffidente, Michael chiede al padre, con il quale aveva interrotto ogni rapporto, d'indagare sul suo conto. Ma quando questi sparisce all'improvviso ed un'anziana vicina di casa, che aveva detto a Susan d'avere visto alla tv che le autorit\u00e0 stavano cercando un serial killer il quale identikit era identico a David, viene trovata morta, i sospetti di Michael diventano realt\u00e0, portandolo a scontrarsi con il mostro che si nasconde dietro a quell'uomo apparentemente perfetto.\nCuriosit\u00e0.\nNelle ultime sequenze, troviamo Dylan Walsh e Jessalyn Gilsig recitare di nuovo insieme, anche se per pochissime scene, dopo \"Nip/Tuck\", serie TV in cui interpretano rispettivamente Sean McNamara e Gina Russo.\nAlla fine del film \u00e8 presente un omaggio alla celebre scena della doccia di Psycho, dal momento che si vede una tenda strappata in modo uguale a quella di Marion Crane nel capolavoro di Alfred Hitchcock."}
{"id": "2795585", "revid": "2166030", "url": "https://it.wikipedia.org/wiki?curid=2795585", "title": "Museo della via della seta", "text": "Il Museo della via della seta si trova a Jiuquan, nella provincia cinese di Gansu, lungo la via della seta che univa Roma alla Cina e che venne usata anche da Marco Polo. \u00c8 stato costruito sopra la tomba del re Xiliang.\nDescrizione.\nL'area espositiva copre circa 92,9\u00a0m\u00b2, e vanta antichit\u00e0 provenienti dall'antica rotta commerciale. Vi si trova una collezione di oltre 35\u00a0000 reperti della famosa via della giada, e la pi\u00f9 grande galleria d'arte sotterranea, le tombe Wei Jin. Contiene anche centinaia di oggetti rinvenuti nel Corridoio di Hexi della antica Cina.\nIl museo venne fondato da M. Ping Wu, ed \u00e8 gestito interamente da volontari.\nRinomato per le gallerie d'arte e per i colorati murales, il museo richiama turisti sia nazionali che stranieri dal 1972, anno in cui fu aperto. Molte tombe appartengono a famiglie del passato, e contengono i corpi di tre o quattro generazioni. Attualmente (2010) le tombe 6 e 7 sono aperte al pubblico, e l'intenzione \u00e8 quella di metterne altre a disposizione."}
{"id": "2795586", "revid": "124808", "url": "https://it.wikipedia.org/wiki?curid=2795586", "title": "M\u00e4dchen M\u00e4dchen", "text": ""}
{"id": "2795588", "revid": "767487", "url": "https://it.wikipedia.org/wiki?curid=2795588", "title": "Patricio Juli\u00e1n Rodr\u00edguez", "text": ""}
{"id": "2795594", "revid": "287204", "url": "https://it.wikipedia.org/wiki?curid=2795594", "title": "Federico Campanella", "text": "Biografia.\nFederico Campanella nacque a Genova il 10 luglio 1804 da Sebastiano e da Benedetta Tassara. Si iscrisse all'Universit\u00e0 di Genova l'11 febbraio 1822 dove per il suo acceso anticlericalismo ebbe sanzioni disciplinari e varie sospensioni. Comunque consegu\u00ec la laurea in Legge nell'estate del 1829.\nAmico di Giuseppe Mazzini, fu tra i fondatori, assieme ai fratelli Ruffini, del primo comitato genovese della Giovine Italia, e partecip\u00f2 alla spedizione mazziniana in Savoia nel 1834. Fallito il tentativo insurrezionale, and\u00f2 esule in Svizzera e poi ripar\u00f2 a Marsiglia presso Luigi Amedeo Melegari.\nRientrato in Italia partecip\u00f2 al moto milanese delle cinque giornate. Giunta la notizia dell'insurrezione di Milano, volontari genovesi formarono la Compagnia \"Mazzini\"; Campanella vi entr\u00f2 e con essa part\u00ec per Milano dove giunse il 23 marzo 1848 dopo aver partecipato all'occupazione di Pavia.\nL'anno successivo fu tra i protagonisti dell'insurrezione di Genova come membro del governo provvisorio e capo di stato maggiore della Guardia Nazionale con il grado di colonnello. Repressa nel sangue dal generale La Marmora riusc\u00ec a scappare con una nave da guerra americana con Goffredo Mameli e Nino Bixio alla volta di Roma, dove come soldato semplice fu con Garibaldi alla difesa della Repubblica Romana. Al ritorno del Papa a Roma scapp\u00f2 ad Atene e poi a Parigi.\nNel 1851 fu tra coloro che si opposero al colpo di Stato di Luigi Napoleone Bonaparte, ma alla salita al trono di quest'ultimo si rifugi\u00f2 a Londra. Qui si rimise in contatto con Mazzini e si adoper\u00f2 per organizzare il Partito d'Azione.\nTornato in Italia al tempo della seconda guerra d'indipendenza, segu\u00ec Garibaldi nella spedizione dei Mille.\nDopo la proclamazione del Regno d'Italia, il 22 giugno 1862 fu eletto deputato al Parlamento dal Collegio di Corleto Perticara in Basilicata, ma la sua accesa fede repubblicana lo spinse a rassegnare le dimissioni da deputato nel 1863 perch\u00e9 la Camera aveva approvato la repressione in Sicilia. \nContinu\u00f2 ad occuparsi di politica e fu tra i pi\u00f9 instancabili organizzatori del partito repubblicano e del movimento massonico italiano. Nel 1868, dimessosi Garibaldi, il Grande Oriente di Palermo offr\u00ec la carica di Gran maestro a Mazzini, che rifiut\u00f2 ma indic\u00f2 Campanella, il quale venne eletto il 19 luglio per un triennio. In contrasto con il Grande Oriente d'Italia, filomonarchico, allora con sede a Firenze, propose di indire una costituente per riformare la Massoneria italiana, costituente che ebbe finalmente luogo nell'aprile del 1872 a Roma e che vide la riunificazione dei vari centri massonici della penisola. Campanella fu eletto Gran maestro onorario e lasci\u00f2 la direzione della massoneria palermitana al nuovo Gran maestro del Grande Oriente d'Italia Giuseppe Mazzoni.\nInsignito del 33\u00ba grado, fu sovrano gran commendatore del Supremo Consiglio del Rito scozzese antico ed accettato di Palermo."}
{"id": "2795599", "revid": "1305772", "url": "https://it.wikipedia.org/wiki?curid=2795599", "title": "The Stepfather", "text": "The Stepfather pu\u00f2 riferirsi ai seguenti film:"}
{"id": "2795600", "revid": "1305772", "url": "https://it.wikipedia.org/wiki?curid=2795600", "title": "Tron (videogioco)", "text": "Tron \u00e8 un videogioco arcade pubblicato da Bally Midway nel 1982, ispirato all'omonimo film. Nel 2008 \u00e8 stata realizzata una versione con grafica e sonoro migliorati per il servizio online Xbox Live.\nModalit\u00e0 di gioco.\n\"Tron\" \u00e8 suddiviso in quattro livelli, ognuno ispirato ad una particolare scena del film. Una delle pi\u00f9 note \u00e8 quella della gara delle \"Light Cycles\", dove il giocatore deve evitare di scontrare le scie luminose degli avversari, e allo stesso tempo intrappolare questi ultimi nella propria. Questo livello \u00e8 stato ricreato nei videogiochi open source \"Armagetron Advanced\" e \"GLtron\".\nSeguito.\nIl gioco \u00e8 stato seguito da \"Discs of Tron\", del 1983, altro videogioco arcade inizialmente ideato come quinto livello di \"Tron\", ma tagliato perch\u00e9 non era stato finito in tempo."}
{"id": "2795606", "revid": "400694", "url": "https://it.wikipedia.org/wiki?curid=2795606", "title": "Un disco per l'estate 1985", "text": "L'edizione 1985 di Saint Vincent Estate, la manifestazione canora che sostituisce per alcuni anni \"Un disco per l'estate\", prevede come l'anno prima sia la gara per gli artisti affermati (18 partecipanti), fra i quali vince nuovamente Tony Esposito con il brano \"As to as\", sia per gli emergenti (8 partecipanti), fra i quali s'impone Lu Colombo con \"Rimini Ouagadougou\". Sede - Palazzetto dello sport di Saint-Vincent sotto il patrocinio della Regione Autonoma della Valle D'Aosta.\nI presentatori sono Anna Pettinelli, Sergio Mancinelli e Mauro Micheloni.\nDopo il festival il singolo \"L'ultima poesia\" raggiunge i vertici delle Hit-parade."}
{"id": "2795608", "revid": "287204", "url": "https://it.wikipedia.org/wiki?curid=2795608", "title": "Patrick Suskind", "text": ""}
{"id": "2795612", "revid": "57342", "url": "https://it.wikipedia.org/wiki?curid=2795612", "title": "Stefano Rulli", "text": "Biografia.\nDa giovane collabora come critico cinematografico a riviste come \"Ombre Rosse\", \"Quaderni Piacentini\", \"Cinemasessanta\", \"Scena\" e pubblica una monografia dedicata a Roman Pola\u0144ski. Nel 1975 dirige assieme a Marco Bellocchio, Silvano Agosti e Sandro Petraglia il documentario \"Matti da slegare - Nessuno o tutti\", dedicato alla malattia mentale; due anni pi\u00f9 tardi, con lo stesso collettivo, gira l'inchiesta \"La macchina cinema\", un racconto del mito del cinema e delle sue storture produttive.\nAlla fine degli anni settanta inizia la sua attivit\u00e0 di sceneggiatore, per film come \"Nel pi\u00f9 alto dei cieli\" di Agosti e \"Il gabbiano\" di Bellocchio. Realizza anche una trilogia sulle borgate romane con Sandro Petraglia: \"Il pane e le mele\" (1980), \"Settecamini da Roma\" (1981) e \"Lunario d'inverno\" (1982).\nNella seconda met\u00e0 degli anni ottanta lavora alle sceneggiature di serie televisive di successo, come \"La piovra\" (di cui realizza, sempre con Petraglia, la sceneggiatura delle stagioni 3-4-5-6-7). In seguito realizzer\u00e0 la sceneggiatura di altre fiction, tra cui \"Uno bianca\", \"Perlasca - Un eroe italiano\", \"'O professore\". Per il cinema scrive la sceneggiatura di numerosi film, come \"Mery per sempre\" di Marco Risi, \"Il portaborse\" di Daniele Luchetti, \"Il ladro di bambini\" di Gianni Amelio (vincitore del Grand Prix Speciale della Giuria al festival di Cannes), \"Il toro\" di Carlo Mazzacurati (Leone d'Argento al festival di Venezia), \"La meglio giovent\u00f9\" di Marco Tullio Giordana, \"Romanzo criminale\" di Michele Placido, \"Mio fratello \u00e8 figlio unico\" di Daniele Luchetti. Nel 1997 riceve il Premio Flaiano per la sceneggiatura per il lavoro svolto insieme a Sandro Petraglia.\nNel 2004 ha diretto il documentario \"Un silenzio particolare\".\nHa vinto quattro David di Donatello per la migliore sceneggiatura: nel 1991 per \"Il portaborse\", nel 2004 per \"La meglio giovent\u00f9\" e nel 2006 per \"Romanzo criminale\" e nel 2007 per \"Mio fratello \u00e8 figlio unico\".\nStefano Rulli \u00e8 stato presidente del movimento dei Centoautori, un'associazione che rappresenta gli autori televisivi e cinematografici.\nDal novembre del 2012 al novembre 2016 \u00e8 stato Presidente della Fondazione Centro Sperimentale di Cinematografia.\nDal marzo 2017 \u00e8 Presidente del Consiglio Superiore del Cinema e Audiovisivo del MIBACT."}
{"id": "2795618", "revid": "71433", "url": "https://it.wikipedia.org/wiki?curid=2795618", "title": "Meet Bill", "text": ""}
{"id": "2795619", "revid": "124747677", "url": "https://it.wikipedia.org/wiki?curid=2795619", "title": "Franco Jara", "text": "Carriere.\nDopo 5 anni al , il 16 giugno 2020, firma un pre contratto con il ."}
{"id": "2795625", "revid": "1543377", "url": "https://it.wikipedia.org/wiki?curid=2795625", "title": "Cipro ai XXI Giochi olimpici invernali", "text": "Cipro ha partecipato ai XXI Giochi olimpici invernali di Vancouver, che si svolgeranno dal 12 al 28 febbraio 2010, con una delegazione di 2 atleti."}
{"id": "2795626", "revid": "1566286", "url": "https://it.wikipedia.org/wiki?curid=2795626", "title": "Karoline Herfurth", "text": "Biografia.\nNata nell'allora Berlino Est, \u00e8 conosciuta soprattutto per aver recitato nel film premio Oscar \"The Reader - A voce alta\" e in \"Profumo - Storia di un assassino\", film del 2006 basato sul romanzo \"Il profumo\" di Patrick S\u00fcskind. Nel film, diretto da Tom Tykwer, la Herfurth interpreta una venditrice di prugne, la prima vittima di Jean-Baptiste Grenouille, serial killer con una forma di iperosmia. L'immagine della Herfurth con Ben Whishaw nello sfondo \u00e8 stata largamente usata per la promozione del film. Prima della sua comparsa a livello internazionale, Karoline Herfurth recit\u00f2 in diversi film indipendenti tedeschi, come \"Ragazze pom pom al top\" (\"M\u00e4dchen, M\u00e4dchen\") e \"Big Girls Don't Cry - La vita comincia oggi\" (\"Gro\u00dfe M\u00e4dchen weinen nicht\")."}
{"id": "2795627", "revid": "15", "url": "https://it.wikipedia.org/wiki?curid=2795627", "title": "Chiesa di San Mauro fuori le mura", "text": ""}
{"id": "2795641", "revid": "29881676", "url": "https://it.wikipedia.org/wiki?curid=2795641", "title": "Nuovo dinaro", "text": ""}
{"id": "2795645", "revid": "732240", "url": "https://it.wikipedia.org/wiki?curid=2795645", "title": "Rendezvous (Plan 9)", "text": "Il rendezvous \u00e8 un meccanismo di sincronizzazione dei dati nel sistema operativo Plan 9 dei Bell Labs. Si tratta di una chiamata di sistema che permette a due processi di scambiarsi un singolo elemento di dati durante la sincronizzazione.\nFunzionamento.\nUna chiamata rendezvous prende, come suoi argomenti, un'etichetta (tag) e un valore. Il tag \u00e8 in genere un indirizzo di memoria condiviso da entrambi i processi. Una chiamata rendezvous \"addormenta\" un processo, finch\u00e9 non si verifichi una seconda chiamata rendezvous con tag corrispondente. A questo punto, i valori vengono scambiati ed entrambi i processi vengono risvegliati.\nSi possono creare meccanismi di sincronizzazione pi\u00f9 complessi da questa operazione primitiva. Si veda anche l'esclusione reciproca."}
{"id": "2795647", "revid": "1658", "url": "https://it.wikipedia.org/wiki?curid=2795647", "title": "Collasso cardio-circolatorio", "text": ""}
{"id": "2795649", "revid": "125390899", "url": "https://it.wikipedia.org/wiki?curid=2795649", "title": "Bushido", "text": "Il , \u00e8 un codice di condotta e uno stile di vita - simile al concetto europeo di cavalleria e a quello romano del \"mos maiorum\" - adottato dai samurai (o, come sono comunemente chiamati dai giapponesi, , da cui il nome), cio\u00e8 la casta guerriera in Giappone. In esso, a differenza di altri addestramenti militari nel mondo, sono raccolte, oltre le norme di disciplina militari, anche quelle morali che presero forma in Giappone durante gli sh\u014dgunati di Kamakura (1185-1333) e Ashikaga (1336-1573), e che furono formalmente definite ed applicate nel periodo Tokugawa (1603-1867).\nStoria.\nSebbene risalga al 660 a.C., questo codice fu citato per la prima volta nel \"K\u014dy\u014d Gunkan\" (1616) e messo organicamente per iscritto, in seguito, da Tsuramoto Tashiro, che raccolse le regole del monaco-samurai Yamamoto Tsunetomo (1659-1719) nel noto testo \"Hagakure\".\nIspirato alle dottrine del buddhismo e del confucianesimo adattate alla casta dei guerrieri, il bushido esigeva il rispetto dei valori di onest\u00e0, lealt\u00e0, giustizia, compassione, dovere, coraggio, sincerit\u00e0, eroismo, onore, gentilezza e cortesia, i quali dovevano essere perseguiti fino alla morte. Il venir meno a questi princ\u00ecpi causava il disonore del guerriero, che espiava la propria colpa commettendo il seppuku, il suicidio rituale.\nSuccessivamente alla Restaurazione Meiji (1866-1869), il bushido ebbe come punto fondante il rispetto assoluto dell'autorit\u00e0 dell'imperatore e divenne uno dei capisaldi del nazionalismo giapponese. Uno dei princ\u00ecpi del bushido, l'assoluto disprezzo per il nemico che si arrende, fu la causa dei trattamenti brutali e denigranti a cui i giapponesi sottoposero i prigionieri nel corso della seconda guerra mondiale (al contrario del \"mos\" romano, nel quale con la resa - dopo la relativa intimazione - il nemico viene risparmiato mentre, se rifiuta di arrendersi, viene sterminato); l'inaccettabilit\u00e0 etica della resa e la ricerca di una morte onorevole in combattimento spinsero molti kamikaze all'estremo sacrificio.\nI sette princ\u00ecpi del bushido.\nIl Bushido si fonda su sette concetti fondamentali, ai quali il samurai deve scrupolosamente attenersi:\n\u7fa9, Gi: Onest\u00e0 e Giustizia\nSii scrupolosamente onesto nei rapporti con gli altri, credi nella giustizia che proviene non dalle altre persone ma da te stesso. Il vero Samurai non ha incertezze sulla questione dell'onest\u00e0 e della giustizia. Vi \u00e8 solo ci\u00f2 che \u00e8 giusto e ci\u00f2 che \u00e8 sbagliato.\n\u52c7, Yu: Eroico Coraggio\nElevati al di sopra delle masse che hanno paura di agire, nascondersi come una tartaruga nel guscio non \u00e8 vivere. Un Samurai deve possedere un eroico coraggio, ci\u00f2 \u00e8 assolutamente rischioso e pericoloso, ci\u00f2 significa vivere in modo completo, pieno, meraviglioso. L'eroico coraggio non \u00e8 cieco ma intelligente e forte.\n\u4ec1, Jin: Compassione\nL'intenso addestramento rende il samurai svelto e forte. \u00c8 diverso dagli altri, egli acquisisce un potere che deve essere utilizzato per il bene comune. Possiede compassione, coglie ogni opportunit\u00e0 di essere d'aiuto ai propri simili e se l'opportunit\u00e0 non si presenta egli fa di tutto per trovarne una. La compassione di un samurai va dimostrata soprattutto nei riguardi delle donne e dei fanciulli.\n\u793c, Rei: Gentile Cortesia\nI Samurai non hanno motivi per comportarsi in maniera crudele, non hanno bisogno di mostrare la propria forza. Un Samurai \u00e8 gentile anche con i nemici. Senza tale dimostrazione di rispetto esteriore un uomo \u00e8 poco pi\u00f9 di un animale. Il Samurai \u00e8 rispettato non solo per la sua forza in battaglia ma anche per come interagisce con gli altri uomini. Il miglior combattimento \u00e8 quello evitato.\n\u8aa0, Makoto: Completa Sincerit\u00e0\nQuando un Samurai esprime l'intenzione di compiere un'azione, questa \u00e8 praticamente gi\u00e0 compiuta, nulla gli impedir\u00e0 di portare a termine l'intenzione espressa. Egli non ha bisogno n\u00e9 di \"dare la parola\" n\u00e9 di promettere. Parlare e agire sono la medesima cosa.\n\u540d\u8a89, Meiyo: Onore\nVi \u00e8 un solo giudice dell'onore del Samurai: lui stesso. Le decisioni che prendi e le azioni che ne conseguono sono un riflesso di ci\u00f2 che sei in realt\u00e0. Non puoi nasconderti da te stesso.\n\u5fe0\u7fa9, Chugi: Dovere e Lealt\u00e0\nPer il Samurai compiere un'azione o esprimere qualcosa equivale a diventarne proprietario. Egli ne assume la piena responsabilit\u00e0, anche per ci\u00f2 che ne consegue. Il Samurai \u00e8 immensamente leale verso coloro di cui si prende cura. Egli resta fieramente fedele a coloro di cui \u00e8 responsabile."}
{"id": "2795652", "revid": "339392", "url": "https://it.wikipedia.org/wiki?curid=2795652", "title": "Col. Massacre", "text": ""}
{"id": "2795657", "revid": "88061252", "url": "https://it.wikipedia.org/wiki?curid=2795657", "title": "Becco d'Acciaio", "text": ""}
{"id": "2795661", "revid": "647919", "url": "https://it.wikipedia.org/wiki?curid=2795661", "title": "Toros Bulba", "text": ""}
{"id": "2795662", "revid": "120822304", "url": "https://it.wikipedia.org/wiki?curid=2795662", "title": "Un disco per l'estate 1989", "text": "L'edizione 1989 di \"Un disco per l'estate\", denominata \"La grande festa dell'estate\", \u00e8 un programma di Amurri &amp; Verde Angiolella Verdelli.\nViene trasmessa in diretta TV su Raiuno, in due serate (anche in Eurovisione) dal Palazzetto dello Sport di Saint-Vincent, con la collaborazione di Franco Cantarelli ed Antonio Nocera ed il patrocinio della Regione Autonoma Valle d'Aosta e della C.I.T.A.V. di Saint-Vincent. Presentano: Heather Parisi, Fabrizio Frizzi, Giancarlo Magalli.\n17 giugno la serata andava in onda in Eurovisione (con Antonello Venditti, Zucchero e De Gregori, Paul McCartney, Angelo Branduardi, Mario Castelnuovo e gli altri ospiti). 19-23 giugno nelle ore 22,30 andavano le serate \"Saint Vincent'89 notte\" con i giovani.\nLa gara, prevista soltanto per la categoria \"Giovani\", viene vinta ex aequo da Santandrea con \"Un'arancia\" e da Francesco Baccini con \"Figlio unico\"."}
{"id": "2795664", "revid": "785863", "url": "https://it.wikipedia.org/wiki?curid=2795664", "title": "Quackerjack", "text": ""}
{"id": "2795665", "revid": "767487", "url": "https://it.wikipedia.org/wiki?curid=2795665", "title": "Liquidator", "text": ""}
{"id": "2795681", "revid": "297745", "url": "https://it.wikipedia.org/wiki?curid=2795681", "title": "Dipartimento del Piave", "text": ""}
{"id": "2795683", "revid": "1543377", "url": "https://it.wikipedia.org/wiki?curid=2795683", "title": "Wisconsin (fiume)", "text": "Il Wisconsin \u00e8 un fiume dello Stato statunitense del Wisconsin, affluente del Mississippi; \u00e8 lungo 692\u00a0km, ed \u00e8 il fiume pi\u00f9 lungo dello Stato, cui d\u00e0 il nome.\nSi origina dal Lac Vieux Desert, un lago nel Wisconsin settentrionale, vicino al confine con il Michigan superiore. Scorre poi verso sud attraverso le pianure di origine glaciali del Wisconsin centrale; attraversa Wausau e Stevens Point. Nella parte meridionale dello Stato incontra una morena formatasi durante l'ultima glaciazione; a nord di Madison curva verso ovest, scorrendo attraverso la regione collinosa delle Western Upland e gettandosi nel Mississippi a circa 5\u00a0km a sud di Praire du Chien.\nSebbene in passato il fiume fosse navigabile fino a Portage, a 320\u00a0km dalla foce, oggi \u00e8 considerato non navigabile oltre la diga a Prairie du Sac.\nNome.\nIl primo nome registrato (da Jacques Marquette nel 1673) del fiume \u00e8 \"Meskousing\", proveniente dal linguaggio algonchino, ma di significato oscuro. I successivi esploratori francesi della regione lo modificarono in \"Ouisconsin\", e questo appare nella mappa di Guillaume de L'Isle del 1718. Questo nome fu poi semplificato in Wisconsin all'inizio dell'Ottocento, e poi usato per indicare il Territorio del Wisconsin e lo stato del Wisconsin.\nStoria.\nLa prima esplorazione documentata del corso del fiume da parte di europei fu compiuta nel 1673, quando i francesi Jacques Marquette e Louis Jolliet compirono in canoa il tragitto dal lago Michigan al fiume Fox, raggiungendo il luogo dove oggi sorge Portage; qui il Fox e il Wisconsin distano solo 3\u00a0km, permettendo il trasbordo delle imbarcazioni sul secondo fiume, che discesero poi fino al Mississippi. Altri esploratori e commercianti seguirono questa rotta, e per i successivi 150 anni i due fiumi formarono un'importante arteria di comunicazione, nota come Fox-Wisconsin Waterway, tra i Grandi Laghi e il Mississippi.\nL'industria inizi\u00f2 a svilupparsi in Wisconsin all'inizio del XIX secolo, quando i taglialegna iniziarono a usare il fiume per trasportare i tronchi dalle foreste settentrionali alle segherie. Negli anni ottanta del secolo, le compagnie impegnate in questo commercio iniziarono a costruire dighe sul fiume, per assicurarsi che avesse sempre abbastanza flusso per trasportare i tronchi; all'inizio del secolo successivo, ulteriori dighe furono costruite per ottenere un maggiore controllo della portata del fiume e per ottenere energia idroelettrica. Le dighe inoltre stimolarono il turismo, creando bacini, come il lago Wisconsin, che sono diventate popolari mete per la navigazione e per la pesca. Oggi sul fiume sono presenti 26 dighe.\nNonostante questo, un tratto di 150\u00a0km tra la foce e la diga idroelettrica di Praire du Sac \u00e8 libera da barriere ed \u00e8 libera di scorrere; alla fine degli anni ottanta del XX secolo, questa parte del fiume \u00e8 stata designata come via d'acqua statale, e lo sviluppo edilizio lungo le sue sponde \u00e8 stato limitato per preservare il panorama."}
{"id": "2795685", "revid": "266224", "url": "https://it.wikipedia.org/wiki?curid=2795685", "title": "Iniezione single point", "text": ""}
{"id": "2795701", "revid": "116422879", "url": "https://it.wikipedia.org/wiki?curid=2795701", "title": "Spagna all'Eurovision Song Contest 2010", "text": "La Spagna ha selezionato il suo rappresentante il 20 febbraio 2010, attraverso lo show \"Eurovisi\u00f3n: Destino Oslo\". La prima parte del processo di selezione della canzone spagnola ha avuto luogo in internet cos\u00ec come avviene ormai da 4 anni a questa parte (la fase via internet \u00e8 stata rinominata \"\u00a1Tu pa\u00eds te necesita!\", riferimento alla selezione del Regno Unito \"Eurovision: Your Country Needs You\": delle 313 canzoni ricevute da TVE, 10 sono state selezionate per partecipare alla finale.\nPartecipanti a \u00a1Tu pa\u00eds te necesita!\nFinale - Eurovisi\u00f3n: Destino Oslo.\nLe 10 canzoni vincitrici del concorso via internet si esibiranno nella finale nazionale, presentata da Anne Igartiburu e Ainhoa Arbizu. Il vincitore sar\u00e0 decretato attraverso un misto di voti del pubblico (50%) e della giuria (50%).\nAll'Eurofestival.\nLa Spagna rientra nella categoria dei \"Big4\", cio\u00e8 dei quattro paesi europei che, per i loro contributi alla manifestazione, hanno il diritto di accedere direttamente in finale. Pertanto, la Spagna ha gareggiato direttamente nella serata finale, il 29 maggio.\nCollegamenti esterni.\nSito ufficiale di \u00a1Tu pa\u00eds te necesita!"}
{"id": "2795712", "revid": "123311405", "url": "https://it.wikipedia.org/wiki?curid=2795712", "title": "Quartiere Saragozza", "text": "Il quartiere Saragozza \u00e8 un ex quartiere di Bologna. Riuniva le zone Andrea Costa-Saragozza e Malpighi a seguito della riforma dei quartieri del 1985. \nCon la riforma in vigore dal giugno 2016 \u00e8 stato aggregato col quartiere Porto nel nuovo quartiere Porto-Saragozza.\nIl quartiere, insieme al gi\u00e0 citato ex quartiere Porto e all'ex quartiere Reno, copre una fascia di territorio nota fino alla fine del XIX secolo come \"San Paolo di Ravone\", comune autonomo che traeva il suo nome dall'omonima chiesa posta lungo l'antica via Sant'Isaia (oggi via Andrea Costa) ed \u00e8 attraversato dai fiumi Reno, Ravone e Meloncello. Questo luogo fu abitato fin dal X secolo. Alla fine dell'Ottocento nacquero i primi edifici popolari ad opera della Cooperativa Risanamento (oggi nelle vie Zambeccari, Pacchioni e Muratori).\nAl confine con il quartiere Porto, viene attraversato dalla via Emilia, col il nome di \"via Ugo Bassi\"."}
{"id": "2795714", "revid": "6923", "url": "https://it.wikipedia.org/wiki?curid=2795714", "title": "Ordine di San Giovanni di Gerusalemme (Russia)", "text": "L'Ordine di San Giovanni di Gerusalemme in Russia \u00e8 un'associazione fondata nel 1977. Si richiama all'Ordine di San Giovanni di Gerusalemme russo, ordine cavalleresco dove nel 1798 affluirono oltre 400 Cavalieri ed i pi\u00f9 alti Dignitari partiti da Malta, a seguito della conquista dell'isola da parte di Napoleone Bonaparte, che si posero al servizio dello zar Paolo I di Russia e lo nominarono, unitamente ai Gran Priorati del tempo, Gran Maestro del Sovrano Ordine di San Giovanni di Gerusalemme in San Pietroburgo.\nStoria.\nI cavalieri di Malta in Russia.\nNell'ambito dell'ordine degli Ospitalieri di San Giovanni di Gerusalemme era stato creato nel 1794 il Gran Priorato dell'Ordine di fede Ortodossa, accanto a quello cattolico.\nNell'agosto del 1798, dopo che Napoleone aveva occupato Malta nel corso della Campagna d'Egitto, i 400 cavalieri dell'Ordine che si erano recati a San Pietroburgo alla Corte dei Romanov, fecero appello allo zar di Russia Paolo I chiedendogli di assumere la dignit\u00e0 di Gran Maestro dell'Ordine di San Giovanni di Gerusalemme, richiesta alla quale egli convenne positivamente il 13 novembre dello stesso anno.\nIl 29 novembre 1798 Paolo I rilasci\u00f2 il decreto ufficiale col quale l'Ordine di San Giovanni di Gerusalemme veniva accolto nel sistema di onorificenze russe e stabiliva delle regole per l'adozione dell'onorificenza da parte della nobilt\u00e0 russa. Tutto questo accadde con la benedizione del Papa Pio VI (Giovanni Angelo Braschi, agli \"arresti domiciliari\" imposti da Napoleone, nel Monastero di Cassini in prossimit\u00e0 di Firenze), e la speranza nutrita dai cavalieri e dignitari recatisi in Russia di una riconquista dell'isola per mano dello zar, ovvero la protezione da parte dello stesso.\nLo zar Paolo I aveva assunto il Gran Magistero, e aveva autorizzato la costituzione di 24 commende ereditarie da parte di famiglie nobili russe.\nDurante il regno di Paolo I l'Ordine di San Giovanni di Gerusalemme fu, in sostanza, un simbolo supremo della distinzione per meriti civili e militari, anche se, per la breve vita del Gran Maestro, non pot\u00e9 portare avanti i propri ideali e valori che lo caratterizzavano, n\u00e9 l'idea di fratellanza religiosa, che lo distingueva e che aveva prima del crollo del dominio maltese. \nUn grande merito, nella sua breve vita, ebbe Paolo I quale Gran Maestro: la volont\u00e0 di riportare l'Ordine alla ecumenicit\u00e0, costruendo, nella sede di San Pietroburgo (Palazzo Voroncov, detto di Malta) la Cappella Maltese di fede Cattolica, oltre quella Ortodossa, affinch\u00e9 i Cavalieri del Gran Priorato Russo e quelli arrivati dall'isola, potessero appieno essere integrati nel proprio lavoro, dopo un momento di preghiera e la Santa Messa.\nScioglimento.\nAlla morte di Paolo I nel 1801, gli succedette sul trono Alessandro I di Russia il quale, nominando Luogotenente il primo ministro russo Nikolaj Ivanovi\u010d Saltykov, in un primo momento rimase solo protettore del Sovrano Ordine, decidendo di rinunciare alla propria carica di Gran Maestro per motivi religiosi. Successivamente \"fece restituire\" al Papa le insegne Cattoliche che erano state del padre Paolo I, non volendo \"comandare\" cavalieri se non di fede Ortodossa.\nNel 1810 conferm\u00f2 per s\u00e9 e per i suoi discendenti ogni diritto di patronato sull'Ordine maltese in Russia, il Sovrano Ordine di San Giovanni di Gerusalemme (ecumenico nella visione dello zar Paolo I, ma di fede Ortodossa).\nAlessandro I tolse quindi la croce maltese dallo stemma imperiale, e il comitato dei ministri decret\u00f2 il 20 gennaio 1817 che dopo la morte dei comandanti ereditari i loro discendenti non potevano pi\u00f9 reclamarne il titolo n\u00e9 indossare le insegne dell'ordine di San Giovanni di Gerusalemme, ponendo cos\u00ec fine di fatto all'esistenza del ramo russo dell'Ordine.\nLa tradizione dei Cavalieri Ospitalieri russi.\nFu poi definitivamente soppresso nell'aprile 1917 a seguito della rivoluzione di febbraio e quindi l'uccisione dello zar Nicola II e della gran parte della nobilt\u00e0 russa durante la rivoluzione bolscevica dell'ottobre 1917. Cos\u00ec cess\u00f2 in Russia l'uso di tutti i titoli di epoca zarista.\nSuccessivamente il patrimonio dell'Ordine pass\u00f2 allo Stato e quello delle commende venne restituito alle famiglie, ma la tradizione continu\u00f2 con l'uso di titoli onorifici.\nNel 1928 dodici esuli russi, discendenti dei Commendatori ereditari dell'Ordine, fondarono a Parigi l\"'Associazione dei Commendatori del Gran Priorato Russo del Sovrano Ordine di San Giovanni di Gerusalemme\". Nel 1955 i fondatori dell'associazione erano rimasti in sei. Nel 1975, a seguito della morte del Segretario generale, l'associazione cess\u00f2 l'attivit\u00e0.\nLa ricostituzione.\nNel 1977 tre nobili russi, gi\u00e0 membri della cessata associazione, aderirono alla fondazione di un ordine denominato il \"Sovrano Ordine dei cavalieri ospedalieri ortodossi di San Giovanni di Gerusalemme\".\nSecondo i promotori dell'Ordine, la presenza dei tre nobili russi garantirebbe la continuit\u00e0 con la cessata associazione costituita nel 1928, ma la questione \u00e8 oggetto di controversie, anche perch\u00e9 l'associazione originaria non affermava di essere un ordine."}
{"id": "2795724", "revid": "266224", "url": "https://it.wikipedia.org/wiki?curid=2795724", "title": "Iniezione elettronica single point", "text": ""}
{"id": "2795725", "revid": "266224", "url": "https://it.wikipedia.org/wiki?curid=2795725", "title": "Iniezione elettronica multipoint", "text": ""}
{"id": "2795734", "revid": "804", "url": "https://it.wikipedia.org/wiki?curid=2795734", "title": "Batteria di Punta Chiappa", "text": "La Batteria di Punta Chiappa \u00e8 il complesso difensivo della 202\u00aa Batteria costiera del Regio Esercito, costruito verso la fine degli anni trenta sul versante occidentale della penisola di Portofino concepita come sistema antinave a protezione del levante del golfo di Genova.\nInsieme alle batterie di Arenzano, Monte Moro e Pegli faceva parte del sistema costiero a difesa di Genova durante la seconda guerra mondiale.\nStoria.\nIn seguito alla politica aggressiva dell'Italia durante la fine degli anni trenta, e all'inasprimento dei rapporti diplomatici con le potenze europee, Francia in primis, gli alti comandi del Regio Esercito sviluppano un piano di rafforzamento nella difesa delle coste italiane, soprattutto in corrispondenza delle principali basi navali, come La Spezia, Augusta, Napoli e Messina e dei principali centri industriali come Genova, Cagliari, Livorno e Palermo.\nPer la piazza di Genova fu decisa la costruzione di due batterie da 152/45, batteria Mameli e batteria Punta Chiappa, supportate da due pontoni armati dislocati nel porto di Genova, e dal \"primo gruppo di batterie mobili ferroviarie\", con comando a Genova, formato da quattro treni armati della Regia Marina (T.A.) ciascuno con quattro pezzi da 120/45, e un treno armato con quattro cannoni da 152/45.\nMa le incursioni navali alleate del 14 giugno 1940, e 9 febbraio 1941, evidenziarono le carenze delle difese costiere genovesi, Punta Chiappa e Mameli con i loro pezzi da 152 non erano in grado di affrontare le navi avversarie. Fu cos\u00ec fu decisa la costruzione di due nuove e moderne batterie costiere, armate con pezzi da 152, ma soprattutto dotate di affusti per pezzi da 381/40, la batteria Monte Moro e la batteria di Arenzano.\nMolte delle batterie costiere dopo le due incursioni non ebbero modo di avere un \"battesimo del fuoco\", e tra queste la batteria di Punta Chiappa non entr\u00f2 mai in azione, in quanto durante le incursioni di giugno e febbraio, erano totalmente fuori dalla portata dei suoi cannoni da 152/45.\nQuesta batteria come le altre infine, fu occupata da reparti della Wehrmacht e della RSI dopo l'8 settembre 1943, e rinforzata e adattata strutturalmente dall'Organizzazione Todt ai criteri costruttivi dei bunker tedeschi, in prospettiva di eventuali sbarchi alleati nelle coste del nord Italia.\nStruttura.\nQuesta batteria era armata con tre pezzi da 152/45 posizionati in \"barbetta\" su altrettante piattaforme di calcestruzzo; i servizi logistici erano ubicati in alcuni fabbricati nei pressi delle piattaforme stesse.\nPer la direzione del tiro e dell'osservazione i serventi della batteria utilizzavano due bunker in calcestruzzo armato, comunicanti fra loro attraverso un tunnel in caverna.\nAltri due tunnel in caverna collegano i locali dei servizi logistici ai locali destinati probabilmente a deposito munizioni e ricovero per il personale.\nUn ulteriore bunker telemetrico fu edificato sul versante sud del monte di Portofino in localit\u00e0 il Bricco. Il campo visuale di quest'ultimo \u00e8 ottimo, il campo visuale spaziava praticamente da Capo Mele al golfo della Spezia.\nIl presidio di questo bunker alloggiava in un fabbricato in cemento posizionato subito nel retro del medesimo, fabbricato che precedentemente ospitava il personale della Guardia di Finanza. A completamento della batteria, furono costruite alcune garitte e postazioni allo scoperto per armi leggere, a difesa del caposaldo.\nDopo l'8 settembre, l'Organizzazione Todt esegu\u00ec alcuni lavori di rinforzo alla batteria, al posto di due delle piazzole, furono costruite due casematte a \"guscio di tartaruga\" che furono armati da due pezzi da FlaK da 88mm, installando il loro comando a San Rocco di Camogli all'interno di Villa Giulia, villa tuttora ben conservata.\nLa 202\u00aa batteria costiera.\nTutta la batteria \u00e8 organizzata a caposaldo, e difesa da un sistema di reticolati e campi minati, le caserme sono dotate di ripari antiaerei, facendo attenzione, in uno di questi si pu\u00f2 ancora leggere una scritta in tedesco:\n\"Spiele nicht mit ein Gewehr, denn es konnt geladen sein\", che tradotto dovrebbe significare \"Non giocare con un fucile, perch\u00e9 potrebbe essere carico\".\nLe installazioni.\nQuesta \u00e8 la descrizione delle installazioni presenti nella batteria, fino all'8 settembre 1943.\nPosizionato in una posizione dominante, in questo bunker protetto da un costone roccioso \u00e8 ubicata la costruzione che ospitava il presidio del bunker.\nSulla parte superiore di questo bunker probabilmente si trovava il posto di una postazione per mitragliatrice antiaerea da 20mm, e nella parte posteriore della postazione \u00e8 ricavata una nicchia che potrebbe avere la funzione di portamunizioni. Una botola con coperchio metallico, attualmente chiusa permetteva di accedere tramite una scala a pioli metallica al tunnel di collegamento con il bunker radio sottostante.\nAnch'esso ubicato in localit\u00e0 Erbaio, probabilmente destinato ad un radar di costruzione tedesca.\nL'unica piazzola lasciata scoperta dagli interventi dell'O.T. destinata ad ospitare un pezzo da 152/45, con un ingresso laterale che conduce alla riservetta ubicata in caverna.\nCasamatta in cemento armato realizzata sul sito in cui era ubicata una postazione scoperta, armata probabilmente con i medesimi pezzi da 152/45, con un deposito in caverna rivestito in cemento, situato posteriormente. La postazione era dotata di un ingresso principale e uno secondario.\nGemello del n\u00ba1.\nRaggiungibili in pochi minuti con un sentiero, le caserme dei servizi logistici comprendevano un'infermeria, un locale comando, un dormitorio, un magazzino, cucine e latrine.\nTutti i locali erano attaccati a pareti rocciose, dove erano ubicati gli ingressi dei tunnel (lunghi anche 25m) che portavano ai depositi e ai ricoveri per il personale.\nDi fronte all'ingresso del locale comando \u00e8 ancora visibile, nella sua posizione originale una lama metallica con funzione di pulisciscarpe, necessaria a togliere il fango dalle suole. Un'insegna con la scritta \"Chiappa\" e a fianco uno scudetto che assomiglia ad uno stemma araldico \u00e8 presente sopra lo stipite di una porta.\nCome arrivare.\nLungo la strada statale 1 Via Aurelia, si svolta a destra in direzione Passo della Ruta, e arrivati in cima, una svolta a destra conduce verso il paesino di San Rocco, da qui si procede a piedi lungo un breve e panoramico sentiero che conduce in localit\u00e0 Fornelli, e quindi alle batterie."}
{"id": "2795739", "revid": "123738390", "url": "https://it.wikipedia.org/wiki?curid=2795739", "title": "Liborio Guccione", "text": "Biografia.\nLiborio Guccione, nato ad Alia (PA) il 12 marzo 1922, nel 1947 si trasferisce in Toscana, dove svolge l'attivit\u00e0 di giornalista e scrittore. Muore a Lucca nel 1996, facendo appena in tempo a consegnare l'ultima sua opera \"Giorni vissuti come fossero anni\" all'Amministrazione comunale di Alia, grazie alla quale essa viene pubblicata ad un anno dalla sua morte e poi diffusa ampiamente tra gli Aliesi residenti e tra quelli, da emigrati, sparsi per il mondo.\nOpere.\nLa sua produzione letteraria, oltre a numerosi scritti di carattere vario, comprende:\nRomanzi storici:\nSaggi sulla Resistenza:"}
{"id": "2795748", "revid": "1442080", "url": "https://it.wikipedia.org/wiki?curid=2795748", "title": "Regno Unito all'Eurovision Song Contest 2010", "text": "Il Regno Unito non ha ancora rivelato dettagli a proposito dei metodi di selezione del suo rappresentante: \u00e8 noto, ad oggi, che sar\u00e0 Pete Waterman a scrivere la canzone che rappresenter\u00e0 i britannici ad Oslo. A settembre, delle indiscrezioni evidentemente smentite suggerivano che sarebbe stato il cantante dei Blue Duncan James a rappresentare il suo paese con un brano scritto da Gary Barlow. Il 19 febbraio \u00e8 stato rivelato che la BBC organizzer\u00e0 nuovamente lo show \"Eurovision - Your Country Needs You\", nel quale verranno presentate le 6 canzoni scritte da Gary Barlow.\nAll'Eurofestival.\nIl Regno Unito rientra nella categoria dei \"Big4\", cio\u00e8 dei quattro paesi europei che, per i loro contributi alla manifestazione, hanno il diritto di accedere direttamente in finale. Pertanto, il Regno Unito garegger\u00e0 in finale, il 29 maggio."}
{"id": "2795752", "revid": "726373", "url": "https://it.wikipedia.org/wiki?curid=2795752", "title": "La coscienza di Zeno (miniserie televisiva 1966)", "text": "La coscienza di Zeno \u00e8 uno sceneggiato televisivo prodotto dalla RAI e trasmesso nel 1966. Era tratto dal romanzo omonimo di Italo Svevo, adattato per il piccolo schermo dal critico e drammaturgo Tullio Kezich e da Daniele D'Anza che si occup\u00f2 anche della regia televisiva.\nLo sceneggiato era articolato in tre puntate e venne trasmesso in bianco e nero nella prima serata del Secondo Programma.\nCast.\nIl cast era costituito da attori di formazione teatrale, con in testa Alberto Lionello nel ruolo del protagonista Zeno Cosini, affiancato fra gli altri da Ferruccio De Ceresa, Pina Cei, Paola Mannoni."}
{"id": "2795753", "revid": "287204", "url": "https://it.wikipedia.org/wiki?curid=2795753", "title": "Fontana di piazza della Rotonda", "text": "La fontana di piazza della Rotonda si trova al centro dell'omonima piazza di Roma, di fronte al Pantheon.\nDescrizione.\nSubito dopo il restauro dell'acquedotto dell\"'Aqua Virgo\", terminato nel 1570, furono iniziati i lavori per una ramificazione sotterranea secondaria del condotto, in modo da raggiungere l'area dell'antico Campo Marzio, tra le zone pi\u00f9 popolose di Roma, e venne di conseguenza progettata anche l'edificazione di un certo numero di fontane. Dopo quella di piazza del Popolo e le due alle estremit\u00e0 di piazza Navona (le fontane \u201cdel Moro\u201d e \u201cdel Nettuno\u201d), su incarico di papa Gregorio XIII Giacomo Della Porta, nel 1575, progett\u00f2 anche la fontana di piazza della Rotonda, la cui realizzazione scultorea venne affidata a Leonardo Sormani.\nIl disegno rientra nei canoni classici dellaportiani: una struttura poligonale (un quadrato, nello specifico), con i lati lobati, posta su una pedana della stessa forma, con tre gradini; l'acqua zampillava da un catino centrale e da quattro mascheroni ai lati. I mascheroni si ispiravano a quelli che lo stesso Della Porta stava realizzando, su disegno di Michelangelo, per il palazzo dei Conservatori, sulla piazza del Campidoglio. Probabilmente erano stati pensati, in origine, come ornamento alla fontana \u201cdei Calderari\u201d, quella all'estremit\u00e0 settentrionale di piazza Navona, visto che risultano essere praticamente uguali a quelli posti ad ornamento della fontana del Moro, quella meridionale della piazza.\nCon una procedura indicativa di quanto all'epoca fosse rilevante la dotazione di fontane e di come lavorassero i \u201cfontanieri\u201d (predisposizione di progetti \u201cin serie\u201d senza poter valutare le caratteristiche ambientali), la sua costruzione inizi\u00f2 prima ancora che se ne fosse stabilita la collocazione definitiva. Solo ad opera conclusa, nel 1576, si scelse di posizionarla nel luogo dove attualmente si trova, che dai tempi di papa Eugenio IV (I met\u00e0 del XV secolo) era occupato da una conca di porfido e due leoni in pietra.\nNel 1711 papa Clemente XI dispose un radicale restauro della fontana: venne eliminato il catino e sostituito con un gruppo di rocce e delfini che sostiene un piccolo obelisco egizio dell'epoca di Ramesse II, rinvenuto verso la fine del XIV secolo e posizionato allora davanti alla vicina chiesa di San Macuto. Venne inoltre ampliata e rialzata la base, che fu portata a cinque gradini (dalla parte del Pantheon, mentre sull'altro lato, a causa della pendenza, erano solo due).\nStrettamente legata alla storia della fontana \u00e8 quella, meno edificante, del mercato di pesce e ortaggi che si teneva quotidianamente nella piazza gi\u00e0 all'epoca di Clemente XI, e le cui bancarelle arrivavano fino al colonnato del Pantheon. Solo in occasione di un restauro effettuato nel 1804 papa Pio VII riusc\u00ec a far trasferire il mercato in altre zone limitrofe (quello degli ortaggi a piazza Navona), e ridare decoro alla piazza, ma in un rapporto del 1836 si riporta che \u201c\"\u2026 una turba di rivenditori di pesce ha preso di nuovo posto e permanenza nella parte superiore della piazza della Rotonda \u2026\"\u201d; per mantenere fresco e vivo il pesce, inoltre, i commercianti usavano immergere le nasse direttamente nella fontana. Solo nel 1847 si riuscir\u00e0 definitivamente a rimuovere le bancarelle.\nNel 1886 i mascheroni (gi\u00e0 asportati sei anni prima e trasferiti a Villa Borghese) vennero inspiegabilmente sostituiti con copie. Infine, nel 1928, il Comune di Roma elimin\u00f2 le inferriate poste a protezione della fontana."}
{"id": "2795754", "revid": "547034", "url": "https://it.wikipedia.org/wiki?curid=2795754", "title": "Germania all'Eurovision Song Contest 2010", "text": "La Germania ha selezionato il suo rappresentante per l'Eurovision Song Contest 2010 di Oslo attraverso un concorso canoro: \"Unser Star f\u00fcr Oslo 2010\" (La nostra stella per Oslo 2010).\nOrganizzazione.\nLo show \u00e8 stato suddiviso in 3 \"heats\", una semifinale e la finale:\nFirst heat (2 e 9 febbraio 2010).\nNel \"first heat\" si sono esibiti tutti i 20 concorrenti, 10 sono stati eliminati, mentre gli altri 10 si sono esibiti nel \"second heat\": \nSecond heat (16, 23 febbraio e 2 marzo 2010).\nIl \"second heat\" ha visto competere inizialmente i 10 qualificati del \"first heat\", che si sono ridotti prima a 8, poi a 6 e infine a 5:\nThird heat (5 marzo 2010).\nNel \"third heat\" passano 4 concorrenti su 5:\nSemifinale (9 marzo 2010).\nCon la semifinale 2 vengono eliminati mentre 2 accederanno alla finale:\nAll'Eurovision Song Contest.\nLa Germania rientra nella categoria dei \"Big4\", cio\u00e8 dei quattro paesi europei che, per i loro contributi alla manifestazione, hanno il diritto di accedere direttamente in finale. Pertanto, la Germania ha gareggiato direttamente in finale, il 29 maggio, vincendo."}
{"id": "2795758", "revid": "767487", "url": "https://it.wikipedia.org/wiki?curid=2795758", "title": "I vesuviani", "text": "I vesuviani \u00e8 un film a episodi del 1997.\nIl film \u00e8 composto da 5 episodi, uniti fra loro dall'ambientazione a Napoli e nell'area vesuviana, e dall'atmosfera onirica.\nNell'ultimo episodio, il pi\u00f9 impegnato civilmente, si recupera il pasoliniano corvo parlante di \"Uccellacci e uccellini\", che conversa con Toni Servillo, il quale interpreta il sindaco di Napoli, che, risalendo faticosamente le pendici del Vesuvio, si interroga sulla crisi della sinistra."}
{"id": "2795759", "revid": "270833", "url": "https://it.wikipedia.org/wiki?curid=2795759", "title": "O.T.", "text": ""}
{"id": "2795761", "revid": "1776051", "url": "https://it.wikipedia.org/wiki?curid=2795761", "title": "Slittino ai XXI Giochi olimpici invernali - Singolo maschile", "text": "La gara singolo maschile di slittino ai XXI Giochi olimpici invernali si \u00e8 disputata tra il 13 e il 14 febbraio presso il Whistler Sliding Centre, a Whistler.\nIn seguito alla morte nelle prove dello slittinista georgiano Nodar Kumaritashvili, la partenza \u00e8 stata spostata qualche metro pi\u00f9 in basso, al livello della partenza della gara femminile e del doppio, per ridurre la velocit\u00e0 degli atleti.\nLa gara \u00e8 stata vinta dal due volte campione mondiale tedesco Felix Loch, che ha segnato il miglio tempo in tutte e 4 le discese; secondo \u00e8 arrivato l'altro tedesco David M\u00f6ller, mentre al terzo posto si \u00e8 classificato il campione olimpico uscente Armin Z\u00f6ggeler.\nRecord.\nI record della pista sono i seguenti:\nAtleti qualificati.\nGli atleti iscritti alla gara sono:"}
{"id": "2795764", "revid": "767487", "url": "https://it.wikipedia.org/wiki?curid=2795764", "title": "Iharkutosuchus makadii", "text": "Lo iharkutosuco (Iharkutosuchus makadii) \u00e8 un arcosauro estinto, strettamente imparentato con i coccodrilli. Visse nel Cretaceo superiore (circa 80 milioni di anni fa) e i suoi resti sono stati ritrovati in Ungheria.\nDescrizione.\nQuesto animale, lungo circa 80 centimetri, possedeva un cranio corto, basso e relativamente largo. Le caratteristiche pi\u00f9 notevoli dello iharkutosuco riguardano la dentatura fortemente eterodonte (ovvero diversificata), al contrario di quella della maggior parte dei rettili. I denti anteriori infatti erano simili a incisivi, mentre man mano che si procedeva verso il retro della mascella, gli altri denti erano simili a premolari e poi a molari. Il rivestimento dei denti suggerisce che questo animale era in grado di esercitare una sorta di movimento laterale della mandibola nel momento del morso.\nClassificazione.\nNonostante le caratteristiche peculiari, lo iharkutosuco \u00e8 considerato una forma abbastanza primitiva di coccodrillo, forse affine ai primi veri coccodrilli come \"Hylaeochampsa\" o \"Isisfordia\". In ogni caso, le specializzazioni notevoli della dentatura implicano che questo animale non pu\u00f2 essere posto sulla linea evolutiva che ha condotto alla differenziazione delle attuali famiglie di coccodrilli.\nStile di vita.\nProbabilmente lo iharkutosuco era un piccolo erbivoro, che si cibava di piante particolarmente dure e fibrose, le quali venivano triturate dalla forte dentatura. Nello stesso ambiente di \"Iharkutosuchus\" vivevano numerosi altri erbivori, tra cui alcuni dinosauri (ad esempio il nodosauride \"Hungarosaurus\") e lucertole poliglifanodontidi."}
{"id": "2795767", "revid": "118287880", "url": "https://it.wikipedia.org/wiki?curid=2795767", "title": "Bomis", "text": "Bomis \u00e8 stato un portale di ricerca per musica pop, creato nella met\u00e0 degli anni novanta da Jimmy Wales, membro fondatore del progetto Wikipedia, e Tim Shell. Forn\u00ec supporto ai progetti di enciclopedia libera Nupedia e Wikipedia, il sito non \u00e8 pi\u00f9 attivo e Wales non ne \u00e8 pi\u00f9 n\u00e9 presidente n\u00e9 amministratore.\nNome.\nIl nome \u00e8 un acronimo di \"bitter old men in suits\" (\"vecchi e duri uomini d'affari\"), anche se questo non \u00e8 mai stato comunicato ufficialmente.\nContenuti ospitati.\nIl portale ospit\u00f2 un sito web chiamato \"Bomis Premium\", offrendo a pagamento agli utenti di \"Premium\" contenuti pornografici.\nRuolo nella creazione di Nupedia e Wikipedia.\nBomis \u00e8 meglio conosciuto per aver supportato lo sviluppo di Nupedia e Wikipedia. Nupedia venne ospitata sui server di Bomis nel 2000 e Larry Sanger fu ingaggiato per amministrare e dirigere il progetto."}
{"id": "2795770", "revid": "313652", "url": "https://it.wikipedia.org/wiki?curid=2795770", "title": "Napoli Tv", "text": ""}
{"id": "2795772", "revid": "122505851", "url": "https://it.wikipedia.org/wiki?curid=2795772", "title": "Valentin Bondarenko", "text": "Fu la prima vittima di un incidente nel programma spaziale sovietico.\nBiografia.\nNato nella Repubblica Socialista Sovietica Ucraina, fu affascinato dall'aeronautica fin da giovane. Diplomatosi all'Istituto Aeronautico di Charkiv, nel 1954 entr\u00f2 all'Accademia Militare Aeronautica di Voroshilov; l'anno successivo fu trasferito a Groznyj presso la Scuola Piloti dell'Aeronautica Militare. Terminati gli studi nel 1957, Bondarenko prest\u00f2 servizio nell'Aeronautica Militare Sovietica. Il 28 aprile 1960 fu selezionato come cosmonauta e il 31 maggio cominci\u00f2 il suo addestramento nell'ambito del programma Vostok.\nL'incidente.\nIl 23 marzo 1961 Bondarenko stava svolgendo dei test medici in una camera pressurizzata con un'atmosfera di ossigeno puro; dopo essersi tolto i sensori dal corpo, si ripul\u00ec con un batuffolo di cotone imbevuto di alcol, che gett\u00f2 via distrattamente. Il cotone fin\u00ec su un fornello riscaldato elettricamente e prese fuoco. Bondarenko cerc\u00f2 inutilmente di spegnere l'incendio, che divamp\u00f2 facilmente nell'atmosfera di ossigeno puro. A causa della differenza di pressione con l'ambiente esterno, i soccorritori poterono aprire la camera dopo mezz'ora e il cosmonauta riport\u00f2 gravi ustioni, morendo in ospedale dopo 16 ore.\nBondarenko lasci\u00f2 la moglie e un figlio e ricevette sepoltura nel decimo cimitero di Kharkov, in Ucraina. I sovietici decisero di tenere segreto l'incidente e cancellarono l'immagine di Bondarenko dalle foto di gruppo dei cosmonauti. Nel 1986 un articolo pubblicato su Izvestia rivel\u00f2 i dettagli sulla morte del cosmonauta. L'incidente di cui fu vittima Bondarenko fu molto simile a quello che avrebbe colpito l'equipaggio statunitense dell'Apollo 1 nel 1967."}
{"id": "2795783", "revid": "22356", "url": "https://it.wikipedia.org/wiki?curid=2795783", "title": "Moythomasia", "text": "La moythomasia (gen. Moythomasia) \u00e8 un pesce estinto, appartenente agli attinotterigi. Visse nel Devoniano medio-superiore (circa 365-360 milioni di anni fa) e i suoi resti sono stati ritrovati in Europa (Germania) e in Australia.\nDescrizione.\nDi piccole dimensioni, questo pesce non superava la lunghezza di 10 centimetri. Possedeva una grossa testa e grandi occhi, mentre il resto del corpo seguiva le proporzioni di gran parte dei pesci ossei arcaici. Rispetto ad altri pesci simili, \"Moythomasia\" era dotato di scaglie ganoidi di tipo diverso: queste, infatti, possedevano una sorta di cresta all'apice del bordo, che si adattava a una cavit\u00e0 nell'estremit\u00e0 inferiore della scaglia precedente. Questo tipo di rivestimento rendeva le scaglie ben articolate fra loro e conferiva all'animale una protezione flessibile.\nClassificazione.\n\"Moythomasia\" (il cui nome deriva dal noto paleontologo J. A. Moy-Thomas) \u00e8 considerato uno dei primi esempi ben noti di attinotterigi, ovvero la sottoclasse che attualmente contiene la stragrande maggioranza di pesci ossei. Questo pesce, in particolare, \u00e8 stato ascritto al gruppo dei paleonisciformi, che comprende numerose altre specie di attinotterigi primitivi. Una riclassificazione di questo gruppo, tuttavia, ha messo in luce differenze fondamentali di \"Moythomasia\" e alcune forme simili (ad esempio \"Mimipiscis\") tali da giustificare l'inclusione in un gruppo a s\u00e9 stante per queste forme. La specie tipo, M. perforata, \u00e8 nota per esemplari frammentari provenienti dalla Germania, ma dotati di una particolare ornamentazione cranica. Le specie pi\u00f9 note di \"Moythomasia\" erano per\u00f2 M. lineata, M. nitida e l'australiana M. durgaringa."}
{"id": "2795786", "revid": "110157", "url": "https://it.wikipedia.org/wiki?curid=2795786", "title": "Slittino ai XXI Giochi olimpici invernali - Singolo femminile", "text": "La gara \"'singolo femminile\" di slittino ai XXI Giochi olimpici invernali si \u00e8 disputata il 15 e il 16 febbraio presso il Whistler Sliding Centre, a Whistler. La vincitrice \u00e8 stata la tedesca Tatjana H\u00fcfner.\nRecord.\nI record della pista sono i seguenti:\nAtlete qualificati.\nLe atlete iscritte alla gara sono:\nRisultati.\nIn corsivo \u00e8 indicato il tempo di spinta, mentre in grassetto il miglior tempo di ogni \"manche\"."}
{"id": "2795790", "revid": "446353", "url": "https://it.wikipedia.org/wiki?curid=2795790", "title": "Seconda battaglia del Mare di Giava", "text": "La seconda battaglia del mare di Giava venne combattuta tra alcune navi superstiti alleate, appartenenti alle forze navali del comando combinato ABDA (American-British-Dutch-Australian Command) responsabile della difesa del sud-est asiatico, all'epoca sotto la guida dell'ammiraglio olandese Helfrich, e le forze imperiali giapponesi, composte da unit\u00e0 della Forza Sud della Marina imperiale giapponese comandata dall'ammiraglio Kond\u014d.\nIl prologo.\nIn seguito alla battaglia del Mare di Giava, l'incrociatore inglese \"Exeter\" era stato seriamente danneggiato da un colpo in una delle due sale caldaie e si era pertanto separato dalla forza di attacco alleata. Potendo mantenere la velocit\u00e0 ridotta che una singola sala caldaie poteva assicurare, l'incrociatore si era prima rifugiato nel porto di Surabaya, scortato dal cacciatorpediniere olandese Hr. Ms. \"Witte de With\". L\u00ec venne raggiunto dal cacciatorpediniere inglese HMS \"Encounter\", che aveva a bordo anche i naufraghi del cacciatorpediniere .\nSecondo i piani stabiliti dal comandante supremo delle forze navali ABDA, ammiraglio olandese Conrad Helfrich, in accordo con gli ammiragli Palisser e Glassford, l'incrociatore pesante \"Exeter\" e i due cacciatorpediniere \"Pope\" e \"Encouter\" avrebbero dovuto abbandonare Surabaja nella notte del 28 febbraio e ripiegare a sud di Giava, dirigendo inizialmente a nord verso il Borneo per poi girare a sud-ovest e imboccare lo Stretto della Sonda subito dietro le altre navi alleate presenti a Batavia (gli incrociatori \"Houston\" e \"Perth\") che avrebbero seguito una rotta pi\u00f9 meridionale lungo la costa nord-occidentale di Giava.\nQuesta rotta, pericolosa e esposta alle insidie delle squadre navali nemiche, era praticamente obbligata per l'incrociatore \"Exeter\" dato che il suo pescaggio non gli permetteva di passare lo stretto di Bali come fecero invece i quattro cacciatorpediniere statunitensi che si diressero verso Fremantle attraverso lo stretto di Bali, attraversandolo quasi indisturbati e raggiungendo la base australiana il 4 marzo.\nAlle ore 19.00 del 28 febbraio, quindi, l\"'Exeter\", piuttosto malconcio per i danni subiti nella battaglia del Mare di Giava, e i due cacciatorpediniere uscirono da Surabaja e diressero inizialmente verso l'isola Bawean alla velocit\u00e0 di 23 nodi; gi\u00e0 alle ore 4.00 del 1\u00ba marzo vennero individuate tre navi nemiche e la piccola squadra alleata vir\u00f2 quindi a dritta con rotta nord-ovest per allontanarsi e non rischiare una battaglia.\nAlle ore 7.50 ci fu un nuovo avvistamento: a sud-ovest comparvero due grandi navi nemiche; si trattava della squadra dell'ammiraglio Takeo Takagi con gli incrociatori pesanti \"Haguro\" e \"Nachi\" appoggiati da tre cacciatorpediniere. Nonostante un nuovo cambio di rotta verso sud, le due unit\u00e0 pesanti giapponesi guadagnarono terreno portandosi a distanza di fuoco; inoltre a nord-ovest sbucarono anche le navi dell'ammiraglio Ib\u014d Takahashi con altri due incrociatori pesanti (\"Myoko\" e \"Ashigara\") con due cacciatorpediniere; dopo un ultimo, inutile, cambio di direzione dell\"Exeter\" verso est, la battaglia divenne inevitabile e le salve degli incrociatori giapponesi cominciarono a bersagliare le sfortunate e inferiori navi alleate.\nLa battaglia.\nGli incrociatori giapponesi aprirono il fuoco alle ore 10.20, mentre l\"'Exeter\" (pur con gravi avarie nei sistemi di puntamento delle artiglierie principali) cerc\u00f2 di rispondere, e i due cacciatorpeniere stesero una cortina di fumo per mascheramento e tentarono coraggiosamente anche un attacco con siluri.\nTuttavia ben presto la situazione delle navi alleate, in grave inferiorit\u00e0 numerica e di potenza di fuoco, divenne critica; alle ore 11.20 un proiettile pesante colp\u00ec in pieno l\"'Exeter\", perfor\u00f2 le corazzature e esplose nel locale caldaie provocando l'immediato rallentamento della nave a soli 4 nodi e causando anche una catastrofica perdita di energia elettrica per i cannoni principali.\nQuasi immobilizzato, l'incrociatore inglese venne avvicinato dai cacciatorpediniere giapponesi per assestare i colpi di grazia con i siluri; il capitano di vascello Oliver Gordon, comandante dell'incrociatore inglese, diede quindi l'ordine di abbandonare la nave che venne quasi subito raggiunta da un siluro del cacciatorpediniere \"Inazuma\". Alle 11.40 l\"'Exeter\" (veterano della battaglia del R\u00edo de la Plata contro la \"Admiral Graf Spee\") si capovolse e affond\u00f2 50 miglia a sud della costa del Borneo.\nAnche il cacciatorpediniere inglese \"Encounter\" venne rapidamente colpito e affondato pochi minuti dopo, mentre il \"Pope\" riusc\u00ec in un primo tempo, alle ore 11.45, a trovare riparo in un banco di maltempo e a sfuggire alle ricerche delle unit\u00e0 pesanti giapponesi; tuttavia alle 12.30 uscendo dalle nubi venne nuovamente individuato e attaccato da 6 bombardieri in picchiata Aichi D3A giapponesi decollati dalla portaerei leggera \"Ryujo\" che appoggiava le squadre navali giapponesi nelle Indie Orientali.\nUna bomba colp\u00ec la nave americana immobilizzandola e provocando danni irreparabili; un secondo attacco di aerei Nakajima B5N non ottenne risultati ma il cacciatorpediniere affond\u00f2 ugualmente alle ore 12.50, dopo essere stato raggiunto da alcuni colpi sparati da un incrociatore giapponese sopraggiunto. I sopravvissuti furono circa 800 che vennero fatti prigionieri dalle navi giapponesi.\nIl seguito.\nCon la conclusione della seconda battaglia del mare di Giava e con la contemporanea battaglia dello Stretto della Sonda, le ultime forze navali alleate presenti nel Sud-est asiatico vennero completamente distrutte, assicurando il totale predominio aeronavale giapponese.\nL'infelice comando ABDA venne praticamente sciolto; i generali Wavell e Peirse (comandante delle scarse forze aeree alleate) erano gi\u00e0 riparati in India; gli americani erano principalmente concentrati sulla protezione dell'Australia, sulla tenace difesa di Bataan nelle Filippine (il generale MacArthur avrebbe abbandonato Corregidor il 7 marzo) e sul rafforzamento delle Flotta del Pacifico a Pearl Harbor, anche se tentarono di inviare rinforzi aerei sull'isola (perdendo durante questa manovra la vecchia portaerei declassata \"Langley\")\nQuasi una ventina di navi alleate venne affondata nel tentativo di raggiungere l'Australia, spesso con gravi perdite di vite umane. In uno di questi tentativi, la HMAS Yarra (L77) al comando del Lt.Cdr. Robert William Rankin, venne affondata dagli incrociatori giapponesi Maya, Atago e Takao, con il conseguente affondamento delle altre navi del convoglio che la Yarra stava scortando.\nSpett\u00f2 quindi agli olandesi (ammiraglio Helfrich e generale ter Poorten) presiedere alle ultime dolorose fasi della resistenza a Giava, fino alla inevitabile conclusione del 9 marzo (giorno della capitolazione finale delle residue forze alleate).\nLe forze imperiali giapponesi, con la rapida e totale vittoria nelle Indie orientali, si impadronirono di enormi ricchezze di materie prime pregiate e di petrolio, ottennero notevoli consensi anche tra la popolazione asiatica locale e coprirono saldamente in direzione dell'Oceano Indiano le loro conquiste (la cosiddetta \"sfera di coprosperit\u00e0 dell'Asia orientale\"), potendo cos\u00ec proseguire l'invasione della Birmania, minacciare Ceylon e organizzare in sicurezza nuove offensive nel Pacifico centrale e meridionale."}
{"id": "2795792", "revid": "767487", "url": "https://it.wikipedia.org/wiki?curid=2795792", "title": "Lightship - La nave faro", "text": "Lightship - La nave faro (\"The Lightship\") \u00e8 un film del 1985 diretto da Jerzy Skolimowski."}
{"id": "2795794", "revid": "287204", "url": "https://it.wikipedia.org/wiki?curid=2795794", "title": "Impossibile (singolo)", "text": "Impossibile \u00e8 un brano musicale composto musica e testo da Francesco Gramegna, coadiuvato da Matteo Cantaluppi, cantato da Matteo Becucci, che lo ha presentato sul palco di X Factor e pubblicato nel 2009 come primo singolo estratto dall'EP con lo stesso titolo.\nHa raggiunto come posizione massima la numero 2 nella classifica FIMI."}
{"id": "2795795", "revid": "85053", "url": "https://it.wikipedia.org/wiki?curid=2795795", "title": "Soerabaja", "text": ""}
{"id": "2795797", "revid": "273257", "url": "https://it.wikipedia.org/wiki?curid=2795797", "title": "Viale Guidoni", "text": ""}
{"id": "2795798", "revid": "729019", "url": "https://it.wikipedia.org/wiki?curid=2795798", "title": "Slittino ai XXI Giochi olimpici invernali - Doppio", "text": "La gara doppio maschile di slittino ai XXI Giochi olimpici invernali si \u00e8 disputata il 17 febbraio presso il Whistler Sliding Centre, a Whistler; \u00e8 stata vinta dalla coppia austriaca formata da Andreas Linger e Wolfgang Linger, che erano anche i campioni olimpici uscenti.\nRecord.\nI record della pista sono i seguenti:\nAtleti qualificati.\nGli atleti iscritti alla gara sono:"}
{"id": "2795808", "revid": "287204", "url": "https://it.wikipedia.org/wiki?curid=2795808", "title": "Ti trover\u00f2", "text": "Ti trover\u00f2 \u00e8 un brano musicale interpretato dal cantante italiano Matteo Becucci, pubblicato nel 2009 come primo singolo che anticipa l'uscita del suo primo album \"Cioccolato amaro e caff\u00e8\".\nIl brano.\nIl brano, un riadattamento di \"I Didn't Know\" dei Ph.D., \u00e8 entrato in rotazione radiofonica il 23 ottobre 2009."}
{"id": "2795809", "revid": "22356", "url": "https://it.wikipedia.org/wiki?curid=2795809", "title": "Cheirolepis", "text": "Il cheirolepide (gen. Cheirolepis) \u00e8 un pesce estinto appartenente agli attinotterigi. Visse tra il Devoniano medio e l'inizio del Devoniano superiore (370 \u2013 360 milioni di anni fa). I suoi resti sono stati ritrovati in Nordamerica (Canada e USA) e in Europa (Scozia, Spitzbergen, Bielorussia e Germania).\nDescrizione.\nQuesto pesce poteva superare il mezzo metro di lunghezza, anche se la maggior parte degli esemplari si aggiravano intorno ai 25 centimetri. Il corpo era piuttosto allungato e idrodinamico, ma possedeva le scaglie ganoidi rivestite di smalto, pesanti e romboidali, tipiche dei pesci ossei primitivi. Queste scaglie erano disposte in serie oblique, in modo simile a quello degli acantodi, ed erano molto piccole rispetto agli altri attinotterigi arcaici come \"Moythomasia\" e \"Mimipiscis\". Una serie di grosse scaglie contribuiva a irrigidire il lobo superiore della coda, simile a quella degli squali. La testa di \"Cheirolepis\" era grande e dotata di fauci molto ampie, armate di numerosi denti acuminati. Le pinne pari avevano una base larga ed erano dotati di lobi carnosi sostenuti dai raggi delle pinne stesse.\nClassificazione.\nIl cheirolepide \u00e8 considerato uno degli esempi meglio conosciuti di pesce osseo primitivo, ed \u00e8 uno dei pi\u00f9 antichi di cui siano stati ritrovati resti completi. Dapprima considerato un appartenente all'ordine dei paleonisciformi, questo pesce \u00e8 stato in seguito ritenuto sufficientemente primitivo e distinto per essere assegnato a questo gruppo. Sono note varie specie, le pi\u00f9 note delle quali sono Cheirolepis canadensis del Nordamerica, C. trailli della Scozia e C. jonesi di Spitzbergen. \nStile di vita.\nIl cheirolepide doveva essere un nuotatore efficace: la coda con il lobo superiore allungato tendeva a spingere il pesce verso il basso, ma questa spinta era contrastata dalle larghe pinne pettorali e pelviche, che sollevavano la parte anteriore del corpo come i pattini di un aliscafo. Durante il nuoto, l'animale si stabilizzava grazie alle grandi pinne dorsale e anale. Il cheirolepide aveva grandi occhi e probabilmente basava sul senso della vista la sua strategia di caccia. La bocca enorme e dotata di moltissimi denti consentiva all'animale di inghiottire prede di circa due terzi della sua lunghezza."}
{"id": "2795811", "revid": "29884530", "url": "https://it.wikipedia.org/wiki?curid=2795811", "title": "Effetto esposizione", "text": ""}
{"id": "2795814", "revid": "29884554", "url": "https://it.wikipedia.org/wiki?curid=2795814", "title": "Exposure effect", "text": ""}
{"id": "2795817", "revid": "29884572", "url": "https://it.wikipedia.org/wiki?curid=2795817", "title": "Mere exposure effect", "text": ""}
{"id": "2795818", "revid": "110157", "url": "https://it.wikipedia.org/wiki?curid=2795818", "title": "Chiesa dei Santi Bernardino e Girolamo", "text": "La chiesa dei Santi Bernardino e Girolamo \u00e8 un edificio religioso dell'XI o XII secolo che si trova in localit\u00e0 Orenno, a Bellinzona. La struttura era un'ala di un edificio pi\u00f9 grande, che ospitava un convento agostiniano, raso al suolo nel 1952.\nStoria.\nL'edificio sorse fra l'XI e il XII secolo con aula unica e abside di forma semicircolare. Il convento, invece, fu eretto nel 1450. In quegli anni, stando a un'iscrizione inserita nel XX secolo in facciata, il precedente oratorio di San Girolamo fu dedicato anche a San Bernardino. Gi\u00e0 a partire da quel secolo l'edificio sub\u00ec un primo ampliamento, seguito da ulteriori lavori nel secolo successivo e poi ancora nel Seicento, quando - a cavallo fra il 1658 e il 1660 alla chiesa fu aggiunto il coro. Nel 1516 il comune di Bellinzona concesse benefici economici a una comunit\u00e0 di suore agostiniane di Santa Elisabetta dipendente dalla chiesa di San Biagio a Ravecchia, dando cos\u00ec riscontro ufficiale della presenza delle monache nella zona. Il convento, per\u00f2, nel 1859 fu soppresso.\nLa chiesa fu profondamente modificata nel corso del XX e del XXI secolo. Fra il 1905 e il 1906 un primo restauro si concentr\u00f2 sugli interni, dedicandosi per\u00f2 anche al recupero degli affreschi cinquecenteschi in facciata. A questo intervento seguirono quello curato da Guido Tallone fra il 1968 e il 1971, quello di Luigi Snozzi (1987-1993) e quello di Alberto Julio Fresco, Anita Lara Bulloni Fresco e Andrea Skory (2009-2010).\nFino al 1905, inoltre, la chiesa ospitava un'ancona cinquecentesca in stile svevo con cinque statue (\"Madonna col Bambino\", \"San Bernardo da Chiaravalle\", \"San Bernardino da Siena\", \"San Nicola di Bari\" e \"San Girolamo\") e due ante, sulle quali sono scolpite a bassorilievo le figure di \"Santa Caterina di Alessandria\", \"Sant'Antonio abate\", \"San Benedetto da Norcia\" e \"Santa Barbara\". L'ancona, sulla quale \u00e8 presente l'iscrizione \u00abinaurata cum pluribus imaginibus ligneis inaurati, clauditur ianuis eadem arte elaboratis\u00bb, \u00e8 oggi conservata al Museo Nazionale Svizzero di Zurigo. La predella dell'ancona, con \"Cristo tra gli apostoli\", era invece rimasta nella chiesa, ma fu successivamente trafugata.\nDescrizione.\nEsterni.\nLa chiesa \u00e8 dotata di un tetto e di due portici: uno, anteriore, precede la facciata, mentre il secondo, che d\u00e0 accesso alla cappella iemale, si trova alle spalle del coro. La facciata, al fianco della quale si erge un campanile, \u00e8 decorata da affreschi cinquecenteschi attribuiti Domenico Pezzi: vi sono raffigurati \"San Cristoforo\", \"San Pietro e San Bernardino da Siena\", \"Sant'Apollonia e Santa Veronica\", l'\"Annunciazione\" e \"Dio padre con due angeli\".\nInterno.\nL'edificio a navata unica, dotata di volta a botte lunettata, termina con un coro di forma rettangolare. L'ultima campata di quest'ultimo ospita oggi una cappella iemale, ma in precedenza ospitava il coro delle suore. Nell'abside la volta \u00e8 a botte ribassata.\nLa navata \u00e8 decorata con le stazioni della \"Via crucis\" dipinte su tela e risalenti al XVII e XVIII secolo. Al loro fianco altre quattro tele dello stesso periodo: un'\"Adorazione dei pastori\" (1752) che reca la firma di \"D. Mantello\", una \"Nascita della Vergine\", un quadro che descrive l'Origine del convento\" e un'Immacolata Concezione\". Le ultime due tele furono trasportate qui dalla chiesa della Santissima Trinit\u00e0, come anche la \"Santissima Trinit\u00e0\" di Giosu\u00e8 Oggioni conservata nella cappella laterale di destra.\nAlle spalle dell'altare maggiore, sul quale si trova un tabernacolo in legno dorato e dipinto, trova un posto un crocifisso secentesco in legno con inserti dorati poggiato su una grata lignea.\nLa parete di fondo del coro \u00e8 decorata da un cornicione, mentre quella sinistra ospita tele del Sei-Settecento. Qui si trovava inoltre il gruppo in stucco che raffigura l'\"Annunciazione\" (databile intorno al 1650) spostato sull'arco principale dopo il restauro del 2009.\nNel corpo principale della chiesa spicca inoltre, sulla tribuna in legno, un organo realizzato da Giuseppe Reina nel 1746. Di rilievo le decorazioni della parte frontale, recuperate durante il restauro curato da Guido Tallone: vi sono dipinti, su legno e su tela, \"I Santi Agostino e Monica al cospetto della Madonna della Cintola\".\nMeritano un cenno, infine, le cappelle. Quella di sinistra ospita due statue, una \"Madonna del Rosario\" settecentesca in legno dipinto e un \"San Bernardino da Siena\". Quella di destra, invece, conserva la \"Santissima Trinit\u00e0\" (1784) di Giosu\u00e8 Oggioni e un paliotto in scagliola realizzato nel 1750 da Giuseppe Maria Pancaldi."}
{"id": "2795820", "revid": "287204", "url": "https://it.wikipedia.org/wiki?curid=2795820", "title": "Bielorussia all'Eurovision Song Contest 2010", "text": "La Bielorussia ha selezionato internamente il suo rappresentante per l'Eurovision Song Contest 2010: si tratta della band pop-rock 3+2, che canter\u00e0 un pezzo in inglese, \"'Far Away\".\nPassaggio da BTRC a ONT.\nDopo la fine dell'Eurovision Song Contest 2009, il dittatore bielorusso Aljaksandr Luka\u0161\u0117nka ha espresso disappunto circa gli scarsi risultati del paese all'Eurovision Song Contest ed ha proposto un cambio di direzione: ci\u00f2 implicava anche un cambio di canale. BTRC avrebbe quindi dovuto passare il testimone ad ONT, che tuttavia, non essendo ancora membro dell'Unione europea di radiodiffusione, non avrebbe potuto organizzare una selezione nazionale per la selezione della canzone rappresentante. Ad ogni modo, dando quasi per scontato che entro dicembre il canale sarebbe riuscito a regolarizzare l'ingresso nell'EBU, ONT ha organizzato il \u041c\u0443\u0437\u044b\u043a\u0430\u043b\u044c\u043d\u044b\u0439 \u0441\u0443\u0434 (Muzykal'nyj sud, Corte musicale). Il vincitore del concorso \u00e8 risultato essere Artyom Mihalenko, con la canzone \"Don't play in love\". Tuttavia, il 12 dicembre, l'EBU ha comunicato che la candidatura di ONT era stata bocciata e, conseguentemente, la canzone selezionata non avrebbe potuto rappresentare il paese all'Eurovision Song Contest 2010. Precedentemente, comunque, BTRC, considerando l'eventualit\u00e0 della mancata accettazione di ONT nell'EBU, si era proposta di sostituire il nuovo canale nazionale. A gennaio, quindi, \u00e8 stata organizzata una selezione interna. Non \u00e8 noto se la canzone vincitrice del \u041c\u0443\u0437\u044b\u043a\u0430\u043b\u044c\u043d\u044b\u0439 \u0441\u0443\u0434 verr\u00e0 tenuta in considerazione dalla giuria di esperti di BTRC.\nAll'Eurofestival.\nLa Bielorussia ha gareggiato nella prima semifinale, il 25 maggio, e si \u00e8 esibita tra i secondi nove, come stabilito dall'estrazione effettuata il 7 febbraio. Alla finale del 29 maggio si \u00e8 posizionata al 24\u00ba posto con 19 punti."}
{"id": "2795823", "revid": "287204", "url": "https://it.wikipedia.org/wiki?curid=2795823", "title": "Cioccolato amaro e caff\u00e8 (singolo)", "text": "Cioccolato amaro e caff\u00e8 \u00e8 un brano musicale interpretato dal cantante italiano Matteo Becucci, pubblicato nel 2010 come secondo singolo tratto dall'omonimo album.\nIl brano.\nSi tratta di un riadattamento di \"Cigarettes and Chocolate Milk\" di Rufus Wainwright."}
{"id": "2795827", "revid": "1461544", "url": "https://it.wikipedia.org/wiki?curid=2795827", "title": "La coscienza di Zeno (miniserie televisiva 1988)", "text": "La coscienza di Zeno \u00e8 una miniserie televisiva italiana del 1988. And\u00f2 in onda il 14 e il 21 aprile.\nStoria.\nProdotta da First Film per Rai 2, \u00e8 tratta dal romanzo omonimo di Italo Svevo e interpretata, nel ruolo principale di Zeno Cosini, da Johnny Dorelli, qui impegnato in una delle sue prime interpretazioni drammatiche dopo il successo ottenuto come cantante melodico e attore comico (Dorellik) e brillante.\nLa sceneggiatura \u00e8 curata, come gi\u00e0 nel precedente sceneggiato \"La coscienza di Zeno\", dal giornalista e drammaturgo Tullio Kezich con Dante Guardamagna. La regia televisiva \u00e8 di Sandro Bolchi.\nIl cast comprende anche Ottavia Piccolo ed Eleonora Brigliadori nei panni della moglie e della cognata del protagonista, Christiane Jean, Mario Maranzana, Sergio Fantoni, Andrea Giordana e Alain Cuny."}
{"id": "2795831", "revid": "119499133", "url": "https://it.wikipedia.org/wiki?curid=2795831", "title": "Russia all'Eurovision Song Contest 2010", "text": "La Russia organizz\u00f2 una selezione nazionale, il 7 marzo, alla quale hanno partecipato 25 canzoni, alcune selezionate tra le oltre 1000 ricevute da Russia Tv, altre selezionate da una giuria di esperti come wildcards.\nAll'Eurofestival.\nLa Russia gareggi\u00f2 nella prima semifinale, il 25 maggio, e si esib\u00ec tra i primi otto, come stabilito dall'estrazione effettuata il 7 febbraio."}
{"id": "2795837", "revid": "1543377", "url": "https://it.wikipedia.org/wiki?curid=2795837", "title": "Merced (Costa Rica)", "text": "Merced \u00e8 un distretto della Costa Rica facente parte del Cantone di San Jos\u00e9, nella provincia omonima.\nMerced comprende 10 rioni (\"barrios\"):\nIl distretto fa parte dell'area urbana della capitale San Jos\u00e9 ed \u00e8 un distretto prevalentemente commerciale che ospita alcuni mercati e le sedi di due importanti banche, Banco Nacional de Costa Rica e Banco Central de Costa Rica, e delle Poste (\"Correos de Costa Rica\").."}
{"id": "2795858", "revid": "22356", "url": "https://it.wikipedia.org/wiki?curid=2795858", "title": "Canobius", "text": "Il canobio (gen. Canobius) \u00e8 un pesce estinto, appartenente agli attinotterigi. Visse nel Carbonifero inferiore (circa 330 milioni di anni fa) e i suoi resti sono stati ritrovati in Scozia.\nDescrizione.\nQuesto pesce era di piccole dimensioni e mediamente raggiungeva la lunghezza di 7 centimetri. Il corpo era piuttosto tozzo, cos\u00ec come il cranio, mentre la coda era lunga e robusta. Rispetto ad altre forme di pesci ossei primitivi, il canobio possedeva caratteristiche mascelle: le ossa mascellari e iomandibolari erano disposte in verticale e, sostanzialmente, rendevano sospesa l'intera arcata mascellare sotto il neurocranio. In questo modo, la bocca poteva aprirsi con maggior ampiezza e anche le branchie erano pi\u00f9 grandi.\nClassificazione.\n\"Canobius\" \u00e8 stato a lungo considerato come un rappresentante dei paleonisciformi, un gruppo di pesci ossei primitivi successivamente ritenuto parafiletico. Molti cosiddetti paleonisciformi non facevano parte del gruppo, a causa di caratteristiche che li diversificavano notevolmente. Tra questi \"Canobius\", uno dei primi pesci ossei a possedere un'arcata mascellare di tipo evoluto; \"Canobius\" \u00e8 il genere eponimo della famiglia Canobiidae, comprendente anche il pi\u00f9 grande \"Sundayichthys\". Forme simili, ma forse non strettamente imparentate a \"Canobius\", erano \"Aeduella\" e \"Whiteichthys\".\nStile di vita.\nL'innovazione delle mascelle di \"Canobius\" consentiva svariati vantaggi: aprendo maggiormente la bocca, infatti, poteva entrare pi\u00f9 acqua (e quindi pi\u00f9 ossigeno) e questo permetteva all'animale di aumentare l'attivit\u00e0. \"Canobius\" si cibava probabilmente di minuscoli organismi planctonici, presenti in gran numero nelle acque; questi venivano inghiottiti insieme all'acqua e trattenuti da minuscoli denti che ricoprivano la cavit\u00e0 orale, spingendosi fino alle branchie. "}
{"id": "2795860", "revid": "297031", "url": "https://it.wikipedia.org/wiki?curid=2795860", "title": "Lituania all'Eurovision Song Contest 2010", "text": "La Lituania ha scelto attraverso una selezione nazionale il suo rappresentante per l'Eurovision Song Contest 2010.\nPossibile ritiro.\nFin da ottobre, LRT aveva espresso dubbi circa la partecipazione del paese baltico all'Eurovision Song Contest 2010 poich\u00e9 in forte crisi economica. Il 15 dicembre, data ultima per l'iscrizione alla prossima edizione dell'Eurofestival, il paese aveva confermato il suo ritiro ufficiale. Tuttavia, il 31 dicembre, l'Unione europea di radiodiffusione ha rivelato la lista ufficiale dei paesi partecipanti all'Eurofestival 2010, nella quale compariva anche la Lituania. Il canale nazionale ha rivelato che i 90.000 \u20ac necessari alla partecipazione del paese erano stati finanziati da Teo LT per promuovere l'immagine della Lituania in Europa.\nPartecipanti alla selezione nazionale lituana.\nI 36 partecipanti sono stati suddivisi in tre semifinali, da tenersi il 13, 20 e 27 febbraio: i tre vincitori di ogni semifinale si sono scontrati in finale, il 4 febbraio.\nPartecipanti alla selezione nazionale lituana del passato.\nSasha Son (Lituania 2009) e 4Fun (Lituania 2007) sono tornate a partecipare alla selezione nazionale lituana.\nAll'Eurofestival.\nLa Lituania ha gareggiato in una delle due semifinali."}
{"id": "2795862", "revid": "1543377", "url": "https://it.wikipedia.org/wiki?curid=2795862", "title": "Hospital", "text": "Hospital \u00e8 un distretto della Costa Rica facente parte del Cantone di San Jos\u00e9, nella provincia omonima.\nHospital comprende 16 rioni (\"barrios\"):\nIl distretto fa parte dell'area urbana della capitale San Jos\u00e9 ed ospita alcuni importanti ospedali, Hospital San Juan de Dios e Hospital Nacional de Ni\u00f1os, la sede principale della Municipalit\u00e0 di San Jos\u00e9, la sede del Banco de Costa Rica e alcuni uffici governativi, tra cui la Junta de Protecci\u00f3n Social.."}
{"id": "2795865", "revid": "1748167", "url": "https://it.wikipedia.org/wiki?curid=2795865", "title": "Riley Smith", "text": "Biografia.\nRiley Smith \u00e8 nato a Cedar Rapids, in Iowa, il 12 aprile del 1978 i genitori gestivano un ranch. Il suo talento \u00e8 stato scoperto in un centro commerciale nella sua citt\u00e0 natale da un talent scout locale ed ha partecipato all\"'International Modeling and Talent Association\" (IMTA) a New York. Smith ha posato per Tommy Hilfiger e ha speso i soldi guadagnati per pagarsi delle lezioni di recitazione. Tre mesi dopo, \u00e8 andato a Los Angeles per fare uno screen test per l'edizione del 1998 del WB pilot Minor Threat. Si \u00e8 procurato la sua prima audizione e si \u00e8 trasferito definitivamente a Los Angeles.\nInizi\u00f2 a recitare in otto prime tv, pi\u00f9 di una dozzina di ruoli in tre serie tv. Apparve nei film : \"Arac Attack - Mostri a otto zampe\", \"Non \u00e8 un'altra stupida commedia americana\", \"Mi chiamano Radio\" e in \"Una pazza giornata a New York\". Ha avuto un ruolo nella serie della CBS nominata agli Emmy \"Joan of Arcadia\", \u00e8 stato altamente acclamato all'Emmy Fox show per 3 stagioni \"Summerland\" e per la creazione di Judd Apatow per la NBC \"Freaks and Geeks\". Ha avuto anche un ruolo importante nello show Drive di Fox e ha recitato nel ruolo di Dean Talon nel film \"Una bionda su due ruote\" su Disney Channel. Ha recitato per il suo mentore Andy Carson in \"Race track\". Ha inoltre partecipato alla serie \"24\" nel ruolo di Kyle Singer.\nHa interpretato Russ, nel film \"Ballare per un sogno\" con Mary Elizabeth Winstead. Nel 2009 \u00e8 apparso in una serie tv con Jennifer Love Hewitt (\"Ghost Whisperer\"). Nel 2012 ha partecipato in alcune puntate di 90210 della 5\u00aa stagione nel ruolo di Riley Wallace.\nNel 2014 prende parte alla settima stagione di \"True Blood\", nel ruolo del vampiro Keith. Nel 2016 \u00e8 Frank Sullivan nella serie tv Frequency.\nNel 2018 ricopre il ruolo di Dottor Grant nella serie tv \"Life Sentence\" insieme alla co-protagonista \"Lucy Hale\", l'anno successivo interpreta il ruolo di Levi Scott nella serie della Fox, \"Proven Innocent\"."}
{"id": "2795866", "revid": "92723", "url": "https://it.wikipedia.org/wiki?curid=2795866", "title": "Geass", "text": "Il , nome attribuito da Lelouch al , \u00e8 un'abilit\u00e0 soprannaturale presente nell'anime \"\", nonch\u00e9 nell'omonimo manga e in altre opere derivate.\nC.C. e V.V., possessori del Code, lo conferiscono individualmente ad una persona che, in cambio, si impegna mediante un patto ad esaudire il loro desiderio. Essi non sono capaci di usare il Potere dei Re, ma ne sono anche immuni, mentre chi ne \u00e8 dotato subisce l'influenza del Geass altrui. Ogni persona che riceve il Geass sviluppa una diversa abilit\u00e0, a seconda della propria indole e delle proprie inclinazioni.\nIl Geass diventa pi\u00f9 forte ogni volta che viene usato, e chi non riesce a controllarlo ne viene sopraffatto (come nel caso di Mao, ammattito a causa del suo potere).\nIl Geass infonde una profonda solitudine nel cuore di chi lo possiede, e spinge l'uomo nel baratro esistente tra il bene e il male. Colui che sapr\u00e0 risollevarsi da tale abisso possiede la statura per diventare re.\nCon il potere del , un individuo si avvale dell'immortalit\u00e0 e dell'immunit\u00e0 a qualunque tipo di Geass, ed \u00e8 capace di donare ad altri il Potere dei Re. Il sigillo del Code \u00e8 identico a quello del Geass, ma, diversamente, non compare negli occhi, bens\u00ec \u00e8 visibile su una parte del corpo. Un utilizzatore di Geass pu\u00f2 appropriarsi del Code, rinunciando tuttavia al suo precedente potere.\nTipologie di Geass.\nI Geass possono essere distinti in due categorie: quelli che necessitano di un diretto contatto visivo e quelli che agiscono ad area.\nNel primo caso, il possessore del Geass e l'individuo che ne dovr\u00e0 subire gli effetti dovranno trovarsi faccia a faccia, affinch\u00e9 il Potere dei Re possa funzionare, mentre nel secondo caso \u00e8 sufficiente che la persona da influenzare si trovi all'interno di un certo raggio d'azione.\nI Geass di Lelouch, dell'Imperatore di Britannia, quello del bambino del Culto, di Marianne, di Lord Bismark, e quello (ormai scomparso) di C.C. appartengono alla prima tipologia, mentre gli altri sono del secondo tipo.\nGeass dei personaggi.\nGeass di Lelouch.\nLelouch riceve il Geass, cos\u00ec il ragazzo stesso ha denominato il Potere dei Re, da C.C., che in cambio, secondo il patto stretto nel momento del dono, gli chiede di esaudire il suo unico desiderio; questo rimane sconosciuto al giovane fino alla met\u00e0 della seconda serie. Il Geass di Lelouch gli permette di controllare momentaneamente la mente di chi gli sta davanti, che perde la propria volont\u00e0, subendo un effetto simile a quello dell'ipnosi. Quando si attiva, nell'occhio sinistro di Lelouch compare un sigillo rosso a forma di uccello con ali spiegate, simile al marchio che C.C. ha sulla fronte; grazie al proprio occhio, Lelouch colpisce il suo obiettivo (anche pi\u00f9 persone contemporaneamente). Con il tempo, Lelouch perde il controllo del Geass, il cui sigillo \u00e8 ora permanentemente visibile nel suo occhio sinistro, e ci\u00f2 comporta il rischio che il giovane possa impartire involontariamente un ordine ad una persona. Nella seconda serie, il ragazzo utilizza una speciale lente a contatto per ovviare al problema; la toglie solo per usufruire del suo potere. Verso la fine, il Geass di Lelouch diventa pi\u00f9 potente, ed il sigillo compare in entrambi gli occhi. Cos\u00ec, le lenti usate diventano due.\nLelouch ha svolto alcuni esperimenti per valutare le caratteristiche del suo potere.\nGeass di C.C..\nC.C. ottenne il Potere dei Re in un passato molto remoto (Medioevo probabilmente), quando era ancora una bambina; fu una suora a donarglielo, e grazie ad esso la piccola, sola e sperduta, poteva esaudire il suo desiderio, facendosi amare da chiunque la guardasse negli occhi. Nel tempo, la ragazza perse il controllo del Geass, il cui sigillo ormai appariva permanentemente nei suoi occhi, per cui era amata incondizionatamente da tutti coloro che la circondavano. In seguito C.C. perse tale potere, in quanto la suora, desiderosa di terminare la sua vita, le cedette il Code, liberandosi dalla sua eterna non vita.\nGeass di Mao.\nIl potere di Mao differisce da quello di Lelouch. Ricevuto in passato da C.C., esso permette al suo possessore di ascoltare tutto quello che le persone pensano nel proprio conscio, ma queste devono trovarsi entro un raggio di 500 metri. Non necessita di un contatto visivo e non ha nessun limite di uso sulle varie persone. Avendone Mao perso il controllo, il sigillo del Geass \u00e8 visibile permanentemente in entrambi i suoi occhi; il ragazzo \u00e8 impazzito a causa dei pensieri che sente continuamente, e trova sollievo solo ascoltando con delle cuffie la voce registrata di C.C. Mao pu\u00f2 concentrarsi su poche persone per volta; questo diminuisce il raggio di azione del suo potere, ma gli permette di leggere in profondit\u00e0 nella mente della vittima prescelta e di esplorarne i ricordi. Egli non pu\u00f2 leggere qualcosa che la vittima non conosce o che ha completamente dimenticato. C.C. don\u00f2 il potere del Geass a Mao quando questi aveva solo sei anni.\nGeass di Charles Zi Britannia.\nDonato dal fratello maggiore V.V., il Geass dell'Imperatore Charles Zi Britannia conferisce al possessore il potere di riscrivere i ricordi di qualsiasi persona che entri nel suo raggio visivo. Charles lo usa per far dimenticare a Lelouch tutto ci\u00f2 che riguarda sua madre, sua sorella Nunnally e di essere Zero.\nIn seguito egli rinuncia a questo potere per prendere il Code di V.V., ottenendo l'immortalit\u00e0.\nGeass di Rolo.\nIl Geass di Rolo, \"il sigillo della sospensione assoluta\", permette al suo possessore di bloccare la percezione temporale delle persone che entrano nel suo campo d'azione. Il Geass pu\u00f2 essere utilizzato anche dall'interno di un knightmare frame (che ergo sembra agli avversari scomparire e riapparire all'improvviso per portare a segno attacchi fulminei). Le uniche limitazioni sono spaziali (la percezione viene bloccata nei soggetti tutt'intorno in un raggio di azione variabile da un paio di metri a svariate decine, in base a quanto Rolo si voglia sforzare) e temporali (non pi\u00f9 di 5 secondi). Inoltre, fermando solo la sua percezione e non il tempo stesso, Rolo non \u00e8 in grado di fermare fenomeni fisici (per esempio, gli oggetti in movimento non si bloccano a mezz'aria).\nA quanto pare per\u00f2 questo potere \u00e8 estremamente rischioso per Rolo, in quanto ogni volta che il giovane lo utilizza il suo cuore cessa di battere. In pratica, Rolo rischia di morire ogni volta che attiva il Geass.\nGeass di Jeremiah.\nJeremiah Gottwald viene sottoposto da una squadra di scienziati, commissionati dal generale Patre Bartley, ad esperimenti per creare un essere con poteri simili a quelli di C.C. (la capacit\u00e0 di poter donare il Geass); cos\u00ec ottiene il Geass Canceller, un Geass artificiale (il suo occhio sinistro diventa azzurro invece che rosso, e il simbolo dell'uccello nella pupilla \u00e8 rovesciato) che annulla tutti gli effetti dei Geass intorno a Jeremiah. Il raggio d'azione viene stabilito da Jeremiah stesso, che pu\u00f2 andare da distanze di pochi metri a quelle di oltre 100. Il soggetto colpito vedr\u00e0 azzerarsi qualsiasi effetto procurato da tutti i Geass posti su di lui. L'individuo liberato dal Geass potr\u00e0 esserne comunque di nuovo sottoposto, anche a quello di Lelouch (che pu\u00f2 usarlo una sola volta su una stessa persona).\nGeass del bambino del Culto.\nQuesto potere si pu\u00f2 vedere solo una volta, prima che il possessore venga ucciso durante l'attacco alla base segreta del Culto. Uno dei bambini facenti parte dell'organizzazione mostra il sigillo nell'occhio destro, e con un diretto contatto visivo riesce a manovrare, secondo la sua volont\u00e0, il corpo dell'individuo colpito, senza che quest'ultimo perda la coscienza. \nGeass di Marianne Vi Britannia.\nSi viene a conoscenza dell'esistenza di questo Geass durante un flashback riguardante l'attentato in cui la donna mor\u00ec corporalmente; in realt\u00e0, Marianne riusc\u00ec a sopravvivere, dato che il suo Geass le permetteva di trasferire la sua coscienza nel cuore di altre persone, in questo caso in quello di Anya, che all'epoca era una semplice ragazzina di corte. Marianne ha cos\u00ec continuato a vivere all'insaputa anche della stessa Anya, la quale perse la memoria dell'infanzia e non rammenta le volte in cui Marianne decide di assumere il controllo del suo corpo.\nGeass del Knight of One, Lord Waldstein Bismark.\nIl Geass, il cui sigillo \u00e8 attivo nell'occhio sinistro di Bismark, permette al suo proprietario di riuscire a guardare per qualche istante nel futuro, assicurandogli cos\u00ec un enorme vantaggio in battaglia, in cui le mosse nemiche vengono viste in anticipo. Nonostante ci\u00f2, Lord Bismark viene sconfitto da Suzaku, che per batterlo sfrutta la potenza del Lancelot Albion e il Geass impostogli da Lelouch, quello di sopravvivere a qualsiasi costo.\nGeass di Leila Malcal.\nIn \"\", Leila Malcal ricevette il Geass da C.C. quando era una bambina; secondo il patto stretto con la donatrice, il potere sarebbe scomparso se non utilizzato prima dell'et\u00e0 adulta. Il sigillo che compare nell'occhio di Leila \u00e8 di colore blu.\nGeass di Shin Hy\u016bga Shaing.\nIn \"Code Geass: Akito the Exiled\", il Geass di Shin Hy\u016bga permette al possessore di impartire l'ordine di morire.\n\u00c8 stato imposto anche su Akito Hy\u016bga, ma sembra che il ragazzo riesca ad opporsi alla volont\u00e0 del fratello."}
{"id": "2795867", "revid": "30445", "url": "https://it.wikipedia.org/wiki?curid=2795867", "title": "Sergii", "text": ""}
{"id": "2795872", "revid": "287204", "url": "https://it.wikipedia.org/wiki?curid=2795872", "title": "Sputnik 24", "text": "Sputnik 24 (conosciuto anche come Xi Beta 1, Korabl 12 e Mars 1962B) \u00e8 la denominazione con la quale \u00e8 nota in Occidente la sonda spaziale automatica sovietica identificata in cirillico come \u041c\u0430\u0440\u0441 1962B, lanciata nel 1962 con la missione di sbarcare sulla superficie di Marte.\nLa sonda fu lanciata dal cosmodromo di Baikonur il 4 novembre 1962. Il complesso formato dalla sonda e dall'ultimo stadio del razzo vettore entr\u00f2 regolarmente in orbita attorno alla Terra, ma al momento dell'accensione per l'uscita dall'orbita terrestre si ruppe e la missione fall\u00ec. Dopo la rottura furono osservati cinque pezzi dal sistema di sorveglianza missilistico statunitense, l\"'U.S. Ballistic Missile Early Warning System\". L'ultimo stadio del razzo vettore rientr\u00f2 nell'atmosfera terrestre il 25 dicembre 1962, mentre la sonda rientr\u00f2 il 19 gennaio 1963.\nAll'epoca del lancio venne provvisoriamente denominato \"Sputnik 31\" dall\"'U.S. Naval Space Command Satellite Situation Summary\", che seguiva i lanci di satelliti sovietici per conto del governo degli Stati Uniti d'America."}
{"id": "2795878", "revid": "729019", "url": "https://it.wikipedia.org/wiki?curid=2795878", "title": "Catedral", "text": "Catedral \u00e8 un distretto della Costa Rica facente parte del Cantone di San Jos\u00e9, nella provincia omonima.\nCatedral comprende 20 rioni (\"barrios\"):\nIl distretto fa parte dell'area urbana della capitale San Jos\u00e9 ed ospita la Cattedrale metropolitana, il Teatro nazionale, alcuni istituti scolastici ed uffici governativi tra cui il Ministero dei lavori pubblici e dei trasporti e la Corte suprema."}
{"id": "2795883", "revid": "22356", "url": "https://it.wikipedia.org/wiki?curid=2795883", "title": "Perleidus", "text": "Il perleido (gen. Perleidus) \u00e8 un pesce estinto, appartenente agli attinotterigi. Visse tra il Triassico inferiore e il Triassico medio (240\u00a0\u2013 225 milioni di anni fa) e i suoi resti si ritrovano in numerose parti del mondo (Europa, Asia orientale, Africa occidentale, Madagascar, Groenlandia e Spitsbergen).\nDescrizione.\nLungo circa una quindicina di centimetri, \"Perleidus\" possedeva un corpo piuttosto compatto e forte, dotato di una pinna dorsale molto arretrata, come la maggior parte dei pesci ossei primitivi. Il cranio era robusto e dotato di grandi scaglie ganoidi, grandi occhi e forti denti (presenti in misura minore ma di maggiori dimensioni rispetto ai pesci ossei pi\u00f9 antichi). La coda non era pi\u00f9 dotata di un lobo superiore maggiormente sviluppato, ma di due lobi di lunghezza quasi uguale, che permettevano un nuoto pi\u00f9 veloce. La pinna dorsale e quella anale, inoltre, erano molto flessibili a causa della riduzione del numero di raggi ossei; questi ultimi erano pi\u00f9 robusti alla base ed erano allineati con strutture di sostegno all'interno del corpo.\nClassificazione.\nUn tempo considerato un membro del grande gruppo dei paleonisciformi (che comprendeva tutti gli attinotterigi primitivi), il perleido era in realt\u00e0 una forma ben pi\u00f9 evoluta: erano presenti ancora le pesanti scaglie ganoidi che ricoprivano tutto il corpo, ma le mascelle erano sospese sotto il neurocranio e le pinne si erano modificate per un maggiore controllo dell'acqua. \"Perleidus\" d\u00e0 il nome all'ordine dei Perleidiformes, un gruppo di pesci molto diffusi vissuti in tutto il mondo nel corso del Triassico.\nFossili italiani e svizzeri.\nIl perleido prende il nome dalla cittadina di Perledo, in provincia di Lecco, dove sono stati ritrovati i primi resti fossili. I primi fossili furono scoperti alla fine dell'Ottocento, ma solo nel 1910 vennero descritti come appartenenti a un nuovo genere di pesci. La specie tipo \u00e8 Perleidus altolepis. Altri esemplari ben conservati appartenenti a questa specie sono stati ritrovati nella Formazione di Besano in localit\u00e0 di Ca' del Frate (provincia di Varese) e al Monte San Giorgio (Svizzera).\nStile di vita.\nIl perleido, come tutte le forme affini, era un predatore d'acqua dolce, che catturava piccoli pesci grazie ai robusti denti acuminati e alla grande bocca che poteva spalancarsi velocemente. La coda quasi simmetrica (omocerca) garantiva un notevole controllo della mobilit\u00e0."}
{"id": "2795886", "revid": "767487", "url": "https://it.wikipedia.org/wiki?curid=2795886", "title": "Accusativo assoluto", "text": "L'accusativo assoluto \u00e8 una struttura sintattica della lingua greca antica.\nCaratteri generali.\nSi tratta di una costruzione formata dal participio, usato impersonalmente all'accusativo singolare neutro. \u00c8 un costrutto spesso tipico di locuzioni verbali costituite dal verbo essere e da un aggettivo neutro, come:\nEsprime subordinate temporali, causali, ipotetiche e assai frequentemente detiene un valore concessivo.\nEsempi.\n\"Pur essendole possibile tornare, rimase.\"\n\"Pur avendo la possibilit\u00e0 di dominare l'intera Asia, mirerete a qualcos'altro?"}
{"id": "2795890", "revid": "96072495", "url": "https://it.wikipedia.org/wiki?curid=2795890", "title": "Episodi di Non lasciamoci pi\u00f9 (prima stagione)", "text": "La prima stagione della serie TV Non lasciamoci pi\u00f9 and\u00f2 in onda in prima visione su Rai 1 nel 1999."}
{"id": "2795895", "revid": "1909146", "url": "https://it.wikipedia.org/wiki?curid=2795895", "title": "Signoria di Correggio", "text": "La Signoria di Correggio \u00e8 stato un Feudo Imperiale dell'Italia settentrionale esistito da circa il 1000 al 1635, divenuto contea nel 1452.\nTerritorio.\nSotto il regno dell'ultimo sovrano, il principe Siro Calvo, i confini del Principato di Correggio erano ben definiti. Il suo territorio occupava parte degli odierni comuni di Correggio (senza le frazioni di Budrio, Canolo, Lemizzone e Prato), Campagnola Emilia (senza la frazione di Cognento) e interamente i comuni di Rio Saliceto e Fabbrico.\nStoria.\nAl 1009 risale il primo documento in cui si fa riferimento ai Da Correggio, il Casato che signoreggi\u00f2 ininterrottamente su questo territorio per quasi sette secoli. I suoi interessi, specialmente nei secoli XIII e XIV, non rimasero circoscritti al Correggese. I suoi esponenti puntarono invece ad acquisire una posizione di primo piano nel Reggiano e nel Parmense, dando vita ad una politica aggressiva nei confronti dei feudi vicini.\nContea di Correggio.\nNel 1452, quando ormai i suoi Signori avevano dovuto rassegnarsi a ripiegare nei territori aviti ed erano quindi interessati in primo luogo a rafforzarsi giuridicamente e diplomaticamente in essi, l'imperatore Federico III riconobbe ai da Correggio il titolo di Conti, delimit\u00f2 inoltre le terre e i confini del Comitato sottoponendolo direttamente all'Impero. Cominci\u00f2 allora il periodo, durato circa un secolo, di maggiore fortuna della citt\u00e0 e dei suoi Signori. Il polo di attrazione della vita politica e sociale della Contea era rappresentato dalla Corte, che fu sede di attivit\u00e0 diplomatica e culturale di tutto rilievo. Vi furono ospiti Ludovico il Moro, l'Ariosto, il Bembo, il Molza, Bernardo Tasso, e molti altri fra i pi\u00f9 importanti artisti e signori dell'epoca. Gli stessi esponenti locali della politica e della cultura furono di altissimo livello: Nicol\u00f2 il Postumo, Veronica Gambara, Rinaldo Corso, Claudio Merulo e, sopra tutti, Antonio Allegri.\nNell'aspra contesa tra Francesco I e Carlo V i Da Correggio scelsero infine di schierarsi con l'imperatore, che ben due volte, nel 1530 e nel 1532, fece visita alla citt\u00e0 e ai suoi Signori.\nNel 1557-58 Correggio sub\u00ec un lungo assedio da parte delle truppe della Lega Santa che ne distrussero i sobborghi senza per\u00f2 riuscire a prenderla. In premio per questa fedelt\u00e0 l'imperatore Ferdinando I nel 1559 elev\u00f2 Correggio al rango di \"Citt\u00e0\" con privilegio di battere moneta e di mantenere un \"Catalogo\" della nobilt\u00e0 cittadina.\nPrincipato di Correggio.\nNel 1616, grazie al pagamento di una notevole cifra, Correggio fu eretta a Principato.\nIl clima politico ed economico, per\u00f2, non era pi\u00f9 favorevole ai piccoli Stati, destinati ad essere assorbiti dalle Signorie pi\u00f9 potenti. Tale fu l'esito anche a Correggio, favorito dalla mediocrit\u00e0 e dai guai finanziari e giuridici del Principe Siro, che venne accusato di adulterazione e falsificazione di moneta. Nel 1635 il Ducato di Modena, che da tempo aspirava a questo risultato, riusc\u00ec ad impossessarsi del Principato. Da allora Correggio ha seguito le sorti del Ducato estense, riuscendo tuttavia, soprattutto nei primi tempi, a conservare una relativa autonomia amministrativa e culturale.\nNel corso del Settecento i suoi esponenti riuscirono a dar vita a importanti istituzioni culturali e scolastiche e a promuovere una significativa ripresa edilizia in citt\u00e0. Questo fervore edilizio prosegu\u00ec anche nell'Ottocento, ma non fu accompagnato da un corrispondente dinamismo n\u00e9 sul piano socio-economico, n\u00e9 su quello culturale, n\u00e9 tanto meno su quello politico. La citt\u00e0 e la sua classe dominante costituita da proprietari terrieri di ceto nobile o aspiranti a diventarlo, furono fedeli al Ducato Estense e rimasero sostanzialmente impermeabili sia all'ammodernamento economico e culturale sia agl'impulsi politici risorgimentali.\nNel 1860, con l'annessione plebiscitaria dell'Emilia, anche Correggio entr\u00f2 a far parte del Regno d'Italia. Le redini politiche rimasero saldamente in mano al blocco liberale-moderato.\nSignori di Correggio.\nI da Correggio sono una famiglia feudale italiana che ha esercitato la propria signoria sulle citt\u00e0 di Parma e di Correggio, cos\u00ec come su altri feudi minori, governando vari comuni in qualit\u00e0 di podest\u00e0 o capitani del popolo."}
{"id": "2795898", "revid": "466539", "url": "https://it.wikipedia.org/wiki?curid=2795898", "title": "Broken Trail - Un viaggio pericoloso", "text": "Broken Trail - Un viaggio pericoloso (\"Broken Trail\") \u00e8 una miniserie televisiva diretta da Walter Hill con protagonisti Robert Duvall e Thomas Haden Church.\nIn Italia \u00e8 stata presentata il 12 novembre 2006 al Torino film festival.\nTrama.\n1897. Due cowboy ereditano una grossa somma di denaro e desiderano comprare una mandria di cavalli da portare in Wyoming. Durante il viaggio si aggiungono alla comitiva altri personaggi, tra cui anche cinque donne cinesi che sono state vendute come schiave. I due le salvano e le ragazze si aggiungono al viaggio che li porter\u00e0 in Wyoming."}
{"id": "2795899", "revid": "767487", "url": "https://it.wikipedia.org/wiki?curid=2795899", "title": "Hypsocormus", "text": "L'ipsocormo (gen. Hypsocormus) \u00e8 un pesce osseo estinto appartenente agli attinotterigi. Visse tra il Giurassico medio e il Giurassico superiore (165 \u2013 140 milioni di anni fa) e i suoi resti sono stati ritrovati in Europa (Inghilterra, Germania).\nDescrizione.\nDi grandi dimensioni, questo pesce poteva raggiungere la lunghezza di un metro. Il corpo era piuttosto massiccio ed era ricoperto dalle scaglie pesanti scaglie ganoidi di forma romboidale, caratteristiche dei pesci ossei arcaici. Le scaglie, per\u00f2, erano piuttosto piccole e quindi permettevano una maggiore flessibilit\u00e0 durante il nuoto. La coda era a forma di mezzaluna e simmetrica, simile a quella dell'attuale sgombro, ma i raggi che la sostenevano erano molti di pi\u00f9 che nei teleostei attuali. La pinna dorsale era lunga e bassa, mentre quelle pettorali erano grandi e posizionate in basso. Stranamente, le pinne pelviche erano minuscole e spostate verso la met\u00e0 del corpo. La bocca di questo pesce, inoltre, aveva una struttura flessibile ed erano presenti forti muscoli masticatori, come evidenziato dai rilievi ossei.\nClassificazione.\n\"Hypsocormus\" fa parte di un gruppo di pesci ossei notevolmente diffusi nel corso del Giurassico, i pachicormiformi (Pachycormiformes). Questi pesci rappresentano uno stadio evolutivo intermedio tra i primitivi attinotterigi del Paleozoico e del Triassico (Palaeonisciformes, \"Saurichthys\", \"Perleidus\") e le forme pi\u00f9 evolute successive (Teleostei) e possedevano un misto di caratteristiche evolute e antiquate. Tra i pachicormiformi vi furono i pi\u00f9 grandi pesci mai esistiti (\"Leedsichthys\"), lunghi anche 20 metri e divoratori di plancton, nonch\u00e9 numerose forme predatrici (\"Pachycormus\", \"Protosphyraena\").\nStile di vita.\nL'ipsocormo era un veloce nuotatore, che si cibava di numerosi altri pesci grazie alle potenti mascelle e ai forti denti. Questo predatore era a sua volta cacciato dai numerosi rettili marini come ittiosauri e plesiosauri, presenti in gran numero nei mari e nelle lagune del Giurassico."}
{"id": "2795906", "revid": "1305772", "url": "https://it.wikipedia.org/wiki?curid=2795906", "title": "Zapote", "text": ""}
{"id": "2795907", "revid": "3115", "url": "https://it.wikipedia.org/wiki?curid=2795907", "title": "Air-Independent Propulsion", "text": "L'air-independent propulsion (in sigla AIP, in italiano propulsione anaerobica) \u00e8 una tecnologia di propulsione navale che permette ad un sottomarino non nucleare di operare senza aver accesso all'ossigeno atmosferico (cio\u00e8 senza andare in superficie o senza usare lo snorkel). \nI sistemi AIP possono aumentare o sostituire il sistema di propulsione diesel-elettrico dei sottomarini e delle navi non nucleari.\nLa United States Navy usa l'hull classification symbol \"SSP\" per classificare i sottomarini dotati di propulsione AIP, mentre mantiene la sigla \"SSK\" per i sottomarini d'attacco \"classici\" a propulsione \"diesel-elettrica\".\nI moderni sottomarini non nucleari sono potenzialmente pi\u00f9 stealth dei sottomarini nucleari; un reattore nucleare navale deve pompare costantemente il liquido di raffreddamento, generando una certa quantit\u00e0 di rumore rilevabile. D'altra parte i sottomarini non nucleari che funzionano con batterie o con l'AIP possono essere praticamente silenziosi. Mentre i sottomarini nucleari continuano ad essere superiori nei tempi di immersione e nelle prestazioni oceaniche profonde, i piccoli sottomarini d'attacco non nucleari ad alta tecnologia sono altamente efficaci nelle operazioni costiere e costituiscono una minaccia significativa per i sottomarini nucleari meno furtivi e con minore capacit\u00e0 di manovra, spesso figlia delle maggiori dimensioni e tonnellaggio.\nL'AIP \u00e8 di solito implementata come fonte ausiliaria, con il tradizionale motore diesel che svolge la propulsione di superficie. La maggior parte di questi sistemi produce energia elettrica che a sua volta alimenta un motore elettrico per la propulsione o ricarica le batterie della nave. Il sistema elettrico del sottomarino \u00e8 anche utilizzato per fornire \"servizi alberghieri\" \u2013 ventilazione, illuminazione, riscaldamento, ecc. \u2013, anche se questo consuma una piccola quantit\u00e0 di potenza rispetto a quella richiesta per la propulsione.\nL'AIP pu\u00f2 essere installato in scafi di sottomarini esistenti inserendo una sezione di scafo aggiuntiva (retrofit). L'AIP normalmente non fornisce la durata o la potenza per sostituire la propulsione dipendente dall'aria, ma consente un'immersione pi\u00f9 lunga di un sottomarino a propulsione convenzionale. Una tipica centrale elettrica convenzionale fornisce massimo 3 megawatt di potenza e una sorgente AIP circa il 10% di quella. Un impianto di propulsione sottomarina nucleare \u00e8 di solito molto superiore a 20 megawatt.\nLe prestazioni in immersione dei 3 sistemi AIP attuali \u2013 \"Fuel Cell\", \"Stirling\" e \"MESMA\" \u2013 sono lontane da quelle che pu\u00f2 offrire un sottomarino nucleare (30 giorni a ) e si limitano generalmente a massimo 3 settimane a . Inoltre, dato che il sistema \u00e8 costoso, pu\u00f2 essere eventualmente installato \"a posteriori\" e l'efficacia \u00e8 relativa al tipo di missione che la marina militare deve compiere con i propri sottomarini, l'installazione di un sistema AIP non \u00e8 necessariamente conveniente. Un'alternativa ai sistemi AIP \u00e8 l'uso di batterie agli ioni di litio (LIB).\nStoria.\nNello sviluppo del sottomarino, il problema della ricerca di forme soddisfacenti di propulsione subacquea \u00e8 stato persistente. I primi sommergibili furono alimentati con eliche azionate a mano, che rapidamente consumavano l'aria dentro; questi vascelli dovevano muoversi per gran parte del tempo sulla superficie con i portelli aperti o utilizzando una sorta di tubo di respirazione, in entrambi i casi il sistema era pericoloso e caus\u00f2 un certo numero di incidenti. Pi\u00f9 tardi, i vascelli a comando meccanico usavano l'aria compressa o il vapore, o l'elettricit\u00e0, e dovevano essere ricaricati dalla riva o, a bordo, da un motore aerobico.\nIl primo tentativo di un combustibile che brucia anaerobicamente \u00e8 stato nel 1867, quando Narc\u00eds Monturiol svilupp\u00f2 con successo \u2013 nel sommergibile Ict\u00edneo II \u2013 un motore a vapore anaerobico (o indipendente dall'aria) alimentato chimicamente.\nNel 1908 la Marina Navale dell'Impero Russo lanci\u00f2 il sottomarino Pochtovy che usava un motore a benzina alimentato con aria compressa ed esaurito sott'acqua.\nQuesti due approcci, l'uso di un combustibile che fornisce energia a un sistema a ciclo aperto, e la fornitura di ossigeno ad un motore aerobico in un ciclo chiuso, caratterizzano oggi l'AIP.\nDescrizione.\nI sistemi AIP sono relativamente recenti (sono utilizzati dalla met\u00e0 degli anni novanta, anche se alcuni sistemi furono sperimentati, senza successo, dai tedeschi (verso il 1944) e dai sovietici (negli anni 50), e vanno dal semplice uso delle riserve di ossigeno liquido alle pi\u00f9 recenti tecnologie come le celle a combustibile dei sottomarini diesel-elettrici.\nL'utilizzazione di questi sistemi \u00e8 un vantaggio per le marine militari che non fanno ricorso alla propulsione nucleare.\nLe limitazioni dei sommergibili convenzionali a propulsione diesel-elettrica sono notevoli, in quanto i battelli durante le immersioni utilizzano un motore elettrico alimentato da batterie che hanno bisogno di ricarica utilizzando un motore diesel accoppiato ad un alternatore. Il motore diesel a sua volta necessita di ossigeno e il sottomarino \u00e8 costretto a fornire l'aria esterna al motore diesel navigando in superficie o a quota periscopica ricevendo l'aria necessaria attraverso lo snorkel, rischiando di essere rilevato dal radar (rilevazione del periscopio e dello snorkel), dai sensori a infrarossi o chimici (rilevamento dei gas di scarico) o dal sonar passivo (rumore dei motori diesel) delle unit\u00e0 di superficie nemiche ed inoltre l'autonomia delle batterie \u00e8 limitata.\nPer superare questi limiti sono stati progettati sistemi di propulsione pi\u00f9 efficienti, che permettano di rimanere sott'acqua pi\u00f9 a lungo. Un tentativo fu la propulsione Walter, un motore chimico a combustione che funzionava a perossido di idrogeno e alimentava una turbina la quale forniva sufficiente potenza per alimentare tutto il sottomarino. Durante la seconda guerra mondiale sono stati progettati con questo sistema di propulsione gli U-Boot tedeschi \"Tipo XXIV\" e \"Tipo XXVI\", ma non sono stati completati. Tali progetti erano stati ripresi dai sovietici nel dopoguerra, ma sono stati presto abbandonati in favore della propulsione nucleare, in quanto la classe Quebec, in cui tale sistema di propulsione venne sperimentato, era molto inaffidabile e soggetta ad esplosioni ed incendi. Per questo motivo i sottomarini di questa classe erano chiamati ironicamente \"accendini\", in quanto l'ossigeno liquido \u00e8 stato fonte di frequenti incendi.\nSistemi AIP.\nEsistono 5 tipi di propulsione AIP\nSistemi a ciclo aperto.\nDurante la seconda guerra mondiale, la ditta tedesca Walter speriment\u00f2 sottomarini che utilizzavano perossido di idrogeno concentrato () come fonte di ossigeno sotto l'acqua. Questi usavano delle turbine a vapore, impiegando il vapore riscaldato dalla combustione del combustibile diesel nell'atmosfera di vapore/ossigeno creato dalla decomposizione del perossido di idrogeno attraverso un catalizzatore di permanganato di potassio.\nSono state prodotte diverse imbarcazioni sperimentali, anche se il lavoro non matur\u00f2 in nessun vascello operativo. Un inconveniente era l'instabilit\u00e0 e la disponibilit\u00e0 del combustibile in questione. Un altro inconveniente era che mentre il sistema produceva elevate velocit\u00e0 subacquee, era instabile con il combustibile; il primo sommergibile, il VS 80, ha consumato 28 tonnellate di carburante per percorrere 50 miglia nautiche. I progetti definitivi non consentivano di sperare in migliori prestazioni. Usando questa tecnologia, furono realizzati, sempre a scopo pi\u00f9 sperimentale che operativo, gli u-boot tipo XVII.\nDopo la guerra, un u-boot del tipo XVII \u2013 \"U-1407\" \u2013, che era stato affondato alla fine della seconda guerra mondiale, fu recuperato e rimesso in servizio nella Royal Navy come '. I britannici hanno poi costruito due modelli migliorati alla fine degli anni 50: ' e ' ('). Il \"Meteorite\" non era popolare tra gli equipaggi, che lo consideravano pericoloso e imprevedibile; il sottomarino era stato ufficialmente descritto come \"sicuro al 75%\". La reputazione dell\"Explorer\" e dell\"Excalibur\" era di poco migliori, tanto che i 2 battelli erano soprannominati 'Exploder' e 'Excruciater'.\nAnche l'Unione Sovietica ha sperimentato questa tecnologia e ha costruito un sottomarino sperimentale che ha utilizzato il perossido di idrogeno in un motore Walter: progetto 617 (S-99) Whale.\nGli Stati Uniti hanno inoltre ricevuto un u-boot del tipo XVII \u2013 \"U-1406\" \u2013, e hanno continuato ad usare il perossido di idrogeno in un sommergibile tascabile sperimentale tipo \"midget\", il SS X-1. Questo era originariamente alimentato da un motore perossido di idrogeno/diesel e da sistema di batterie, fino all'esplosione della sua alimentazione di perossido di idrogeno il 20 maggio 1957. L'\"SS X-1\" \u00e8 stato successivamente trasformato in un diesel-elettrico.\nL'URSS, il Regno Unito e gli Stati Uniti, i soli paesi conosciuti ad aver sperimentato questa tecnologia in quel momento, la abbandonarono quando questi paesi pi\u00f9 tardi riuscirono a sviluppare un reattore nucleare abbastanza piccolo per la propulsione sottomarina. Altre nazioni, tra cui la Germania Ovest e la Svezia, riprenderanno poi lo sviluppo dell'AIP.\nIl sistema \u00e8 stato utilizzato per la propulsione dei siluri da parte dei Britannici e dell'Unione Sovietica, sebbene sia stato abbandonato rapidamente dai primi a seguito della tragedia del . Come anni dopo il sottomarino russo , anche il Sidon \u00e8 andato perduto a causa di malfunzionamenti che hanno coinvolto dei siluri propulsi a perossido di idrogeno.\nMotori diesel a ciclo chiuso.\nQuesta tecnologia utilizza un motore diesel sottomarino che pu\u00f2 essere gestito convenzionalmente sulla superficie, ma che pu\u00f2 anche essere dotato di un ossidante, di solito immagazzinato come ossigeno liquido, quando in immersione. Poich\u00e9 il metallo di un motore brucer\u00e0 in ossigeno puro, l'ossigeno viene solitamente diluito con il gas di scarico riciclato. L'argon sostituisce il gas di scarico quando il motore viene avviato.\nAlla fine degli anni 30. l'Unione Sovietica ha sperimentato motori a a ciclo chiuso e sono stati costruiti alcuni piccoli sommergibili del tipo M \u00abMaljutka\u00bb (serie XV - progetto 96) utilizzando il sistema REDO, ma nessuno \u00e8 stato completato prima dell'invasione tedesca del 1941.\nDurante la seconda guerra mondiale, la Kriegsmarine ha sperimentato un tale sistema come alternativa al sistema di perossido di idrogeno di Walter, progettando delle varianti degli u-boot del \"tipo XVII\" e del \"tipo XXVIIB Seehund\", rispettivamente il tipo XVIIK e il tipo XXVIIK, anche se nessuno dei due fu completato prima della fine della guerra.\nDopo la guerra l'URSS ha sviluppato il piccolo sottomarino da del progetto 615 (classe Quebec), di cui trenta esemplari sono stati costruiti tra il 1953 e il 1956. Questi avevano tre motori diesel, due erano convenzionali e uno era \"ciclo chiuso\" con ossigeno liquido. Un prototipo era stato installato nel sottomarino M-401 per dei test che sono durati dal 1940 al 1945.\nNel sistema sovietico, chiamato \"sistema di propulsione singola\", l'ossigeno era aggiunto dopo che i gas di scarico erano stati filtrati attraverso un assorbente chimico a base di calce. Il sottomarino poteva anche navigare con il solo motore diesel e usando uno snorkel. I \"Quebec\" avevano tre alberi di trasmissione: uno diesel 32D da sull'albero centrale e due motori M-50P da sugli alberi esterni. Inoltre, un motore di \"creep\" da era stato accoppiato all'albero centrale. L'imbarcazione poteva navigare a bassa velocit\u00e0 utilizzando solo il motore diesel dell'albero centrale.\nPoich\u00e9 l'ossigeno liquido non pu\u00f2 essere immagazzinato indefinitamente, questi sottomarini non potevano operare lontano da una base. Il sistema era pericoloso: almeno sette sottomarini hanno subito esplosioni, e uno di questi, \"M-256\", \u00e8 affondato dopo un'esplosione e un incendio. Questi sottomarini erano a volte soprannominati \"za\u017eigalkami\". L'ultimo sottomarino che utilizzava questa tecnologia \u00e8 stato dismesso nei primi anni 70.\nIl sottomarino U-1 (S180) della classe U-205 della Bundesmarine (gi\u00e0 ex classe U-201) era stato dotato di un'unit\u00e0 sperimentale di .\nMotori a ciclo Stirling.\nIl costruttore navale svedese Kockums ha costruito tre sottomarini della per la Svenska marinen dotati di un motore ausiliario Stirling che brucia l'ossigeno liquido e il carburante diesel per alimentare di i generatori elettrici per la propulsione o la ricarica delle batterie. La durata in immersione di questi sottomarini da \u00e8 di circa 14 giorni a .\nKockums ha anche rinnovato e aggiornato i 4 sottomarini svedesi precedenti della ', aggiungendovi una sezione di scafo con un modulo AIP Stirling. Due sottomarini (\"S\u00f6dermanland\" e \"\u00d6sterg\u00f6tland\") sono in servizio in Svezia come ' e gli altri due sono in servizio a Singapore come [\"Archer\" (ex \"H\u00e4lsingland\") e \"Swordsman\" (ex \"V\u00e4sterg\u00f6tland\")].\nKockums ha anche fornito (su licenza) dei motori Stirling al Giappone. I nuovi sottomarini giapponesi della saranno tutti dotati di motori Stirling. Il primo sottomarino \u2013 \u2013 \u00e8 stato lanciato il ed \u00e8 stato commissionato dalla Kaij\u014d Jieitai il . In precedenza, la Kockums aveva fornito un motore Stirling per equipaggiare il sottomarino Asashio (TSS-3601, ex SS-589) della .\nI nuovi sottomarini svedesi della (in fase di progettazione) hanno il sistema AIP Stirling quale fonte principale di energia. La durata in immersione di questi sottomarini sar\u00e0 di pi\u00f9 di 18 giorni a utilizzando l'AIP.\nL'istituto cinese \"711 Research Institute-CSHGC\" ha dotato di un sistema AIP di tipo \"Stirling\" il sottomarino sperimentale del tipo 032 Qing e i sottomarini del tipo 039A/041 Yuan. Inoltre, quest'ultima classe \u00e8 stata venduta, in versione da esportazione, anche al Pakistan e alla Thailandia e anche questi sottomarini dovrebbero essere dotati del sistema AIP.\nSistemi a pile a combustibile.\nNegli anni 80, Siemens ha sviluppato un modulo a celle a combustibile ( o ) \u2013 di tipo PEM FC \u2013 da , un dispositivo che converte l'energia chimica da un combustibile in elettricit\u00e0. Le celle a combustibile differiscono dalle batterie in quanto richiedono una fonte continua di combustibile (come ad esempio l'idrogeno) e di ossigeno per sostenere la reazione chimica, le quali vengono trasportate in serbatoi pressurizzati. Nove unit\u00e0 \"PEM FC\" di tipo \"FCM 34\" da sono installate nel sottomarino \"U-31\" da di HDW, nave capoclasse del tipo U-212A della Deutsche Marine e negli altri sottomarini di questa classe. I sottomarini per esportazione di HDW dotati di AIP (classe Dolphin, tipo U-209 mod e tipo U-214) utilizzano due moduli \"FCM 120\" (di seconda generazione) da prodotti sempre da Siemens. Inoltre sono in corso di sviluppo dei moduli di terza generazione \"FCM NG\" da .\nI sottomarini della Marinha Portuguesa della classe Tridente (o U-209PN) del tipo U-214 sono ugualmente dotati di \"AIP Fuel Cell\".\nDopo il successo all'esportazione dei sottomarini AIP di HDW, altri costruttori hanno sviluppato delle unit\u00e0 fuel cell per i sottomarini: in particolare l'azienda russa Rubin Design Bureau con il progetto 667 Lada e la spagnola Navantia con la classe S-80; tuttavia in entrambi i casi, queste due classi hanno avuto molteplici problemi di realizzazione: il progetto 667 Lada \u00e8 stato fermato a 3 sottomarini (in luogo degli 8 previsti) e la classe S-80, che doveva entrare in servizio nel 2017, entrer\u00e0 in servizio nel 2022.\nL'AIP implementato sulla classe S-80 dell'Armada Espa\u00f1ola si basa su un processore di bioetanolo (fornito da Hynergreen di Abengoa) costituito da una camera di reazione e da diversi reattori intermedi COPROX che trasformano il BioEtOH in idrogeno ad alta purezza (produzione di idrogeno). L'uscita alimenta una serie di celle a combustibile \"Proton Exchange Membrane\" (PEMFC) da della societ\u00e0 UTC Power (che ha anche fornito le celle a combustibile per lo Space Shuttle). Il \"riformatore\" viene alimentato con bioetanolo come carburante e ossigeno (immagazzinato come ossigeno liquido in un serbatoio criogenico ad alta pressione), generando idrogeno e anidride carbonica come sotto-prodotto.\nLa Russia ha in sviluppo un proprio sistema AIP, che doveva essere montato sui sottomarini convenzionali di 4\u00aa generazione del progetto 667 Lada e sulla variante da esportazione (progetto 667E Amur). Tuttavia, il progetto 667 Lada \u00e8 stato cancellato e solo 3 sottomarini, degli 8 previsti, saranno realizzati e inizialmente sprovvisti di sistema AIP (che per\u00f2 potrebbe essere installato in futuro); mentre il progetto 667E Amur non ha ancora trovato clienti per l'esportazione. Fermato il progetto 667 Lada, la Russia ha deciso di \"ripartire\" con un nuovo progetto di sottomarino \"convenzionale\" di 5\u00aa generazione: il progetto Kalina. Il progetto dell'AIP russo \u00e8 unico perch\u00e9 l'idrogeno richiesto per la produzione di energia viene ottenuto mediante la \"riforma\" del carburante diesel a bordo del sottomarino. L'idrogeno non viene immagazzinato a bordo e viene prodotto per quanto necessario, aumentando la sicurezza dell'impianto di propulsione. Il combustibile diesel ordinario, standard per tutti i sottomarini diesel-elettrici, viene utilizzato per generare idrogeno. Il sistema non ha bisogno di componenti aggiuntivi e, di conseguenza, di riserva extra per lo stoccaggio. Non c'\u00e8 altres\u00ec bisogno di infrastrutture speciali, installate a terra, per generare e conservare l'idrogeno.\nL'indiana Defence Research and Development Organisation ha sviluppato un sistema AIP basato sulla pila a combustibile all'acido fosforico (PAFC) per alimentare gli ultimi due sottomarini di , basati sul progetto della .\nAnche la DCNS propone un proprio sistema AIP \"Fuel Cell 2nd Generation\" () per i sottomarini della e Shortfin Barracuda.\nTurbine a vapore a ciclo chiuso.\nIl sistema francese \"MESMA\" (\"Module d'Energie Sous-Marine Autonome\") \u00e8 offerto dal cantiere navale francese DCNS. \"MESMA\" \u00e8 usato sui sottomarini della classe Agosta 90B e pu\u00f2 essere installato su quelli della . \u00c8 essenzialmente una versione modificata del loro sistema di propulsione nucleare con il calore generato da etanolo e ossigeno. In particolare, una centrale convenzionale a turbina a vapore \u00e8 alimentata dal vapore generato dalla combustione dell'etanolo e dell'ossigeno conservato a una pressione di 60 bar. Questa cottura a pressione consente di espellere l'anidride carbonica a bordo in qualsiasi profondit\u00e0 senza un compressore di scarico.\nOgni sistema MESMA costa circa 50-60 milioni di dollari. Il sistema, se installato sulla , richiede l'aggiunta di una sezione di scafo di da , e si traduce in un sottomarino in grado di operare fino a 18 giorni sott'acqua, a seconda di variabili come la velocit\u00e0.\nUn articolo di \"Undersea Warfare Magazine\" nota che: \"sebbene MESMA possa offrire una potenza di uscita superiore alle altre alternative, la sua efficienza intrinseca \u00e8 la pi\u00f9 bassa degli quattro candidati AIP, e la sua velocit\u00e0 di consumo di ossigeno \u00e8 corrispondentemente maggiore\"."}
{"id": "2795908", "revid": "767487", "url": "https://it.wikipedia.org/wiki?curid=2795908", "title": "Zapote (San Jos\u00e9)", "text": "Zapote \u00e8 un distretto della Costa Rica facente parte del Cantone di San Jos\u00e9, nella provincia omonima.\nZapote comprende 18 rioni (\"barrios\"):\nIl distretto fa parte dell'area urbana della capitale San Jos\u00e9 ed ospita il Palazzo presidenziale e il \"Ministerio de la Presidencia\". Nato come insediamento agricolo, nel 1824 contava 133 case ed aveva nome \"La Concepci\u00f3n\". Ai primi del XX secolo assunse il nome attuale e l'urbanizzazione inizi\u00f2 attorno al 1940, mentre conobbe una forte crescita della popolazione a partire dal 1970."}
{"id": "2795909", "revid": "108191830", "url": "https://it.wikipedia.org/wiki?curid=2795909", "title": "Episodi di Non lasciamoci pi\u00f9 (seconda stagione)", "text": "La seconda stagione della serie televisiva Non lasciamoci pi\u00f9, dal titolo Non lasciamoci pi\u00f9 2, and\u00f2 in onda in prima visione su Rai 1 nel 2001."}
{"id": "2795914", "revid": "767487", "url": "https://it.wikipedia.org/wiki?curid=2795914", "title": "Il barcaiuolo del Volga", "text": "Il barcaiuolo del Volga (\"The Volga Boatman\") \u00e8 un film muto del 1926 diretto da Cecil B. DeMille. Girato sul fiume Sacramento in California, il film \u00e8 tratto dal romanzo di Konrad Bercovici che racconta dell'amore tra la principessa Vera, una russa bianca e Fiodor, un battelliere rivoluzionario bolscevico.\nProdotto dalla \"DeMille Pictures Corporation\", il film venne distribuito nelle sale il 23 maggio 1926.\nTrama.\nGli aristocratici russi vivono nel lusso e nello splendore, mentre i servi della gleba sognano il riscatto e la rivoluzione. Fiodor, battelliere sul Volga, diventa un capo dell'Armata bolscevica: i suoi conquistano il palazzo dove vive la principessa Vera. La giovane \u00e8 fidanzata con un nobile, il principe Orloff che l'ha lasciata per raggiungere l'Armata zarista. Fiodor \u00e8 affascinato dalla principessa e la difende dai suoi compagni che vorrebbero ucciderla. I due fuggono insieme, cercando di evitare sia i rossi che i bianchi.\nProduzione.\nIl film fu prodotto da DeMille e dalla sua DeMille Pictures Corporation e fu girato in California, sul Sacramento River nel periodo che va dal 9 novembre 1925 all'8 gennaio 1926 con un investimento stimato in 497.356 dollari.\nDistribuzione.\nVenne distribuito dalla Producers Distributing Corporation (PDC), presentato in prima il 4 aprile, uscendo in sala il 23 maggio 1926.\nNel 1997, venne distribuito dalla Kino Video in VHS e nel 2007, dalla Passport Video, in DVD.\nData di uscita.\nSecondo IMDb le date di uscita furono:\nAlias\nCollegamenti esterni.\nCategory:Chihuahua (state) geography stubs"}
{"id": "2795915", "revid": "1873140", "url": "https://it.wikipedia.org/wiki?curid=2795915", "title": "Guido Chiarelli", "text": "Biografia.\nNato a Caltanissetta nel 1902 da Angelo Chiarelli (1874) e Concetta Sanfilippo, inizi\u00f2 gli studi all'Universit\u00e0 di Palermo assecondando il desiderio del padre che lo voleva ingegnere minerario. Complet\u00f2 poi gli studi al Politecnico di Torino dove si laure\u00f2 nel 1927, seguendo per\u00f2 il corso di laurea in ingegneria elettrotecnica.\nA partire dal 1928 fu assunto al Comune di Torino, dove lavor\u00f2 per quarant'anni e dove rivest\u00ec, dal 1956 al 1968, la qualifica di capodivisione. Mor\u00ec a Torino nel 1982.\nCarriera.\nDurante la sua carriera si occup\u00f2 di impianti elettrici interni, impianti termici, gasdotti, orologi, semafori. Negli anni cinquanta progett\u00f2 anche una colonnina luminosa segnaletica da posizionarsi alle fermate dei tram. Il suo nome per\u00f2 resta legato soprattutto all'illuminazione pubblica per le innovazioni da lui apportate agli impianti della citt\u00e0 di Torino.\nUn ruolo particolarmente significativo fu quello svolto durante le celebrazioni di \"Italia '61\" per il centenario dell'Unit\u00e0 d'Italia, quando molteplici nuovi impianti furono progettati e installati appositamente per l'occasione. La definizione di Torino come \"Ville Lumi\u00e8re\" italiana, che cominciava allora a circolare, divent\u00f2 cos\u00ec pi\u00f9 che mai appropriata. Con le moderne applicazioni e le intuizioni di Guido Chiarelli, per la prima volta l'illuminazione pubblica ebbe anche un risvolto artistico, come dimostrato in particolare dalle illuminazioni delle fontane e del \"giardino roccioso\" al Parco del Valentino, realizzate per l'esposizione universale del 1961, avvenimento che attir\u00f2 oltre 4 milioni di visitatori nella prima capitale italiana.\nSempre nel 1961, Guido Chiarelli realizz\u00f2 il progetto di illuminazione della Mole Antonelliana, al termine dei lavori per la ricostruzione della guglia.\nNel 1958 fu insignito dell'onorificenza di Cavaliere e nel 1965 di quella di Ufficiale \"al merito della Repubblica Italiana\".\nNel 2011 durante i festeggiamenti per i 150 anni dell'Unit\u00e0 d'Italia la sua opera \u00e8 stata ricordata a Torino in tre occasioni: con i cartelloni in piazza Carignano (giugno), al Lingotto - \"8 Gallery\" (luglio) e nella celebrazione del 24 luglio alle Officine Grandi Riparazioni (organizzata dall'Associazione \"Amici di Italia 61\" per il progetto \"Io c'ero\"): qui \u00e8 stata anche letta la poesia \"Il Giardino Incantato\" a lui dedicata.\nAd Agli\u00e8 (Torino) il 9 giugno 2012, in occasione dell'assegnazione dei premi del concorso letterario \"Il Meleto di Guido Gozzano\", Guido Chiarelli \u00e8 stato ricordato con un secondo componimento poetico \"An Evening Sky\", relativo alle opere di illuminazione da lui realizzate.\nIl 3 luglio 2019, nel Parco del Valentino ha avuto luogo, in presenza delle autorit\u00e0 cittadine, la cerimonia per lo scoprimento di una targa commemorativa per il lavoro svolto da Guido Chiarelli dal 1928 al 1968 per Comune di Torino.\nIl 4 gennaio 2021 la figlia Lidia ha presenziato lo scoprimento della nuova targa commemorativa all'ingresso del giardino roccioso al Valentino..\nPubblicazioni.\nConsultabile on line \nConsultabile on line \nConsultabile on line \nConsultabile on line \nConsultabile on line \nConsultabile on line \nConsultabile on line \nConsultabile on line \nConsultabile on line \nConsultabile on line \nConsultabile on line \nConsultabile on line "}
{"id": "2795919", "revid": "22475", "url": "https://it.wikipedia.org/wiki?curid=2795919", "title": "Enercon E-112", "text": "Gli aerogeneratori Enercon E-112 sono alcuni tra i pi\u00f9 potenti modelli di turbina a vento che siano mai stati costruiti. Sono stati fabbricati tra il 2002 e il 2006 dal produttore tedesco Enercon. Con la gondola del generatore a oltre di altezza, un diametro del rotore di di larghezza e un'altezza totale di , questi modelli possono generare da a di potenza per turbina. La velocit\u00e0 di rotazione va da 8 a 13 rpm. La capacit\u00e0 di generazione massima raggiunta da questi aerogeneratori era di .\nStoria.\nIl modello E-112, con una potenza nominale di era uno dei maggiori aerogeneratori del mondo. Prodotta a Magdeburgo, gli ultimi modelli raggiunsero un diametro delle pale di ( nelle prime versioni da ) e un'altezza dell'asse di circa (a seconda del tipo di torre impiegata).\nCaratteristiche e dimensioni.\nQuando la pala raggiunge il punto pi\u00f9 alto, la punta della stessa si trova a di altezza. La gondola (contenente un generatore sincrono) ha un diametro di 12 metri e, con le pale un peso superiore alle , sostenuta da una torre di cemento armato pesante . Il diametro della torre di sostegno va da alla base fino a all'altezza della gondola.\nQuando le punte delle pale girano velocemente (48\u2013) il rotore gira a minore velocit\u00e0, fatto che lo rende meno rumoroso e molesto rispetto ai modelli di minore potenza. Riesce a produrre la stessa quantit\u00e0 di energia di tre o quattro E-66, ma allo stesso tempo \u00e8 pi\u00f9 silenzioso rispetto ai quattro E-66 nel loro insieme. Attualmente questi aerogeneratori sono installati in parchi eolici a terra.\nSi calcola che uno dei modelli dell'aerogeneratore Enercon E-112, nei pressi di Emden, possa produrre, in un'annata ventosa, circa annui, l'equivalente del consumo di 4750 abitazioni ( di consumo annuo per casa) o ai consumi elettrici di 16.000 persone ( per persona/anno).\nLe pale dei primi E-112 vennero fabbricate da Abeking &amp; Rasmussen di Lemwerder. In seguito si prosegu\u00ec la produzione nella fabbrica Enercon di Magdeburg-Rothensee, e le enormi pale vennero trasportate da chiatte per il canale di Kiel. Ogni pala ha una lunghezza di circa e pesa ."}
{"id": "2795922", "revid": "61051", "url": "https://it.wikipedia.org/wiki?curid=2795922", "title": "Ammortizzatore oleopneumatico", "text": ""}
{"id": "2795926", "revid": "49835834", "url": "https://it.wikipedia.org/wiki?curid=2795926", "title": "Manovra di Brandt-Andrews", "text": "La manovra di Brandt-Andrews \u00e8 una manovra specifica in ostetricia, utilizzata per facilitare l'espulsione della placenta in un secondamento fisiologico rallentato.\nDescrizione della manovra.\nSi dice alla donna di svuotare la vescica e, se non riesce, si pratica il cateterismo vescicale. Si provoca con un delicato massaggio una contrazione uterina, quindi si appoggia una mano sull'addome della donna, in modo che il suo margine ulnare o l'estremit\u00e0 delle quattro dita riunite corrispondano al punto di congiunzione fra corpo uterino e segmento inferiore. Si spinge ora con la mano destra il corpo uterino in alto e all'indietro, mentre con la mano sinistra si afferra il funicolo e si esegue una modesta controtrazione.\nSe la placenta \u00e8 staccata, affiorer\u00e0 in breve all'ostio vulvare. Se invece \u00e8 ancora aderente o se \u00e8 trattenuta da uno spasmo della bocca uterina, la spinta che solleva l'utero, esercitata dalla mano destra, verr\u00e0 trasmessa al funicolo e verr\u00e0 avvertita dalla mano sinistra.\nIn tal caso, mantenendo la mano destra a contatto con l'utero e spingendo in alto, si continua ad esercitare una modesta controtrazione sul funicolo con la mano sinistra finch\u00e9 una sensazione come di cedimento indicher\u00e0 l'avvenuto distacco della placenta.\nRischi.\nLa manovra di Brandt-Andrews non \u00e8 priva di rischi, specialmente se eseguita in modo precipitoso, violento o intempestivo. Vi \u00e8 il pericolo dell'inversione uterina, soprattutto se vengono poste in atto in un utero non bene contratto."}
