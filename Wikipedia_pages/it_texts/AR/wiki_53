{"id": "2734461", "revid": "125640300", "url": "https://it.wikipedia.org/wiki?curid=2734461", "title": "Minicicciolo", "text": "Il minicicciolo \u00e8 un piccolo artifizio esplosivo, annoverabile nella categoria 2 dei fuochi pirotecnici.\nEsso \u00e8 un petardo di piccole dimensioni contenente poca materia attiva. Il prodotto \u00e8 venduto esclusivamente ai maggiori di anni 14 in confezioni da 50 o 60 pezzi.\nCaratteristiche.\nEsso \u00e8 costituito da un piccolo tubo di cartone ( di diametro e di lunghezza) chiuso a un'estremit\u00e0 da un blocco in gesso. All'interno vi \u00e8 una certa quantit\u00e0 di polvere da sparo grigia che ha effetto immediato, preceduta da una quantit\u00e0 minore di polvere nera ad effetto rallentato per l'anti-esplosione immediata.\nLa parte di accensione \u00e8 costituita da una cosiddetta \"capocchia frizionatrice\", che reagisce tramite sfregamento su accendimiccia o con una fiamma. La confezione cita di materiale attivo (polvere da sparo) per cinquanta unit\u00e0, per singolo petardo, equivalenti a un potere calorifico di circa .\nMinicicciolo doppio.\nSi differenzia dal minicicciolo \"classico\" per il fatto che \u00e8 pi\u00f9 lungo ed ha un doppio effetto di colpo. Al centro del tubo di cartone c'\u00e8 un altro blocco in gesso che separa due parti contenenti polvere da sparo, ma collegate tra di loro con una finissima miccia, la quale, dopo l'esplosione della prima met\u00e0 dell'artifizio, infiamma la seconda met\u00e0 facendola esplodere. Si vende solitamente, in confezioni da 40 pezzi."}
{"id": "2734464", "revid": "124841202", "url": "https://it.wikipedia.org/wiki?curid=2734464", "title": "Tariq Ali", "text": "Biografia.\nNato a Lahore, nella regione del Punjab, parte dell'allora Raj britannico (confluito poi, nel 1947, nella provincia del Punjab pakistano), si trasferisce in Gran Bretagna all'et\u00e0 di 18 anni, dove studia presso l'Universit\u00e0 di Oxford.\nVive a Highgate, Londra, con sua moglie Susan Watkins."}
{"id": "2734465", "revid": "767487", "url": "https://it.wikipedia.org/wiki?curid=2734465", "title": "Stade Olympique Cassis Carnoux", "text": "Lo Stade Olympique Cassis Carnoux \u00e8 un'associazione calcistica francese della citt\u00e0 di Cassis fondata nel 2002. \nDisputa le proprie partite presso lo stadio Marcel Cerdan a Carnoux. \nStoria.\nNel 2002, il club Stade Olympique de Cassis si fonde con l\"'Association Sportive de Carnoux Football\" (fondata nel 1987). \nIl 17 maggio 2008, lo Stade Olympique Cassis-Carnoux accede al Championnat National con una giornata d'anticipo. \nNel 2009, il club annuncia un'altra fusione, questa volta con l\"'\u00c9toile Sportive La Ciotat\", militante nella \"Promotion d'Honneur A\". \nLa fusione sar\u00e0 operativa a partire dalla stagione 2010-2011, ed il club cambier\u00e0 denominazione in \u00c9toile Cassis-Carnoux-La Ciotat."}
{"id": "2734466", "revid": "119982844", "url": "https://it.wikipedia.org/wiki?curid=2734466", "title": "Orazione nell'orto (Mantegna Tours)", "text": "L'Orazione nell'orto \u00e8 un dipinto, tempera su tavola (71x94 cm), di Andrea Mantegna, datato 1457-1459 e conservato nel Mus\u00e9e des Beaux-Arts di Tours. Il pannello faceva originariamente parte della predella della \"Pala di San Zeno\", con la \"Resurrezione\", nello stesso museo, e la \"Crocifissione\", al Louvre.\nStoria.\nLa pala venne commissionata prima del 1457, realizzata a Padova nella bottega e dell'artista e inviata a Verona nel 1459.\nNel 1797, durante le soppressioni napoleoniche, la pala venne requisita e inviata a Parigi nel Museo Napoleone, futuro Louvre. Durante le restituzioni della Restaurazione (1815), si riusc\u00ec a recuperare i tre pannelli principali e la cornice, ma la predella rimase in Francia, dove si trova tuttora. Oggi in loco si vede una copia moderna della predella.\nDescrizione e stile.\nLa scena ha affinit\u00e0 con la tavola dell\"'Orazione nell'orto\" di Londra, con il Cristo inginocchiato su un gradino roccioso, simile a un altare, mentre prega rivolto a un angelo che appare in cielo e tre apostoli addormentati poco sotto (Pietro, Giacomo il Maggiore e Giovanni). Nel resto del dipinto campeggia un vastissimo paesaggio, curato nei minimi dettagli, con una citt\u00e0 sulla collina a sinistra, con le mura parzialmente franate, che rappresenta una Gerusalemme ideale, ricca di monumenti che ricordano le citt\u00e0 italiane. Dalla strada sta arrivando il gruppo di soldati per arrestare Ges\u00f9, guidati da Giuda Iscariota.\nTra i numerosi dettagli minuti, derivati dall'imitazione dell'arte fiamminga, ci sono la cascata a sinistra, il ponticello di assi con una lepre, l'albero in primo piano, di straordinario realismo, la frutta sui rami."}
{"id": "2734472", "revid": "486946", "url": "https://it.wikipedia.org/wiki?curid=2734472", "title": "Repubblica ungherese dei Consigli", "text": ""}
{"id": "2734473", "revid": "260676", "url": "https://it.wikipedia.org/wiki?curid=2734473", "title": "Principe (Cenerentola)", "text": "Il Principe \u00e8 un personaggio immaginario della fiaba di Charles Perrault \"Cenerentola\".\nStoria originale.\nNella fiaba originale il re del regno organizza un ballo durante il quale il principe avrebbe scelto la sua promessa sposa. Durante il ballo incontra Cenerentola, che \u00e8 riuscita a recarsi al ballo grazie a un vestito donato con la magia dalla Fata madrina. Poich\u00e9 l'effetto dell'incantesimo \u00e8 destinato a svanire proprio a mezzanotte, Cenerentola deve fuggire di corsa al rintocco, ma nella fuga, perde una scarpina di cristallo. Il principe, ormai innamorato, trova la scarpina e proclama che sposer\u00e0 la ragazza capace di calzarla. Il giorno successivo, alcuni incaricati del principe girano dunque per il regno facendo provare la scarpina di cristallo a tutte le ragazze in et\u00e0 da marito, incluse le sorellastre di Cenerentola. Alla fine, Cenerentola prova la propria identit\u00e0 e sposa il principe.\nAdattamenti.\nIl principe appare in diversi adattamenti della fiaba:\nVersione Disney.\nIl principe appare negli adattamenti animati della Disney, in cui non viene mai rivelato il suo nome:\nNel primo film il principe \u00e8 in cerca di moglie. Il re, suo padre, per convincerlo a sposarsi, organizza un ballo il cui invito \u00e8 esteso a tutte le giovani donne del regno. In una casa borghese, una fanciulla di nome Cenerentola, costretta dalla perfida matrigna e dalle sciocche sorellastre ai lavori domestici, vede nel ballo l'occasione di uscita dalla sua prigione di servit\u00f9, e la realizzazione del sogno di conoscere il suo amato. Nonostante Cenerentola sia costretta a rimanere in casa, con l'aiuto della fata Smemorina riesce a raggiungere il ballo vestita da principessa. Tra i due \u00e8 subito amore, e la serata trascorre in danze e passeggiate tra gli occhi felici del re e la sorpresa degli astanti. Ma la magia della fata dura sino alla mezzanotte, e quando manca poco tempo alla fatidica ora, la fanciulla \u00e8 costretta a rincasare di corsa. Ma nella corsa perde una scarpina. Il principe d\u00e0 allora ordine al granduca Monocolao di ritrovare la sua amata facendo calzare la scarpina a tutte le giovani del regno. Giunto in casa di Cenerentola, la matrigna fa rinchiudere la ragazza in uno stanzino. Ma durante la prova della scarpa alle sgraziate sorellastre, Cenerentola riesce ad uscire grazie a Gas Gas e Giac, due suoi amici topolini, e a far notare la sua presenza. Il granduca, per non contraddire gli ordini reali, prosegue con la calzatura della scarpetta. Ma la perfida matrigna fa inciampare il paggio del granduca e la scarpetta va in mille pezzi. Fortunatamente Cenerentola possiede l'altra scarpa di cristallo, che le calza a pennello. Condotta a corte, i due giovani si sposano.\nNel secondo film il principe appare nel primo episodio. Di ritorno dal viaggio di nozze, il principe deve partire per affari di stato lasciando Cenerentola al protocollo di corte che stravolger\u00e0 per seguire il cuore.\nNel terzo film durante i festeggiamenti del primo anniversario, la sorellastra di Cenerentola Anastasia, riesce a rubare alla fata Smemorina la bacchetta magica la quale sua madre ne approfitta per tornare indietro il tempo alla calzatura della scarpetta. Fa in modo che la scarpa allargata magicamente calzi ad Anastasia, e, stravolti i ricordi del principe, \u00e8 organizzato il matrimonio tra questi e la goffa sorellastra. Cenerentola da sola con Giac e Gasgas, non riesce a capire come possa essere stato tutto un sogno e si reca a palazzo. I topolini scoprono l'inganno di Lady Tremaine e, entrati nell'appartamento della donna, riescono a recuperare la bacchetta. Proprio quando sta per togliere l'incantesimo al principe, Cenerentola viene arrestata e, per ordine della matrigna, posta su una nave in partenza per essere esiliata per sempre. Il principe viene avvisato da Giac e Gasgas dell'inganno della matrigna, e corre dietro alla nave per raggiungere il suo vero amore e riesce a riportare Cenerentola a palazzo. Il re, furibondo per il complotto, ordina di arrestare immediatamente Lady Tremaine e le sue figlie. Quando fanno irruzione nelle loro stanze, per\u00f2, le tre donne sono sparite. Infatti la perfida matrigna decide di far prendere ad Anastasia le sembianze di Cenerentola e, rinchiusa la vera principessa in una carrozza stregata, si nasconde con Genoveffa dietro ad una tenda per assistere al matrimonio. Ma all'altare Anastasia ci ripensa perch\u00e9 non sarebbe quello per lei il vero amore; in quel momento fa il suo ingresso in chiesa la vera Cenerentola, causando la confusione generale. Lady Tremaine esce allo scoperto e decide di punire Anastasia per averla tradita trasformandola in un rospo. Il principe riflette la magia con la sua spada lucente e la matrigna e Genoveffa riappaiono trasformate in rospi nei sotterranei del castello. Anastasia riunisce mano nella mano Cenerentola e il principe, augurando loro ogni fortuna. Poi prende la bacchetta magica, rimasta a terra, e riporta l'ordine iniziale. Finalmente, per la gioia del re e il sollievo del granduca Monocolao, Cenerentola e il principe sono marito e moglie, per la seconda volta.\nIl principe compare anche nella serie televisiva \"House of Mouse - Il Topoclub\"."}
{"id": "2734474", "revid": "767487", "url": "https://it.wikipedia.org/wiki?curid=2734474", "title": "The Other End of Time", "text": "The Other End of Time \u00e8 una canzone della rock band Toto, quinto singolo estratto dall'album Tambu.\nInformazioni.\nIl brano fu scritto da Steve Lukather e Randy Goodrum, come singolo non ebbe molto successo, infatti si posizion\u00f2 al sessantanovesimo posto nell'ARIA Charts. Nel brano troviamo Steve Lukather che oltre a suonare la chitarra elettrica, funge anche da tastierista. Il brano rispetto ai molti brani di Tambu \u00e8 in assoluto il brano pi\u00f9 soft dell'album. Della canzone non fu per\u00f2 girato il videoclip."}
{"id": "2734475", "revid": "31886", "url": "https://it.wikipedia.org/wiki?curid=2734475", "title": "Henri-Georges Adam", "text": "Fu uno tra i pi\u00f9 significativi rappresentanti della scultura astratta francese.\nCominci\u00f2 a scolpire nel 1940, dopo essersi dedicato alla scenografia e all'incisione. Membro fondatore del Salon de Mai, insegn\u00f2 all'\u00c9cole nationale sup\u00e9rieure des beaux-arts dal 1959."}
{"id": "2734476", "revid": "466539", "url": "https://it.wikipedia.org/wiki?curid=2734476", "title": "Parola di sicurezza", "text": "La parola di sicurezza (in inglese \"safeword\") \u00e8 una parola convenzionale, che pronunciata nel corso di un rituale o di una scena BDSM ha come conseguenza l'immediata cessazione dell'azione. In questo modo il sub ha la garanzia che in ogni caso saranno rispettati i suoi limiti fisici e morali.\nLa scelta della parola di sicurezza \u00e8 parte del gioco e di norma viene decisa insieme, tenendo conto che necessariamente non deve essere una parola usata comunemente per esprimere dolore, paura, compassione, ecc... e quindi si eviteranno parole come: \"basta\", \"piet\u00e0\", \"perdono\", \"mi fai male\", \"aiuto\", ecc. La parola scelta \u00e8 preferibilmente corta e facile da ricordare. Alcuni usano i colori \"rosso\" (parola di sicurezza), \"giallo\" (richiesta di rallentare), \"verde\" (richiesta di proseguire), mentre altri usano i numeri con lo stesso significato. Quando non sia possibile utilizzare la voce, ad esempio perch\u00e9 il sub \u00e8 imbavagliato, si pu\u00f2 utilizzare un gesto come segnale di sicurezza (\"safe signal\"), a cui si applicano tutte le considerazioni fatte per la parola di sicurezza.\nL'uso della parola di sicurezza \u00e8 stato introdotto nella moderna concezione del sadomasochismo per consentire l'esplorazione dei propri limiti, spingendosi sul confine con una relativa sicurezza. Alcuni superiori (Dom) spingono deliberatamente il sub fino al limite, costringendolo a pronunciare la parola di sicurezza. \nLa parola di sicurezza fa parte degli strumenti di gestione del consenso. In senso tecnico esprime la possibilit\u00e0 di ritirare in ogni momento il consenso alla continuazione dell'azione e dal punto di vista legale il rispetto della parola di sicurezza pu\u00f2 essere determinante nella valutazione di eventuali danni derivanti dall'azione. La presenza di una parola di sicurezza nel gioco BDSM, responsabilizzando il sub, crea paradossalmente una condizione pi\u00f9 dura per la parte sottomessa della sua mancanza, che lascia il Dom unico responsabile del buon andamento del gioco."}
{"id": "2734477", "revid": "22475", "url": "https://it.wikipedia.org/wiki?curid=2734477", "title": "Resurrezione (Mantegna)", "text": "La Resurrezione \u00e8 un dipinto, tempera su tavola (70x92 cm), di Andrea Mantegna, datato 1457-1459 e conservato nel Mus\u00e9e des Beaux-Arts di Tours. Il pannello faceva originariamente parte della predella della \"Pala di San Zeno\", con l'\"Orazione nell'orto\", nello stesso museo, e la \"Crocifissione\", al Louvre.\nStoria.\nLa pala venne commissionata prima del 1457, realizzata a Padova nella bottega e dell'artista e inviata a Verona nel 1459. \nNel 1797, durante le spoliazioni napoleoniche, la pala venne requisita e inviata a Parigi nel Museo Napoleone, futuro Louvre. Grazie alle restituzioni imposte dalla Restaurazione (1815), si riusc\u00ec a recuperare i tre pannelli principali e la cornice, ma non la predella che rimase in Francia, dove si trova tuttora. Oggi in loco si vede una copia moderna della predella.\nDescrizione e stile.\nLa scena \u00e8 impostata sullo sfondo del grande arco quasi a tutto sesto della grotta dove venne sepolto Ges\u00f9, vista frontalmente, alla base della quale si vede il sarcofago aperto. Al centro campeggia la figura di Ges\u00f9 risorto, che si leva in piedi entro una luminosa mandorla incorniciata da cherubini.\nIn basso e ai lati i soldati, appena desti, sono spaventati dall'evento miracoloso e cercano di scappare con espressioni di vivo stupore. Il loro abbigliamento all'antica \u00e8 molto curato e dimostra la volont\u00e0 di Mantegna di ricreare con precisione l'ambientazione nel mondo classico, con un approccio organico che travalica la semplice citazione erudita ma decontestualizzata delle opere del suo maestro Squarcione."}
{"id": "2734480", "revid": "28960613", "url": "https://it.wikipedia.org/wiki?curid=2734480", "title": "Resurrezione di Cristo (Mantegna)", "text": ""}
{"id": "2734487", "revid": "1718925", "url": "https://it.wikipedia.org/wiki?curid=2734487", "title": "Kinder Cioccolato", "text": "Kinder Cioccolato o barretta Kinder, \u00e8 il primo prodotto del marchio Kinder (che in tedesco significa \"bambini\") di propriet\u00e0 dell'azienda dolciaria Ferrero.\nStoria.\nKinder Cioccolato, prodotto inizialmente nello stabilimento di Alba (CN), poi anche in altri stabilimenti internazionali del gruppo Ferrero, nasce nel 1968 dall'idea di Michele Ferrero di proporre un prodotto che sia appetibile ai bambini (col cioccolato) ed allo stesso tempo rassicuri le mamme (con il latte, che negli anni 60 era universalmente considerato sano e nutriente): da qui nasce lo slogan \"+ latte - cacao\" riportato sulle confezioni. Il prodotto riscuote velocemente un buon successo commerciale.\nSulla destra delle confezioni di barrette Kinder viene raffigurato il volto di un bambino (G\u00fcnter Euringer prima, Matteo Farneti poi) per dare l'idea agli acquirenti di un prodotto per ragazzi.\nIngredienti.\nIl prodotto \u00e8 costituito da cioccolato al latte per il 40%, che ricopre una barretta di glassa al latte costituita da zucchero e latte scremato in polvere.\nSul totale degli ingredienti c'\u00e8 il 33% di latte e il 13% di cacao; lo zucchero \u00e8 il principale ingrediente (53% sul totale)."}
{"id": "2734488", "revid": "404338", "url": "https://it.wikipedia.org/wiki?curid=2734488", "title": "Enzima trombolitico", "text": ""}
{"id": "2734492", "revid": "1318658", "url": "https://it.wikipedia.org/wiki?curid=2734492", "title": "Nur Ali Elahi", "text": "La giovinezza.\nOstad Elahi nacque a Jeyhunabad, un piccolo villaggio curdo nella provincia di Kermanshah.. Suo padre, Hadj Nematollah (1871-1919), mistico e poeta, era una guida spirituale degli Ahl-e Haqq, venerato come un santo.\nFin dalla prima infanzia, egli condusse una vita ascetica e ritirata, regolata da una rigorosa disciplina, sotto la supervisione di suo padre, incentrata in particolare sul misticismo, sulla musica e sull'etica. Oltre all'istruzione religiosa e morale, ricevette anche l'educazione classica del tempo. Fu durante la sua giovinezza, consacrata allo studio e alla contemplazione, che pose le basi della sua riflessione filosofica e spirituale.\nNel 1919, all'epoca in cui suo padre mor\u00ec, Elahi aveva compreso che il tempo della spiritualit\u00e0 classica era giunto al termine, e che la ricerca del progresso spirituale non poteva pi\u00f9 avvenire nella quiete di un ritiro ascetico. Piuttosto, Elahi era convinto che la spiritualit\u00e0 dovesse essere praticata nel contesto di una vita attiva e produttiva, in seno alla societ\u00e0. Cos\u00ec, all'et\u00e0 di ventiquattro anni, si lasci\u00f2 alle spalle la vita contemplativa, per sperimentare i suoi principi etici nel crogiolo della societ\u00e0. Stabilitosi infine nella capitale Teheran, si tagli\u00f2 la lunga capigliatura e la barba, abbandon\u00f2 l'abbigliamento tradizionale per abiti di stile occidentale, e divenne funzionario dello stato.\nLa carriera giuridica.\nPochi anni pi\u00f9 tardi, quando nel paese furono avviate ampie riforme amministrative e di governo, che comprendevano anche l'istituzione di un sistema giudiziario del tutto nuovo, Elahi si iscrisse alla Scuola Nazionale di Giurisprudenza, di recente fondazione. Egli port\u00f2 a termine un piano di studi di tre anni in soli sei mesi, e si laure\u00f2 con la lode nel 1934.\nIn seguito, Elahi intraprese la carriera del magistrato, che, iniziata con il primo incarico come Giudice di Pace nel Larestan, nell'arco di 23 anni culmin\u00f2 con la nomina a Presidente dell'Alta Corte d'Appello Penale del Mazandaran. And\u00f2 in pensione nel 1957 all'et\u00e0 di 62 anni, e si stabil\u00ec a Teheran.\nDurante tutto il periodo della sua carriera giuridica, Elahi si dedic\u00f2 ai suoi studi personali e alla ricerca, soprattutto nel campo della filosofia e della teologia. Questo periodo di ricerca di natura metafisica gli fu di aiuto nel formulare le sue opere successive.\nIl pensiero.\nIl pensiero di Ostad Elahi affronta questioni come l'origine e la natura degli esseri umani, il loro ruolo e le loro responsabilit\u00e0 in seno alla societ\u00e0, il loro destino ultimo. La sua opera mette in luce la dualit\u00e0 dell'uomo in quanto essere sia materiale che spirituale, e riafferma l'importanza della sua dimensione metafisica.\nEgli era profondamente convinto che la vera realizzazione di se stessi richiedesse qualcosa di pi\u00f9 che la pura e semplice riflessione, e che la spiritualit\u00e0, come ogni scienza, dovesse necessariamente fondarsi su esperienze verificabili.\nGli scritti di Elahi e il suo insegnamento orale sono pertanto il diretto risultato delle sue esperienze personali e non pure e semplici riflessioni filosofiche.\nLe opere.\nElahi cominci\u00f2 a rivelare gradualmente il suo sistema di pensiero dopo il suo ritiro dalla magistratura, quando and\u00f2 in pensione, nel 1957. Fu durante questo periodo della sua vita che scrisse e pubblic\u00f2 due opere di grande rilevanza nel campo della scienza religiosa e della spiritualit\u00e0 autentica, ed un ampio commentario sugli scritti di suo padre.\nL'aspetto pratico del suo pensiero, d'altro canto, fu trasmesso soprattutto sotto forma di insegnamento orale e di indicazioni pratiche elargite ad amici intimi e conoscenti che ricorrevano ai suoi consigli e alla sua guida.\nDue volumi dei suoi detti sono stati pubblicati, ad oggi, sulla base di appunti trascritti da quanti gli erano accanto. \u00c8 anche l'autore di alcuni manoscritti, che rimangono ancora inediti, tra i quali \"Kashf al-\u1e24aq\u0101\u02beiq\" (Svelamento delle Verit\u00e0), che descrive la genesi dell'universo e il ruolo degli esseri umani.\nNel 1963 Elahi pubblic\u00f2 il suo primo libro, \"Borh\u00e2n ol-Haqq\" (Dimostrazione della Verit\u00e0), un'opera teologica che per la prima volta offriva un'autorevole esposizione storica sull'ordine mistico degli Ahl-e Haqq, sul suo sviluppo, i suoi principi fondamentali, i suoi riti sacri, che fino ad allora erano stati mantenuti segreti. Il libro affrontava anche le finalit\u00e0 esoteriche condivise dal Corano, dall'Islam, e dagli Ahl-e Haqq.\nNel 1966 pubblic\u00f2 la sua seconda opera, \"H\u00e2shieh bar Haqq-ol Haqq\u00e2ieq\" (Commento del Libro dei Re della Verit\u00e0), un commentario al poema epico di suo padre, che diede una spiegazione riguardo alla determinazione di luoghi e date, alla precisazione di alcuni eventi storici ivi citati, e al concetto di manifestazione divina.\nLa sua terza ed ultima opera pubblicata, un trattato filosofico intitolato \"Ma\u02bfrefat ol-Ruh (Conoscenza dell'anima)\", apparve nel 1969; l'opera affronta questioni come l'esistenza e l'immortalit\u00e0 dell'anima, e il suo graduale processo di maturazione e perfezionamento.\nLa musica.\nPer Elahi, la musica era essenzialmente un mezzo per dedicarsi alla contemplazione e alla preghiera. Non si \u00e8 mai esibito in pubblico, n\u00e9 ha mai effettuato registrazioni di carattere professionale della sua musica.\nLa musica di Elahi \u00e8 radicata in una tradizione che comporta la recita e l'invocazione di testi sacri nel corso di riunioni di preghiera, con l'accompagnamento di diversi strumenti, come il tanbur (un antico liuto), il ney (il flauto di canna) e il daf (tamburo su telaio).\nElahi cominci\u00f2 a suonare il tanbur all'et\u00e0 di sei anni, e a nove era gi\u00e0 riconosciuto come maestro di tanbur. Nel tempo egli avrebbe rinnovato quest'antica arte, componendo pi\u00f9 di 100 brani originali che utilizzava come base per le sue improvvisazioni.\nLe sue ornamentazioni musicali e la complessa tecnica di esecuzione, che per la prima volta comportava l'uso di tutte e cinque le dita di entrambe le mani, cos\u00ec come le modifiche che aveva apportato allo strumento stesso \u2013 ovvero il raddoppio della corda pi\u00f9 acuta, che ne accresceva enormemente l'effetto espressivo \u2013 gli guadagnarono la fama di innovatore in questa forma d'arte e di maestro nell'arte del tanbur.\nDal 1995, anno della commemorazione del suo Centenario, sono stati pubblicati nove CD della sua musica. La maggior parte delle registrazioni originali era stata realizzata su nastro con semplici apparecchiature mono-aurali, nel corso degli anni '60 e \u201870, nell'ambito di riunioni informali con i familiari e gli amici. Da allora, questi nastri sono stati rimasterizzati in digitale e restaurati.\nUno degli aspetti caratteristici della musica di Ostad Elahi \u00e8 l'uso dell'improvvisazione, nella quale era solito intrecciare insieme pezzi con tempi e ritmi diversi, mantenendo al contempo un insieme coerente. Un brano come \"Improvisations in Baba Jalili in the fourth \" seguito dalla \"Suite Zang-e Shotori in the second\", che si trova nel CD \"Destinations\" (Le Chant du Monde, 2008) \u00e8 un esempio di tale caratteristico aspetto. Qui, Elahi si sposta in avanti e indietro tra un certo numero di melodie diverse, e immette il ritmo di una melodia all'interno di quello di un'altra.\nL'arte del tanbur di Ostad Elahi era nota anche per l'uso di complesse ornamentazioni e per la densit\u00e0 delle note; eseguiva a volte fino a 12 note al secondo. Queste caratteristiche sono evidenti nella \"Suite Sahari\", dal CD \"The Celestial Music of Ostad Elahi\" (Le Chant du Monde, 2004), una melodia che si suonava all'alba per risvegliare i dervisci per la preghiera.\nLa sua eredit\u00e0.\nNella seconda parte della sua vita, Elahi ebbe intorno a s\u00e9 numerose persone, diverse per background e per interessi: l'ateo che veniva per intavolare una discussione, il musicista che lo consultava per un chiarimento tecnico, lo studioso che desiderava ampliare il campo della sua ricerca, il semplice paesano o il ricercatore che chiedeva la sua guida spirituale. Egli li accoglieva tutti con calore e dedicava loro tutto il tempo necessario a trattare ogni loro problema.\nElahi ha lasciato questa terra il 19 ottobre 1974, all'et\u00e0 di 79 anni. In sua memoria fu eretto un mausoleo, che continua ad essere visitato da migliaia di persone ogni anno, ad Hashtgerd, un borgo rurale che si trova nei pressi di Tehran.\nDopo la sua dipartita avvenuta nel 1974, la sua filosofia e il suo insegnamento hanno continuato ad essere elaborati da suo figlio, il prof. Bahram Elahi (n. 1931), gi\u00e0 chirurgo pediatrico e professore ordinario presso la facolt\u00e0 di medicina, autore di diversi libri che analizzano e sviluppano questa linea di pensiero.\nStoria del titolo \"Ostad Elahi\".\nNato con il nome di \"Fatollah\", nel periodo della sua infanzia, Nur Ali veniva chiamato con l'affettuoso vezzeggiativo di \"Kuchek Ali\" (Piccolo Ali).\nAll'et\u00e0 di undici anni ebbe una trasformazione spirituale, durante un ritiro ascetico con suo padre, che in seguito cambi\u00f2 il nome del bambino in \"Seyyed Nur Ali\". Nel 1941, mentre ricopriva la carica di Procuratore Generale a Khorammabad, Nur Ali cambi\u00f2 e legalizz\u00f2 il suo cognome in \"Elahi.\"\nDopo la sua morte, nel 1974, sua sorella Malek J\u00e2n Ne'mati assunse la responsabilit\u00e0 della sua eredit\u00e0 di pensiero.\nSecondo il costume di rivolgersi agli anziani con rispetto, Malek J\u00e2n faceva riferimento a suo fratello maggiore con il titolo di \"Hazrat Ostad\", nei venti anni che seguirono e durante i quali continu\u00f2 a spiegare e a chiarire i suoi insegnamenti.\nQuando il Comitato Organizzatore per la commemorazione del suo centenario programm\u00f2 gli eventi celebrativi del 1995 a Parigi, Londra, New York, Los Angeles e Tehran, si trov\u00f2 a dover tradurre il titolo di \"Hazrat-e Ostad\" nelle lingue occidentali. Tuttavia, la traduzione letterale del suo titolo nelle lingue occidentali contrastava con la fama di umilt\u00e0 di Elahi, (per esempio, Sua Altezza, o Regale Maestro Nur Ali Elahi). Con il permesso della sua famiglia, il Comitato decise per il titolo di \u201cOstad Elahi\u201d, per mantenere il rispetto tributatogli da sua sorella e per sottolineare la sua riconosciuta maestria musicale. Il risultato \u00e8 che nella maggior parte dei libri e degli articoli scritti su di lui dal 1995, \u00e8 stato utilizzato il titolo di \"Ostad Elahi,\", e questo \u00e8 sia il nome che l'appellativo onorifico con il quale egli \u00e8 oggi maggiormente noto.\nLe celebrazioni per il Centenario.\nElahi ha dedicato la maggior parte della sua vita e della sua opera alla conoscenza di s\u00e9 e al misticismo. Nel 1995, per celebrare il Centenario della sua nascita, sono stati organizzati alcuni Simposi presso le Universit\u00e0 di Parigi, Londra, Los Angeles e New York; autorevoli esponenti nel campo delle scienze, della giurisprudenza, della letteratura e della musica si sono riuniti per riflettere sul tema \u201cSpiritualit\u00e0: Pluralit\u00e0 e Unit\u00e0\u201d. Sono state presentate conferenze e tavole rotonde con una grande variet\u00e0 di argomenti, tra i quali l'unit\u00e0 delle religioni, l'etica e il diritto, la scienza e la spiritualit\u00e0, e l'importanza del misticismo contemporaneo.\nContemporaneamente, con il Patrocinio dell'UNESCO e del Ministero della Cultura francese, e in collaborazione con l'Accademia di Parigi, \u00e8 stata organizzata una Mostra su \u201cLa Vita e l'Opera di Ostad Elahi\u201d, presso la Cappella della Sorbonne, a Parigi, rimasta aperta per due mesi, dal 6 settembre al 31 ottobre 1995. La Mostra era articolata in tre diverse sezioni che tracciavano la cronologia della sua vita: l'Alba, (1895-1920), il Sorgere del Sole, (1920-1957), e il Pieno Giorno (1957-1974). Ogni periodo era illustrato da un insieme di testi, di foto, di aneddoti autobiografici e di oggetti personali, che fornivano al visitatore un'ampia informazione sulla figura di Elahi e sui diversi periodi della sua vita.\nAll'interno della Mostra era stata allestita anche una speciale sala della musica, in cui risuonavano le melodie composte ed interpretate da Elahi. Questa musica, in passato riservata soltanto a riunioni di preghiera, in quell'occasione fu rivelata per la prima volta al pubblico. Nella sala era in mostra anche una collezione di strumenti tradizionali appartenuti ad Elahi e a suo padre, che comprendeva tanbur, setar e daf.\nMostre recenti.\nDal 5 agosto 2014 fino all'11 gennaio 2015 presso il Metropolitan Museum of Art di New York, una mostra dal titolo \"The Sacred Lute: The Art of Ostad Elahi\" (Il Liuto Sacro: l'Arte di Ostad Elahi), presentata sotto il patrocinio dell'UNESCO, ha esplorato il parallelismo tra il suo modo di suonare il tanbur e il suo approccio nella ricerca della verit\u00e0 e la conoscenza di s\u00e9."}
{"id": "2734494", "revid": "1310927", "url": "https://it.wikipedia.org/wiki?curid=2734494", "title": "Union Sportive Cr\u00e9teil-Lusitanos", "text": "L'Union Sportive Cr\u00e9teil-Lusitanos Football, meglio nota come Cr\u00e9teil, \u00e8 una societ\u00e0 calcistica francese con sede nella citt\u00e0 di Cr\u00e9teil. Milita nel Championnat National, la terza divisione del campionato francese.\nStoria.\nNato nel 1936 con il nome di Union Sportive de Cr\u00e9teil, nel 2002 si fonde con l'Union Sportive Lusitanos Saint-Maur assumendo l'attuale denominazione."}
{"id": "2734499", "revid": "339392", "url": "https://it.wikipedia.org/wiki?curid=2734499", "title": "Ottavo secolo avanti Cristo", "text": ""}
{"id": "2734502", "revid": "125964985", "url": "https://it.wikipedia.org/wiki?curid=2734502", "title": "Regno russo", "text": "Regno russo o Zarato russo () fu il nome ufficiale del governo e dello Stato russo dall'assunzione del potere da parte dello zar Ivan IV nel 1547 all'avvento di Pietro il Grande fondatore dell'Impero russo nel 1721.\nQuando questo stato esisteva, in Europa Occidentale lo si chiamava generalmente \"Moscovia\" e cos\u00ec si continu\u00f2 a fare fino a che le nazioni europee non riconobbero nel corso del Settecento il titolo imperiale assunto da Pietro il Grande. Nel XIX e XX secolo, invece, gli Occidentali hanno spesso chiamato questo stato \"Impero russo\" (nome che verr\u00e0 invece assunto nel 1721), ritenendo che l'assunzione del titolo di \"zar\" equivalesse alla pretesa di essere gli eredi dell'Impero bizantino e di condividerne il rango imperiale.\nAlcuni ricercatori russi considerano la diffusione del termine \"Zarato moscovita\" in Europa occidentale come risultato di interesse politico del Regno di Polonia, anche se Voltaire si rifer\u00ec allo Zarato chiamandolo \"Moscovita\" nella sua opera \"Storia di Carlo XII, re di Svezia\" (1731). Il termine, comunque, \u00e8 anche usato da storici russi ed \u00e8 considerato da essi autenticamente russo.\nIl Regno Russo non usava la \"bandiera nazionale russa\", ma la \"bandiera imperiale\", un'aquila bicipite dorata portante il blasone di san Vladimiro, su sfondo rettangolare giallo, insegna degli Zar.\nIl periodo dei torbidi 1589 - 1613.\nAd Ivan IV, che aveva assunto per primo il titolo di Zar, succede il figlio F\u00ebdor, mentalmente instabile. Il potere \u00e8, in realt\u00e0, nelle mani del cognato, il boiaro Boris Godunov. L'evento di maggior importanza del regno di F\u00ebdor \u00e8 l'elevazione di Mosca a patriarcato nel 1589; questo evento \u00e8 il punto culminante nel processo di totale indipendenza della Chiesa ortodossa russa.\nNel 1598 F\u00ebdor muore senza lasciare eredi ponendo cos\u00ec termine alla dinastia dei Rurik. Boris Godunov allora convoca uno \"Zemskij Sobor\", un'assemblea di boiari, religiosi e borghesi che lo proclama Zar bench\u00e9 varie fazioni si rifiutino di riconoscere tale decisione.\nTra il 1601 ed il 1603 la Moscovia \u00e8 colpita da una grave carestia che provoca notevoli sconvolgimenti interni; approfittando dei quali un uomo che afferma di essere Dimitri, il figlio di Ivan IV morto nel 1591, avanza le sue pretese al trono. Questo pretendente, che \u00e8 ricordato come il Falso Dimitri I, ottiene l'appoggio della Confederazione Polacco-Lituana e marcia su Mosca raccogliendo seguaci tra i boiari dissidenti.\nGli storici hanno a lungo speculato su come Godunov avrebbe potuto superare questa crisi in quanto la sua morte, avvenuta nel 1605, non gli permise di eseguire nessuna azione. Come risultato il Falso Dimitri I entra a Mosca ed \u00e8 incoronato Zar lo stesso anno, dopo aver fatto uccidere F\u00ebdor II, figlio di Godunov. Immediatamente dopo questi fatti la Moscovia entra in un periodo di caos conosciuto come \"l'era dei torbidi\". La guerra civile che si scatena per il controllo del trono, tra le varie fazioni dei boiari, \u00e8 aggravata dalle interferenze del Regno di Polonia e dell'Impero svedese e dal diffuso malcontento popolare.\nIl Falso Dmitriy I e la guarnigione polacca sono rovesciati ed un boiaro, Vassili \u0160\u010dui\u0161kij, viene proclamato Zar nel 1606. Il nuovo zar, per consolidare la sua posizione, si allea con l'impero svedese. Come risposta la Polonia si allea con un Falso Dimitri II. Questo nuovo pretendente viene proclamato zar ed i polacchi occupano nuovamente Mosca. La presenza polacca porta ad un risorgere del nazionalismo tra i russi ed un nuovo esercito finanziato dai mercanti del nord e benedetto dalla chiesa ortodossa scaccia i polacchi. Nel 1609 la Polonia interviene ufficialmente (la precedente invasione era stata condotta con un esercito privato) e nel 1610 i boiari firmano un trattato di pace con cui riconoscono Ladislao, figlio del re di Polonia Sigismondo Vasa come zar. Le fazioni che si oppongono vengono sconfitte dell'esercito polacco nella battaglia di Kluszyn.\nNel 1612 i polacchi sono infine respinti definitivamente anche se riescono a mantenere alcuni territori compresa Smolensk. Nel 1613 una nuova assemblea proclama zar il boiaro Michele Romanov dando inizio ai 300 anni di regno di questa famiglia.\nAvvento dei Romanov.\nNel 1613 sale al trono Michele Romanov, iniziatore della dinastia che regger\u00e0 la Russia sino alla rivoluzione del 1917.\nIl primo obiettivo della nuova dinastia \u00e8 il ristabilimento dell'ordine interno. Fortunatamente per la Moscovia i suoi maggiori nemici, Regno di Polonia e Impero svedese, sono impegnati in un aspro conflitto tra loro, cosa che le permette di sottoscrivere la pace con la Svezia nel 1617, trattato di Stolbovo, e di raggiungere una tregua con la Polonia nel 1619, firmando la Pace di Deulino dopo la conclusione della Guerra polacco-moscovita.\nIn seguito per riconquistare Smolensk e la regione circostante, nel 1632 scoppia la Guerra di Smolensk che porter\u00e0 al secondo assedio della citt\u00e0, che termina nel 1634 con uno Status quo ante bellum, sancito dal Trattato di Poljanovka, che confermo' il controllo del Voivodato di Smole\u0144sk da parte della Confederazione lituano-polacca.\nIl re di Polonia Wladislaw IV, il cui padre e predecessore Sigismondo III era stato eletto zar dai boiari russi durante il \"Periodo dei torbidi\", rinuncia a tutti i diritti ed al titolo in cambio della pace.\nI primi Romanov sono governanti deboli. Sotto Michele gli affari dello stato sono in mano al padre dello zar, Filarete Romanov, che nel 1619 diviene patriarca della Chiesa ortodossa russa. In seguito suo figlio Alessio si appoggia al boiaro Boris Morozov per governare. Questi abusa della sua posizione facendosi appoggiare dal popolino e nel 1648 Alessio lo allontana in seguito ad una sollevazione della popolazione di Mosca.\nLa nascita dell'aristocrazia statale.\nIl principio dell'autocrazia sopravvive al \"periodo dei torbidi\" ed al debole governo degli zar corrotti solo in forza della burocrazia del governo centrale. I funzionari governativi continuano a servire a prescindere dalla legittimazione del governante o da quale fazione di boiari controlli il trono. Nel corso del XVII secolo la burocrazia si espande drammaticamente. Il numero di dipartimenti governativi (\"prikazy\") aumenta dai ventidue del 1613 agli ottanta della met\u00e0 del secolo. Bench\u00e9 questo generi sovrapposizioni di potere e conflitti di giurisdizione, il potere centrale, attraverso i governatori provinciali, riesce comunque a controllare i vari gruppi sociali, il commercio, la produzione manifatturiera e spesso anche la Chiesa.\nIl codice del 1649 e l'introduzione della servit\u00f9 della gleba.\nIl codice civile e penale introdotto nel 1649 \u00e8 un buon esempio dell'aumentato controllo che lo stato possiede sulla societ\u00e0 russa.\nNel secolo precedente si \u00e8 progressivamente ridotta la possibilit\u00e0 per i contadini di passare da un signore ad un altro, il codice del 1649 ufficializza il vincolo dei contadini alla terra. Con questo atto lo stato sanziona la servit\u00f9 della gleba rendendo reato il lasciare le terre del proprio signore. I nobili esercitano un controllo totale sui contadini che possono essere acquistati, venduti o ipotecati. I contadini vivono organizzati in comunit\u00e0 responsabili, verso il signore delle terre, del pagamento delle tasse e degli altri servizi.\nAnche le classi medie urbane composte da mercanti ed artigiani, sono sottoposte a tassazione ed anche i loro membri non possono liberamente cambiare residenza. Tutti gli strati della popolazione vengono assoggettati al servizio militare ed al pagamento delle tasse straordinarie. Vincolando la maggior parte della popolazione della Moscovia al domicilio il codice del 1649 subordina il popolo agli interessi dello stato.\nSotto i Romanov non si manifestano pi\u00f9 crisi gravi come quella del \"periodo dei torbidi\". Il potere degli zar riesce ad aver ragione della piccola nobilt\u00e0 e delle jacqueries (sollevazioni contadine) ed estende verso sud la propria sfera di influenza.\nPrima Guerra del Nord.\nNel 1653 la debolezza ed il disordine in cui si trova la Polonia a causa della guerra contro i cosacchi convincono Alessio che \u00e8 giunto il tempo di recuperare i territori russi in mano ai polacchi ormai da secoli. Il 1\u00ba ottobre 1653 un'assemblea nazionale si riunisce a Mosca per sanzionare la guerra e nell'aprile 1654 l'esercito \u00e8 benedetto da Nikon (ora patriarca di tutta la Chiesa ortodossa russa). La campagna del 1654 \u00e8 un trionfo ininterrotto e numerose citt\u00e0 compresa l'importante fortezza di Smolensk cadono nelle mani dei russi.\nDurante la guerra l'atamano ucraino Bohdan Chmelnitskyj chiede allo zar aiuto e protezione contro il Regno di Polonia e firma il trattato di Perejaslav che legher\u00e0 l'Ucraina alla Russia sino al 1991.\nNel gennaio 1655 la sconfitta nella battaglia di Ochmatov arresta l'avanzata russa ma nell'estate dello stesso anno l'improvvisa entrata in guerra dell'Impero svedese guidata da Carlo X mette completamente fuori gioco la Polonia. I russi, senza trovare resistenza occupano tutto ci\u00f2 che non \u00e8 ancora stato occupato dagli svedesi e quando infine la Polonia accetta di negoziare la pace la richiesta minima di Alessio \u00e8 l'intero Granducato di Lituania.\nFortunatamente per i polacchi lo zar di Russia ed il re di Svezia iniziano a questionare tra loro sulla divisione delle spoglie dello sconfitto ed alla fine del maggio 1656 Alessio, incitato dall'imperatore e da altri nemici della Svezia dichiara guerra a Carlo X.\nLa guerra contro la Svezia inizia con molte speranze che vengono per\u00f2 presto vanificate. Dorpat viene conquistata ma tutti i tentativi in direzione di Riga falliscono; nel medesimo tempo la Polonia si riprende e torna ad essere un nemico pericoloso come la Svezia.\nRendendosi conto dell'impossibilit\u00e0 di combattere su due fronti Alessio decise di cercare una composizione con la Svezia. Con la pace di Kardis (2 luglio 1661) la Russia rinuncia a tutte le conquiste effettuate durante la guerra.\nLa guerra con la Polonia si trascina ancora per sei anni per concludersi con una tregua, formalmente della durata di trent'anni, a cui seguono trattative per una pace duratura.\nCon la pace di Andrusovo (11 febbraio 1667) Vitebsk, Polock e la Livonia polacca ritornano alla Polonia ma Smolensk e Kiev rimangono in mano ai russi insieme a tutta la riva orientale del Dnepr.\nQuesto trattato \u00e8 una realizzazione di Atanasij Orduin-Na\u0161\u010dokin, il primo diplomatico e cancelliere russo in senso moderno che diviene primo ministro dello zar dalla caduta in disgrazia di Nikon fino al 1670 quando viene sostituito dall'egualmente abile Artamon Matveev la cui influenza domina gli ultimi anni del regno di Alessio I.\nL'acquisto dell'Ucraina non fu tuttavia semplice per la Russia, che subito deve affrontare un grande moto di ribellione (1667-1671), guidato dal cosacco Stepan Timofeevi\u010d Razin (detto \"Stenka\").\nLa rivolta capeggiata da Sten'ka Razin.\nRazin suscita l'entusiasmo delle masse contadine promettendo che, eliminati i nobili, i boiari e i funzionari governativi, avrebbe fondato una comunit\u00e0 egualitaria, ispirata a principi libertari. Sten'ka Razin \u00e8 catturato e ucciso nel 1671. Il moto di Stenka, come altri analoghi precedenti e successivi, ha la sua causa oggettiva nelle condizioni intollerabili dei contadini, sottoposti a vincoli di servaggio sempre pi\u00f9 pesanti, per i quali non vi \u00e8 speranza di libert\u00e0 se non nella ribellione, o nella fuga verso le regioni periferiche dell'impero dove l'autorit\u00e0 effettiva degli zar \u00e8 quasi inesistente. Il lavoro servile, del resto, \u00e8 alla base di tutte le attivit\u00e0 produttive ed edilizie, che solo in piccola parte sono affidate a lavoratori liberi stipendiati, e sono, per lo pi\u00f9, svolte dai contadini dipendenti direttamente dallo stato, da reclute dell'esercito, da criminali comuni condannati ai lavori forzati.\nVerso l'impero.\nRispetto all'Occidente europeo, la Russia \u00e8 alla fine del '600 un Paese molto arretrato, dove il popolo \u00e8 troppo ignorante per concepire un coerente programma rivoluzionario, mentre le minoranze dirigenti pi\u00f9 illuminate mirano ad importare la cultura e le tecniche dell'Occidente, ma non si preoccupano di legare il progresso produttivo e organizzativo al miglioramento delle condizioni dei servi. Sulla strada delle riforme imposte dall'alto, che sarebbe stata percorsa con successo da Pietro il Grande, si pone per prima la sorella Sofia, reggente dal 1682 decisa ad usurpare il potere. Il disegno di Sofia era per\u00f2 destinato ad infrangersi di fronte alla reazione del giovanissimo zar, che nel 1689 la costringe ad abbandonare la reggenza e a ritirarsi in convento."}
{"id": "2734505", "revid": "2205737", "url": "https://it.wikipedia.org/wiki?curid=2734505", "title": "Wanna Be Startin' Somethin'", "text": "Wanna Be Startin' Somethin' \u00e8 un brano del cantante statunitense Michael Jackson pubblicato l'8 maggio 1983 come quarto singolo dell'album \"Thriller\" (1982).\nFu composta e scritta dallo stesso Jackson con la collaborazione di Quincy Jones e fu uno dei sette singoli estratti da \"Thriller\" ad entrare nei primi dieci posti della classifica generale di \"Billboard\", raggiungendo la quinta posizione e guadagnando un Disco di platino dalla RIAA per vendite di oltre un milione di esemplari negli Stati Uniti.\nGrazie alle recensioni positive e al successo commerciale che la canzone riscosse all'inizio degli anni Ottanta, essa ricevette una nomination ai Grammy Awards del 1984 come \"Miglior canzone rhythm and blues\"; tuttavia, il premio fu assegnato a \"Billie Jean\", altro singolo del cantante estratto da \"Thriller\".\nDescrizione.\nComposizione.\nLa canzone fu scritta e composta da Jackson con la collaborazione artistica di Quincy Jones e fu originariamente registrata nel 1978 per essere inclusa nell'album \"Off the Wall\", ma il cantante fin\u00ec per inciderla solo nell'autunno del 1982 negli studi di Los Angeles.\nIl brano \u00e8 caratterizzato da un ritmo funky afrocaraibico accompagnato da trombe, sintetizzatori, battiti di mani, percussioni e chitarre elettriche in stile disco music, facendo un leggero cenno al materiale dominante nell'album precedente del cantante.\nI vari strumenti a fiato furono arrangiati da Jackson stesso e Jerry Hay, veterano trombettista, la chitarra suonata da David Williams, mentre le percussioni furono arrangiate da Paulinho Da Costa.\nL'argomento trattato \u00e8 quello dei mass media e della stampa, dei pettegolezzi e della tendenza delle persone a originare discussioni o problemi per nessuna ragione, che provocano nell'autore sentimenti di disagio e ansia.\nL'estensione vocale del cantante viene sfruttata quasi interamente per quasi tutta la durata del pezzo, eseguito in chiave di Mi maggiore. Durante la parte strumentale procede con un andamento di 112 battiti al minuto.\nDegna di accenno \u00e8 la coda del brano, caratterizzata dal famoso hook \"Mama-say mama-sah ma-ma-coo-sah\", interpolato da \"Soul Makossa\", brano del sassofonista camerunese Manu Dibango del 1972.\nPromozione.\nJackson interpret\u00f2 \"Wanna Be Startin' Somethin\"' come primo o secondo brano nella scaletta di tutte le sue tourn\u00e9e dal \"Victory Tour\" del 1984 in poi. La prov\u00f2 anche in preparazione del suo \"This Is It Tour\" del 2009, che alla fine non ebbe mai luogo a causa della sua improvvisa morte.\nA differenza di altri singoli dell'album pi\u00f9 famosi, questo brano non possiede un vero e proprio videoclip ufficiale, ma \u00e8 reperibile un video della sua esecuzione nella fase d'apertura del \"Bad World Tour\" durante la tappa londinese allo stadio di Wembley il 16 luglio 1988. L'intera esibizione dal vivo \u00e8 contenuta nel DVD ufficiale del concerto e nel cofanetto \"Bad 25\".\nQuesto video non ufficiale ha ottenuto la certificazione \"Vevo\" da YouTube.\nAccoglienza.\nIl brano ricevette nel complesso recensioni positive dalla maggior parte dei critici di musica contemporanea. Christopher Connelly della rivista musicale \"Rolling Stone\" descrisse la canzone come la traccia pi\u00f9 movimentata e in stile disco dell'album, lodando particolarmente le sonorit\u00e0 e il ritmo, che mostrano la parte pi\u00f9 energica di Jackson, aggiungendo che il cantante aveva la capacit\u00e0 di rendere un pezzo, apparentemente grezzo nel testo, un vero e proprio capolavoro.\nStephen Thomas Erlewine di \"AllMusic\" defin\u00ec la canzone una delle pi\u00f9 belle canzoni dell'album insieme a \"Beat It\", \"Billie Jean\" e \"Human Nature\": la descrisse anche come un indispensabile tocco di freschezza funk al disco.\nUn critico di \"Newsweek\" ne parl\u00f2 nel 1983 come \u00abun tumulto carnevalesco di percussioni, sei minuti di frenesia musicale\u00bb.\nNella sua retrospettiva per i 25 anni dell'album, il critico Joseph Vogel la descrisse cos\u00ec: \u00abNon era disco. Non era funk. Non era R&amp;B. Non era new wave. Era qualcosa di nuovo: una canzone che conteneva i ceppi di ciascuno di questi stili e altro ancora; una canzone cos\u00ec selvaggia ed energica [...] imprevedibilmente culminante in un trionfante canto swahili. Questo era il suono di una nuova rinascita pop. Non aveva confini. Era un carnevale sonoro, che catturava perfettamente la diversit\u00e0, la fusione e la velocit\u00e0 di una nuova era\u00bb.\nSuccesso commerciale.\n\"Wanna Be Startin' Somethin\"' riscosse un buon successo nelle classifiche di tutto il mondo. Riusc\u00ec ad entrare nella classifica generale di \"Billboard\" alla posizione numero nove il 2 luglio 1983 salendo la settimana successiva alla quinta: divenne cos\u00ec il quarto singolo consecutivo di \"Thriller\" ad entrare nei primi dieci posti di \"Billboard\". In Regno Unito debutt\u00f2 alla 38\u00aa posizione e la settimana successiva raggiunse il picco massimo con l'ottavo posto, rimanendo in classifica per nove settimane consecutive nel 1983. In Nuova Zelanda entr\u00f2 in classifica al 47\u00ba posto salendo in media di nove posizioni ogni giorno: rimase per tre settimane nei 50 primi posti a partire dal 24 luglio 1983.\nIl pezzo ritrov\u00f2 il successo di inizio anni Ottanta nel 2008, quando venne pubblicato \"Thriller 25\", che increment\u00f2 ulteriormente la sua popolarit\u00e0: fece il suo ingresso nelle classifiche italiane il 21 febbraio rimanendo per una settimana alla 14\u00aa posizione; migliore fu il successo in altri paesi europei, come in Danimarca, stazionando alla 22\u00aa posizione per tre settimane; in Svizzera rientr\u00f2 per sei settimane non consecutive alla 30\u00aa posizione. Dopo la morte di Michael Jackson nel giugno 2009 il singolo torn\u00f2 ancora alla ribalta fecendo un nuovo ingresso nelle classifiche britanniche, svizzere e italiane. Nel 2018 fu certificato Disco di platino dalla RIAA.\nRipubblicazioni.\nNel tempo la canzone divenne una delle pi\u00f9 celebri di Jackson venendo pertanto inclusa in numerose raccolte, cofanetti e ristampe del cantante: nel 1995 nel primo dei due dischi della raccolta '; nel 2003 nel greatest hits \"The Essential Michael Jackson\"; nel 2004 nel cofanetto '; nel 2008 fu inclusa sia nell'edizione del 25\u00ba anniversario di \"Thriller\", \"Thriller 25\", anche in un inedito duetto con Akon, che in varie versioni del greatest hits \"King of Pop\"; nel 2009 fu inserita nella colonna sonora del documentario '; nel 2011 apparve in versione remixata nell'album postumo \"Immortal\", colonna sonora dello spettacolo del Cirque du Soleil '.\nAccuse di plagio.\nNel 2007 la cantante barbadoriana Rihanna ha pubblicato il singolo \"Don't Stop the Music\", contenente un campionamento del famoso hook \"Mama-say mama-sah ma-ma-coo-sah\". In seguito a ci\u00f2, nel febbraio 2009 sia Michael Jackson che Rihanna vennero citati in giudizio dal gi\u00e0 citato Manu Dibango, il quale sosteneva che entrambe le canzoni fossero plagi del suo brano \"Soul Makossa\": gi\u00e0 in precedenza Jackson aveva ammesso di aver plagiato la frase e aveva deciso di risolvere la questione con Dibango fuori dal tribunale, tuttavia quest'ultimo dichiar\u00f2 che Jackson aveva autorizzato Rihanna a campionare la frase senza consultarsi con lui. Le rispettive etichette discografiche dovettero versare 500.000 dollari di danni.\nWanna Be Startin' Somethin' 2008.\nNel 2008, in occasione del venticinquesimo anniversario dell'album \"Thriller\" usc\u00ec una raccolta commemorativa di Jackson, \"Thriller 25\", che contiene una versione di \"Wanna Be Startin' Somethin\"' realizzata con la collaborazione di Akon. Il brano fu remixato e aggiornato da Akon stesso, che inoltre cant\u00f2 la parte principale del pezzo, mentre Michael Jackson ne interpret\u00f2 solo una strofa e le parti in sottofondo."}
{"id": "2734506", "revid": "767487", "url": "https://it.wikipedia.org/wiki?curid=2734506", "title": "Giuseppe Beghelli", "text": "Biografia.\nNato a Briga Marittima in alta val Roia nell'allora Contea di Nizza sabauda, giornalista di tendenze repubblicane, studi\u00f2 dapprima nel seminario di Nizza e successivamente nel Collegio convitto civico. Nel 1866 si arruol\u00f2 come volontario garibaldino nel Corpo Volontari Italiani di Giuseppe Garibaldi e combatt\u00e9 in Trentino nella terza guerra d'indipendenza.\nNel 1870, in occasione della guerra franco-prussiana, and\u00f2 come volontario in Francia al seguito di Garibaldi, partecipando alla campagna dei Vosgi e allo stesso tempo facendo cronaca per la \"Gazzetta di Torino\".\nDopo gli eventi della Comune di Parigi, Beghelli si avvicin\u00f2 all'Associazione Internazionale dei Lavoratori e fu il delegato della Federazione operaia torinese al congresso delle societ\u00e0 operaie italiane tenutosi a Roma nel novembre 1871. Con la conseguente rottura tra l'ala mazziniana e quella internazionalista, Beghelli pass\u00f2 definitivamente al repubblicanesimo.\nDivenuto proprietario del giornale \"Il Ficcanaso\", nel 1873 fond\u00f2 a Torino un quotidiano dal titolo \"L'Italia del popolo\".\nMor\u00ec a Torino a solo 29 anni e 7 mesi il 17 febbraio 1877, in Via Lagrange 39."}
{"id": "2734507", "revid": "287204", "url": "https://it.wikipedia.org/wiki?curid=2734507", "title": "Fussballclub Tuggen", "text": "Il Fussballclub Tuggen \u00e8 una societ\u00e0 calcistica svizzera, con sede a Tuggen, nel Canton Svitto.\nFondata nel 1966, vanta una presenza in Lega Nazionale B, nella stagione 1994-1995. Milita nella 1\u00aa Lega, la quarta serie del campionato svizzero di calcio.\nOrganico.\nRosa 2015-2016.\n\"Aggiornata al 20 giugno 2016\"."}
{"id": "2734508", "revid": "752237", "url": "https://it.wikipedia.org/wiki?curid=2734508", "title": "Il giardino dorato", "text": "Il giardino dorato \u00e8 il terzo romanzo di Harry Bernstein.\nTrama.\n\u00c8 la storia del lungo legame d'amore tra l'autore e sua moglie Ruby e il racconto degli anni della solitudine e della vecchiaia, quella vera, dopo la morte di lei. \nEdizioni.\n\u00c8 uscito in Italia nel novembre 2009 ed \u00e8 edito da Piemme."}
{"id": "2734511", "revid": "132266", "url": "https://it.wikipedia.org/wiki?curid=2734511", "title": "Istv\u00e1n Buri\u00e1n", "text": ""}
{"id": "2734517", "revid": "767487", "url": "https://it.wikipedia.org/wiki?curid=2734517", "title": "Un po' per caso, un po' per desiderio", "text": "Un po' per caso, un po' per desiderio (\"Fauteuils d'orchestre\") \u00e8 un film del 2006 diretto da Dani\u00e8le Thompson.\nThompson, sceneggiatrice di grande successo, ha diretto in questo film anche suo figlio Christopher, che con lei \u00e8 l'autore della sceneggiatura.\nNominato a cinque Premi C\u00e9sar 2007, ha vinto quello per la migliore attrice non protagonista con Val\u00e9rie Lemercier.\n\u00c8 stato scelto per rappresentare la Francia ai Premi Oscar 2007 come miglior film straniero, venendo selezionato nella prima \"shortlist\", ma non nella cinquina di candidati.\nTrama.\nDietro il consiglio della nonna che l'ha cresciuta nella cittadina di M\u00e2con, Jessica sbarca a Parigi pronta a cogliere quelle opportunit\u00e0 che in provincia \u00e8 difficile trovare.\nSenza esperienze specifiche, si propone con coraggio e disinvoltura in diversi bar e bistrot finch\u00e9, al Caf\u00e9 des Th\u00e9\u00e2tres, il burbero Marcel, la prende in prova in vista di un'imminente \"serata di fuoco\" nella quale, contemporaneamente, ci saranno un'asta, un concerto e una prima di una commedia teatrale.\nLa portinaia del Th\u00e9\u00e2tre des Champs-\u00c9lys\u00e9es, Claudie, a pochi giorni dalla pensione, la ospita per la notte, introducendola \"dalla porta di servizio\" al grande mondo dello spettacolo.\nJessica conosce cos\u00ec Catherine, star di una soap opera televisiva, ma che ai soldi della TV preferirebbe la fama del grande cinema. E intanto alle prove teatrali \u00e8 un continuo litigio con il regista suo ex marito.\nAltro incontro eccezionale di Jessica \u00e8 quello con il grandissimo pianista Jean-Fran\u00e7ois Lefort. Questi si \u00e8 stancato del rituale dei concerti e del pubblico che li popola. Vorrebbe lasciare tutto e suonare nelle scuole, negli ospedali, dove si sentirebbe pi\u00f9 libero e realizzato. La moglie fatica a seguirlo in questa sua \"fuga\" e lui che l'ama teme di perderla.\nPoi c'\u00e8 Jacques, un ricco anziano, vedovo e malato (ma questa cosa non la riveler\u00e0 a nessuno) e dopo essersi concesso una fidanzata giovane e bellissima, ora ha organizzato un'asta nella quale vender\u00e0 la sua favolosa collezione di opere d'arte raccolte durante tutta una vita. Il figlio Fr\u00e9d\u00e9ric, da sempre in conflitto, prova rancore per il padre e non per la vendita della collezione, verso la quale non ha mai avuto simpatia.\nJessica, inizialmente senza volerlo, entra in confidenza con Fr\u00e9d\u00e9ric, e senza giudicarne alcuni strani comportamenti d\u00e0 inizio ad un rapporto fatto di estrema franchezza nel quale \u00e8 lei, giovane e inesperta ma entusiasta della vita a restituire energia e vitalit\u00e0 ad un uomo stanco e disilluso.\nDopo un riavvicinamento con il padre, questi, nell'asta far\u00e0 appena in tempo a ritirare l'unico pezzo che interessava al figlio, dimostrandogli cos\u00ec un'attenzione forse mai esplicitata prima.\nCos\u00ec mentre l'estrosa Catherine convince un grande regista hollywoodiano a prenderla nel suo prossimo film, e Jean-Fran\u00e7ois d\u00e0 l'addio alla carriera di \"concertista paludato\" senza perdere la sua Valentine, Jessica corona con Fr\u00e9d\u00e9ric il suo desiderio d'amore.\nProduzione.\nIl pianista Fran\u00e7ois-Ren\u00e9 Duch\u00e2ble \u00e8 stato il consulente tecnico per la musica classica e l'interprete delle parti per pianoforte presenti nel film. Da notare che la storia di questo grande concertista ha spiccate analogie con quelle del personaggio descritto nel film. Duch\u00e2ble, infatti, al massimo del successo, disse basta al mondo dei concerti ritirandosi non senza clamore e polemiche."}
{"id": "2734518", "revid": "107098", "url": "https://it.wikipedia.org/wiki?curid=2734518", "title": "US Cr\u00e9teil-Lusitanos", "text": ""}
{"id": "2734520", "revid": "1226", "url": "https://it.wikipedia.org/wiki?curid=2734520", "title": "Il sogno infinito", "text": "Il sogno infinito (\"The Dream\") \u00e8 un romanzo autobiografico del 2008 di Harry Bernstein, il secondo pubblicato dall'autore. \nTrama.\nNarra la storia dell'arrivo negli Stati Uniti della famiglia Bernstein, delle difficolt\u00e0 economiche negli anni della grande depressione e del divenire adulto dell'autore. "}
{"id": "2734531", "revid": "1573940", "url": "https://it.wikipedia.org/wiki?curid=2734531", "title": "Camponotus", "text": "Camponotus \u00e8 un genere di formiche appartenente alla sottofamiglia Formicinae.\nDescrizione.\nIl genere comprende formiche di notevoli dimensioni, che si caratterizzano per:\nBiologia.\nSono generalmente dette \"formiche carpentiere\" per l'abitudine di gran parte delle specie di nidificare all'interno di gallerie scavate nei tronchi d'albero o nel legno morto, ma esistono specie, come p.es. \"C. sericeus\" che costruiscono i loro nidi nel terreno, altre come \"C. mirabilis\", che colonizzano le cavit\u00e0 dei fusti dei bamb\u00f9, o altre come \"C. senex\" che costruiscono nidi setosi tra le fronde degli alberi.\nDistribuzione e habitat.\nIl genere ha una distribuzione cosmopolita essendo diffuso in tutti i continenti tranne l'Antartide.\nTassonomia.\nComprende oltre 1000 specie, suddivise in vari sottogeneri.\nIn Italia sono presenti le seguenti specie:"}
{"id": "2734536", "revid": "767487", "url": "https://it.wikipedia.org/wiki?curid=2734536", "title": "Janaul", "text": "Janaul (in baschiro \"Janauyl\") \u00e8 una citt\u00e0 della Russia europea orientale (Repubblica Autonoma della Baschiria).\nSorge sul fiume \"Janaul'ka\", 230\u00a0km a nord della capitale Ufa, presso il confine settentrionale della repubblica.\nSul sito dell'odierna citt\u00e0 \u00e8 attestato un insediamento fin dalla prima met\u00e0 del XVIII secolo; nel 1912-16, durante la costruzione della ferrovia Kazan'-Ekaterinburg, vi venne eretta la stazione di \"Janaul\". Janaul ottenne nel 1938 lo \"status\" di \"insediamento operaio\" (\"rabo\u010dij pos\u00eblok\"), mentre nel 1991 ottenne lo \"status\" di citt\u00e0.\nLa citt\u00e0 \u00e8 il capoluogo amministrativo del \"rajon\" Janaul'skij."}
{"id": "2734538", "revid": "228587", "url": "https://it.wikipedia.org/wiki?curid=2734538", "title": "No\u00ebl Coypel", "text": "Biografia.\nFiglio di un artista di scarso successo, fu allievo del pittore No\u00ebl Quillerier. Si qualific\u00f2 grazie al lavoro offertogli da Charles Errard per alcune pitture al Louvre e ottenne la sua fama con successivi incarichi al servizio del re. Membro dell'\"Acad\u00e9mie royale de peinture et de sculpture\" dal 1663 e professore dal 1664, diresse l'Accademia di Francia a Roma dal 1673 al 1675.\nCoypel prese parte alle operazioni di decorazione del Castello di Versailles sotto la direzione di Charles Le Brun, del parlamento di Rennes, del Palazzo delle Tuileries e dell'H\u00f4tel des Invalides (1700-1707).\nAnche i suoi due figli Antoine e No\u00ebl Nicolas, cos\u00ec come il nipote Charles Antoine furono pittori."}
{"id": "2734545", "revid": "80339", "url": "https://it.wikipedia.org/wiki?curid=2734545", "title": "Yanaul", "text": ""}
{"id": "2734572", "revid": "119982855", "url": "https://it.wikipedia.org/wiki?curid=2734572", "title": "Crocifissione (Mantegna)", "text": "La Crocifissione \u00e8 un dipinto, tempera su tavola (67x93 cm), di Andrea Mantegna, datato 1457-1459 e conservato nel Mus\u00e9e du Louvre di Parigi. Il pannello faceva originariamente parte della predella della \"Pala di San Zeno\", con la \"Resurrezione\" e l'\"Orazione nell'orto\" nel Mus\u00e9e des Beaux-Arts di Tours.\nStoria.\nLa pala venne commissionata prima del 1457, realizzata a Padova nella bottega e dell'artista e inviata a Verona nel 1459. \nNel 1797, durante le spoliazioni napoleoniche, l'intera pala venne requisita e inviata a Parigi nel Museo Napoleone, futuro Louvre. Dopo la caduta di Napoleone e la Restaurazione (1815), si riusc\u00ec a recuperare i tre pannelli principali e la cornice, ma non questa e le altre due opere della predella, che rimasero in Francia dove si trovano tuttora, mai restituite. Ad oggi in San Zeno al posto delle opere originali mancanti sono poste delle copie moderne.\nDescrizione e stile.\nLa \"Crocifissione\" \u00e8 divisibile in due registri: uno inferiore, dove si trovano i soldati, il gruppo delle pie donne, san Giovanni e altri spettatori, e uno superiore, dove si trovano i tre crocifissi sullo sfondo del cielo terso, che si schiarisce verso l'orizzonte. Alla fiera sopportazione del dolore di Cristo fanno da contraltare le espressive pose contorte dei due ladroni.\nLa scena mostra la comprensione delle opere di Donatello, con la profonda penetrazione psicologica dei personaggi (si pensi allo straziante dolore di Maria) e con l'effetto di rappresentazione casuale della vita sotto i nostri occhi, con la presenza di comparse come i due personaggi dimezzati in primo piano, che sembrano colti di sorpresa nel loro passaggio casuale. La profonda partecipazione dei personaggi ricorda anche le opere di Rogier van der Weyden, che Mantegna aveva probabilmente visto a Ferrara.\nNumerosi sono i dettagli di grande valore, dalla citt\u00e0 sullo sfondo, rappresentazione ideale di Gerusalemme, alle guardie che si giocano a dadi la veste di Cristo, su un tabellone colorato di forma circolare. I teschi, che si vedono di lato e sotto la croce di Cristo, ricordano l'inevitabilit\u00e0 della morte."}
{"id": "2734573", "revid": "1573940", "url": "https://it.wikipedia.org/wiki?curid=2734573", "title": "Sport-Club Zofingen", "text": "Lo Sport-Club Zofingen \u00e8 una societ\u00e0 calcistica svizzera, con sede a Zofingen, nel Canton Argovia.\nFondata nel 1899, attualmente milita nella Seconda Lega interregionale, campionato di quinta divisione."}
{"id": "2734581", "revid": "169529", "url": "https://it.wikipedia.org/wiki?curid=2734581", "title": "Jean Jouvenet", "text": "Biografia.\nNacque da una famiglia di artisti e il suo primo maestro fu il padre Laurent Jouvenet. Arrivato a Parigi attir\u00f2 l'attenzione di Charles Le Brun, che gli affid\u00f2 dei lavori al Castello di Versailles e lo introdusse nel 1675 allAcad\u00e9mie royale de peinture et de sculpture\", divenendo professore nel 1681 e rettore nel 1707. \nLavor\u00f2 anche sotto Charles de La Fosse all'H\u00f4tel des Invalides e al Grand Trianon e fu lo zio del pittore Jean Restout.\nGran parte della sua ampia opera \u00e8 conservata al Museo del Louvre."}
{"id": "2734589", "revid": "767487", "url": "https://it.wikipedia.org/wiki?curid=2734589", "title": "Do Not Disturb - Non disturbare", "text": "Do Not Disturb - Non disturbare (\"Do Not Disturb\") \u00e8 un film thriller, prodotto nei Paesi Bassi nel 1999, diretto da Dick Maas e con protagonisti William Hurt e Jennifer Tilly.\nTrama.\nWalter Richmond lavora per l'industria farmaceutica. Insieme alla moglie Cathryn e alla figlia di dieci anni Melissa, una bambina muta ma capace di udire, si reca una settimana ad Amsterdam per affari e per svago. La famiglia ha prenotato una stanza all'Hotel Europa, assediato dai fan del cantante Billy Boy Manson, ospite del lussuoso albergo.\nDopo essere andata alla toilette, Melissa si perde e va in cerca dell'amico di famiglia che la stava aspettando. Improvvisamente, diventa involontaria testimone di un omicidio perpetrato dall'imprenditore Hartman e dal sicario Bruno Decker ai danni dell'avvocato Van Der Molen. I due si accorgono della presenza di Melissa: Hartman incarica il complice di inseguirla mentre si libera del cadavere. In seguito ad una rocambolesca fuga, la piccola capita nella barca di un senzatetto tossicodipendente che l'aiuta a scappare, finch\u00e9 Melissa, raggiunta da Decker, riesce nuovamente a sfuggirgli salendo su un'auto della polizia e finendo contro un locale all'impazzata.\nAl commissariato, Walter e Cathryn possono riabbracciare la bambina, che racconta, attraverso la lingua dei segni, ci\u00f2 che ha visto. Intanto, Richmond incontra nel bar dell'albergo un imprenditore per concludere un affare riguardante un farmaco. Questi non \u00e8 altri che Hartman, il quale scopre cos\u00ec che la ragazzina alloggia nell'hotel. Ordina quindi al sicario di sbarazzarsi di lei, ma una nuova serie di avventure e di scaltri stratagemmi di Melissa strappano la piccola al suo inseguitore, mentre Decker trova la morte.\nRimasta ferita, Melissa \u00e8 condotta in ospedale, dove Walter viene a conoscenza delle vere intenzioni di Hartman, che lo voleva truffare, e la sua implicazione nell'omicidio. L'avvocato di Hartman aveva infatti scoperto l'irregolarit\u00e0, e non si era mostrato disposto ad accettarla. I poliziotti decidono allora di tendere una trappola al criminale. L'imprenditore riesce tuttavia a impadronirsi dell'ambulanza su cui era stata caricata la bambina per essere trasportata in un altro ospedale in modo da depistarlo, ma al termine di un inseguimento rimane ucciso. \u00c8 il lieto fine.\nDistribuzione.\nDi seguito la tabella della distribuzione nei vari paesi di \"Do Not Disturb - Non disturbare\":"}
{"id": "2734607", "revid": "124123", "url": "https://it.wikipedia.org/wiki?curid=2734607", "title": "Claude Vignon", "text": "Si form\u00f2 a Roma dove viaggi\u00f2 a partire dal 1610 frequentando altri pittori francesi come Simon Vouet e Valentin de Boulogne, oltre a seguaci del Caravaggio."}
{"id": "2734620", "revid": "101175", "url": "https://it.wikipedia.org/wiki?curid=2734620", "title": "Yamaha R7", "text": ""}
{"id": "2734622", "revid": "767487", "url": "https://it.wikipedia.org/wiki?curid=2734622", "title": "Terrore dallo spazio profondo", "text": "Terrore dallo spazio profondo (\"Invasion of the Body Snatchers\") \u00e8 un film del 1978 diretto da Philip Kaufman, remake del classico del 1956 \"L'invasione degli ultracorpi\", tratto dall'omonimo romanzo del 1954 dello scrittore Jack Finney.\nTrama.\nNelle immensit\u00e0 dello spazio profondo una razza di creature gelatinose abbandona il proprio pianeta morente e attraverso il vento solare raggiunge la Terra atterrando a San Francisco. La maggior parte degli alieni cade su delle piante, assumendo cos\u00ec la forma di piccoli baccelli con dei fiori rosa. Elizabeth Driscoll, una dipendente presso il dipartimento sanitario di San Francisco, \u00e8 una delle numerose persone che portano i fiori alieni in casa.\nIl mattino seguente Geoffrey Howell, il partner di Elizabeth, inizia inspiegabilmente a comportarsi in modo molto riservato. L'ispettore sanitario Matthew Bennell le consiglia di farsi visitare dallo psichiatra David Kibner, che sta tenendo una presentazione di un suo nuovo libro. Mentre Elizabeth e Matthew si recano in macchina alla presentazione, un uomo isterico li ferma saltando sul parabrezza. L'uomo poi \u00e8 costretto a scappare per sfuggire da un gruppo di persone urlanti che lo stanno inseguendo. Quando Matthew e Elizabeth proseguono per cercare di capire che stia succedendo, l'uomo isterico viene investito e lo vedono disteso a terra senza vita, circondato da una folla inespressiva.\nGiunta alla libreria, Elizabeth chiede aiuto a Kibner riguardo Geoffrey, ma egli esprime il giudizio che lei stia solo credendo che Geoffrey si comporti diversamente come scusa per interrompere la loro relazione. Nel frattempo Jack Bellicec, uno scrittore aspirante e amico di Matthew, lo richiama quando nelle piscine di fango che possiedono lui e sua moglie Nancy viene trovato un misterioso corpo deforme che per certi versi gli somiglia. Matthew si reca da Elizabeth per metterla in guardia, ma quando arriva a casa sua scopre una creatura quasi identica a lei nella camera da letto. Matthew riesce a mettere in salvo Elizabeth, mentre la copia sparisce prima dell'arrivo della polizia. Anche la copia di Jack \u00e8 scomparsa.\nMatthew si rende conto che ci\u00f2 che sta avvenendo \u00e8 di origine extraterrestre. Matthew contatta diverse agenzie statali e federali, ma tutti gli dicono di non preoccuparsi. In seguito tutte le persone che si sono rivolte a lui dicendo che i loro cari si comportano in modo strano si tramutano pure loro in copie aliene. Di notte, Matthew e i suoi amici vengono quasi clonati dai baccelli alieni mentre dormono. Matthew chiama la polizia e Washington, ma non riceve aiuto e si accorge con orrore che i riceventi gli rispondono chiamandolo per nome. Matthew distrugge i baccelli umanoidi con un'ascia prima di fuggire con gli altri. Gli \"ultracorpi\", gli alieni che hanno preso le sembianze di persone uccidendo l'originale nel sonno, si mettono all'inseguimento del gruppo di Matthew. I protagonisti apprendono che gli ultracorpi emettono un urlo stridulo quando scoprono un essere umano nel loro branco.\nJack e Nancy creano un diversivo per permettere a Matthew ed Elizabeth di scappare, ma \u00e8 inutile: gli ultracorpi vagano ormai per tutta San Francisco e sono alla loro ricerca. Al dipartimento sanitario Matthew ed Elizabeth vengono confrontati da un gruppo di ultracorpi, tra questi Jack e Kibner, il quale era sempre stato una copia. I due monologano che la loro specie sta invadendo la Terra per sopravvivere e allo stesso tempo liberare la razza umana dalle emozioni, rendendo gli umani una nuova forma di vita. Gli ultracorpi tentano di addormentare la coppia iniettando loro del sedativo ma, avendo gi\u00e0 preso una forte dose di metanfetamina, Matthew ed Elizabeth restano svegli e riescono a scappare dopo avere ucciso l'ultracopo di Jack e rinchiuso quello di Kibner in una cella frigorifera.\nSulla scalinata del palazzo i due incontrano la vera Nancy, la quale dice loro che Jack \u00e8 stato ucciso dagli ultracorpi mentre lei si \u00e8 salvata fingendosi una di loro. I due seguono l'esempio di Nancy ma purtroppo vengono scoperti dagli alieni quando Elizabeth urla alla vista di un cane mutante con la testa umana. Riescono tuttavia a sfuggire separandosi da Nancy e in seguito scoprono un'enorme fabbrica presso il pontile dove gli ultracorpi stanno producendo centinaia di baccelli. Dopo avere dichiarato i suoi sentimenti a Elizabeth, Matthew ode \"Grazia Meravigliosa\" ed esce per capire da dove provenga scoprendo che si tratta di una nave cargo con la quale possono fuggire. Capisce per\u00f2 che contiene centinaia di baccelli.\nMatthew rientra nel nascondiglio e vede che Elizabeth si \u00e8 addormentata e, quando prova a svegliarla, lei si secca e collassa tra le sue braccia. Gli compare da dietro l'ultracorpo di Elizabeth che gli dice di lasciarsi assimilare assicurandogli che \u00e8 indolore. Senza pi\u00f9 compagni, Matthew compie un gesto disperato incendiando la fabbrica di baccelli uccidendo cos\u00ec gli ultracorpi non ancora sviluppati, per poi nascondersi sotto il pontile, dove sente gli ultracorpi che lo stanno cercando dicendosi che non potr\u00e0 restare sempre sveglio. Il mattino seguente Matthew osserva impotente decine di bambini che vengono guidati dagli ultracorpi in un teatro per essere imbozzolati e clonati. Quando si reca in ufficio scorge l'ultracorpo di Elizabeth che non gli presta attenzione.\nNel finale, mentre Matthew cammina nella piazza deserta davanti al municipio, va incontro a Nancy, riuscita a sfuggire alla clonazione, che lo chiama per nome. Per tutta risposta Matthew le punta l'indice addosso mentre spalanca la bocca emmettendo un urlo stridulo; Nancy comprende che Matthew \u00e8 diventato un ultracorpo e grida disperata.\nApparizioni.\nIn due camei non accreditati, Robert Duvall appare nei primi minuti del film come un prete che gioca su un'altalena e Don Siegel, regista de \"L'invasione degli ultracorpi\" del 1956, interpreta il guidatore di un taxi che d\u00e0 un passaggio a Matthew ed Elizabeth per l'aeroporto, costringendoli poi a scappare quando si rivela essere un ultracorpo che cerca di condurli in una trappola. Kevin McCarthy, protagonista del film originale, ripropone la scena finale dell'originale in cui per strada, fermando le auto in transito, urla: \u201c\"Aiuto! Arrivano! Arrivano! Arrivano! Ascoltatemi! Arrivano! Arrivano! Aiutatemi! Ascoltatemi! [...] Poi toccher\u00e0 a voi! Vi prego! Anche voi siete in pericolo! Vi prego, ascoltatemi! \u00c8 una cosa terribile! Vi prego! Toccher\u00e0 anche a voi! Sono gi\u00e0 qui! Aiuto! Aiuto! Anche a voi! Arrivano! Arrivano!\"\u201d."}
{"id": "2734631", "revid": "1957079", "url": "https://it.wikipedia.org/wiki?curid=2734631", "title": "Charles de La Fosse", "text": "Allievo di Charles Le Brun, e suo collaboratore nelle opere di decorazione portate avanti sotto Luigi XIV, part\u00ec nel 1662 per passare due anni a Roma e tre a Venezia, dove sub\u00ec l'influenza dell'opera del Veronese."}
{"id": "2734633", "revid": "228587", "url": "https://it.wikipedia.org/wiki?curid=2734633", "title": "Do Not Disturb", "text": ""}
{"id": "2734634", "revid": "1573940", "url": "https://it.wikipedia.org/wiki?curid=2734634", "title": "Fussballclub Zug 94", "text": "Il Fussballclub Zug 94 \u00e8 una societ\u00e0 calcistica svizzera, con sede a Zugo, capitale del cantone omonimo.\nL'attuale societ\u00e0 \u00e8 stata fondata nel 1994 dalla fusione tra le due squadre cittadine, il \"Fu\u00dfballclub Zug\" e lo \"Sportclub Zug\". Milita in 1\u00aa Lega.\nStoria.\nSportclub Zug.\nLo Sportclub Zug viene fondato nel 1915, ed \u00e8 delle due componenti la nuova realt\u00e0, la societ\u00e0 con il migliore palmar\u00e8s. Vanta una promozione nella Nationalliga A, nella stagione 1983-1984, sotto la guida del tecnico Ottmar Hitzfeld. Nella stagione 1984-1985 la societ\u00e0 disputa il campionato di massima serie svizzera classificandosi al 15\u00ba posto, davanti al solo Winterthur. Ha giocato oltre 20 stagioni di seconda divisione.\nFu\u00dfballclub Zug.\nIl Fu\u00dfballclub Zug viene fondato nel 1923 e vanta un palmares meno ricco rispetto ai concittadini. Pu\u00f2 comunque vantare 2 presenze nella Lega Nazionale B, la seconda serie per molti anni, nelle stagioni 1985-1986 e 1989-1990. In entrambi i casi ha avuto modo di disputare il derby cittadino contro lo Sportclub."}
{"id": "2734640", "revid": "767487", "url": "https://it.wikipedia.org/wiki?curid=2734640", "title": "Bangkok Dangerous", "text": "Bangkok Dangerous ( \u0e40\u0e1e\u0e0a\u0e23\u0e06\u0e32\u0e15\u0e40\u0e07\u0e35\u0e22\u0e1a \u0e2d\u0e31\u0e19\u0e15\u0e23\u0e32\u0e22) \u00e8 un film del 1999, scritto e diretto dai fratelli gemelli Oxide Pang Chun e Danny Pang. \u00c8 l'opera prima dei fratelli Pang e racconta le gesta di un sicario sordomuto a Bangkok.\nTrama.\nKong \u00e8 un killer professionista sordo e muto. Malgrado non possa udire i colpi della propria pistola, negli anni ha sviluppato una certa dimestichezza con le armi da fuoco. Ha perso l'udito da bambino e per questo \u00e8 stato oggetto delle prese in giro degli altri bambini, che lo hanno fatto crescere come un giovane rabbioso.\nSi mette in luce per la sua abilit\u00e0 con le armi e un potente boss mafioso lo prende sotto la propria ala protettrice. Lavora quindi come killer su commissione per conto del boss nella zona di Bangkok. Kong ha per unici amici Joe, a sua volta killer professionista, e Aom, una ragazza che ha il compito di fare da tramite tra i due assassini e il boss. Quando incontra la bella farmacista Fon, con la quale instaura un legame profondo, Kong capisce che nella vita pu\u00f2 esserci qualcosa di pi\u00f9 significativo. Ma quando l'amica Aom viene rapita e violentata, ricomincia a fare uso della violenza in una sanguinosa spirale di omicidi dalle conseguenze tragiche.\nRemake.\nNel 2008, i fratelli Pang hanno realizzato il remake \"Bangkok Dangerous - Il codice dell'assassino\" con protagonista Nicolas Cage."}
{"id": "2734643", "revid": "439868", "url": "https://it.wikipedia.org/wiki?curid=2734643", "title": "Lucrezia Tornabuoni de' Medici", "text": ""}
{"id": "2734645", "revid": "36426", "url": "https://it.wikipedia.org/wiki?curid=2734645", "title": "Bartholomeus Van der Helst", "text": ""}
{"id": "2734647", "revid": "1632387", "url": "https://it.wikipedia.org/wiki?curid=2734647", "title": "Primordial", "text": "I Primordial sono un gruppo musicale folk, celtic e black metal irlandese formatosi a Skerries, nella Contea di Fingal, nel 1987.\nLa loro musica prende ispirazioni da band storiche quali Bathory, Celtic Frost, Candlemass, Iron Maiden, Black Sabbath e Thin Lizzy.\nStoria del gruppo.\nFormatosi nel 1987 in Irlanda, su iniziativa di P\u00f3l MacAmhlaigh e Ciar\u00e1n MacUiliam, il gruppo si propose come cover band thrash metal, ma non manc\u00f2 di realizzare anche del materiale proprio. Dopo vari avvicendamenti, nel 1991, la formazione, allora conosciuta come Mortus, trov\u00f2 in Naihmass Nemtheanga, pseudonimo di Alan Averill, il cantante pi\u00f9 adatto. Nel 1993, avendo cambiato il nome in quello attuale, il gruppo incise il primo demo, \"Dark Romanticism... Sorrow's Bitter Harvest...\", che venne distribuito in pi\u00f9 di mille copie, proiettando la band tra le principali realt\u00e0 black metal emergenti in quel periodo.\nDue anni dopo la Cacophonous Records pubblic\u00f2 il disco d'esordio dei Primordial, \"Imrama\", registrato durante l'inverno precedente dalla formazione composta da Ci\u00e1ran MacUiliam alla chitarra, P\u00f3l MacAmlaigh al basso, Derek MacAmlaigh alla batteria e dal cantante Nemtheanga. L'album vide la band focalizzarsi su sonorit\u00e0 doomdeath intrise di elementi provenienti dalla musica tradizionale irlandese. A supporto di questa uscita il gruppo effettu\u00f2 una serie di concerti, durante la quale ebbe l'opportunit\u00e0 di esibirsi all'Astoria di Londra, condividendo il palco con Cradle of Filth e Gorgoroth.\nIl secondo album, \"A Journey's End\", fu inciso dal gruppo col nuovo batterista Simon O'Laoghaire e arriv\u00f2 sul mercato nel 1998 tramite la Misanthropy Records. L'anno successivo usc\u00ec l'EP \"The Burning Season\", mentre nel 2001 fu pubblicato il disco \"Spirit the Earth Aflame\", entrambi editi dalla Hammerheart Records, l'etichetta discografica indipendente che diede alle stampe anche il successivo \"Storm Before Calm\". Nel 2003 i Primordial partirono per una tourn\u00e9e europea assieme ad altre band di metal estremo.\nDue anni dopo la Metal Blade Records pubblic\u00f2 \"The Gathering Wilderness\", un album in cui affiorarono maggiormente le inclinazioni celtic metal della band, alla quale, da questo lavoro in poi, si un\u00ec anche un secondo chitarrista, Michael O'Floinn. Nel 2006 i Primordial si esibirono per la prima volta negli Stati Uniti d'America e si cimentarono in un breve tour europeo come band principale. Il 2007 fu l'anno di \"To the Nameless Dead\", disco dalle composizioni variegate, che rappresent\u00f2 al meglio la loro musica.\nNegli anni successivi s'impegnarono in un'attivit\u00e0 live costante che li vide partecipare anche a vari festival musicali, tra cui il Metal Healing in Grecia, lo Sweden Rock Festival, l'Hellfest e il Bang Your Head!!!.\nNel 2010 realizzarono il loro primo DVD, \"All Empires Fall\", seguito da \"Redemption at the Puritan's Hand\", uscito l'anno successivo. L'ottavo disco del gruppo fu \"Where Greater Men Have Fallen\", del 2014, che ricevette varie recensioni positive da parte della critica specializzata. \"Gods to the Godless\", il primo album dal vivo dei Primordial, usc\u00ec nel 2016, a riprova del fatto che il gruppo si mantenne attivo sul fronte live."}
{"id": "2734648", "revid": "767487", "url": "https://it.wikipedia.org/wiki?curid=2734648", "title": "Bangkok Dangerous - Il codice dell'assassino", "text": "Bangkok Dangerous - Il codice dell'assassino \u00e8 un film del 2008 scritto e diretto dai fratelli Pang, \"remake \"dell'omonimo film diretto dai cineasti thailandesi nel 1999.\nIl film \u00e8 uscito in Italia 29 gennaio 2010 su distribuzione Eagle Pictures.\nTrama.\nAl solitario \"killer\" professionista Joe viene assegnato un compito a Bangkok, dovr\u00e0 uccidere quattro persone per conto del boss della mafia thailandese Surat. Joe ingaggia il borseggiatore Kong, per aiutarlo in alcune commissioni e per fargli da tramite con il boss.\nJoe inizia la sua missione, uccidendo i suoi primi tre obiettivi, con l'intenzione finale di uccidere Kong e cancellare ogni traccia della sua permanenza a Bangkok. Ma l'anima solitaria di Joe viene scossa dal fascino della citt\u00e0, ritrovandosi a fare da mentore al giovane Kong e a mettere in discussione la sua vita quando s'innamora della bella Fon.\nIl suo quarto obiettivo sar\u00e0 quello di uccidere il Primo Ministro della Thailandia, ma scosso dalle parole di Kong che definisce il Ministro \"una brava persona\", Joe non riesce a sparare e scoperto dalla scorta \u00e8 costretto alla fuga. Surat, per eliminare ogni traccia del fallito attentato, attira Kong in una trappola e lo rapisce insieme alla sua fidanzata. Joe, scoperto questo, decide di ingaggiare una guerra privata contro Surat e la sua banda, eliminando tutti gli scagnozzi.\nDopo essere riuscito a liberare i due giovani, ormai ferito gravemente, Joe prende Surat come ostaggio e si chiude in una macchina con lui. Assediato dalla polizia appoggia la testa accanto a quella di Surat e con un solo colpo di pistola uccide l'altro e si suicida. Tra la folla di curiosi poco lontano si vede Kong e la ragazza che si allontanano.\nFinale alternativo.\nEsiste un altro finale del film. Il protagonista, invece di uccidersi, scappa fino a trovare rifugio dalla popolazione locale.\nIl film termina con Joe su una barca e il suo amico Kong che lo guarda dalla riva.\nCuriosit\u00e0.\nKong \u00e8 il nome del killer protagonista nel film originale dei fratelli Pang, del 1999, \"Bangkok Dangerous\". Joe \u00e8 il nome di un \"killer\" amico del protagonista."}
{"id": "2734650", "revid": "1870933", "url": "https://it.wikipedia.org/wiki?curid=2734650", "title": "\u00c9toile Football Club Fr\u00e9jus Saint-Rapha\u00ebl", "text": "L'\u00c9toile Football Club Fr\u00e9jus Saint-Rapha\u00ebl \u00e8 un'associazione calcistica francese della citt\u00e0 di Fr\u00e9jus fondata nel 2009. \nAttualmente gioca nel Championnat National e disputa le proprie partite presso lo stadio Pourcin.\nStoria.\nIl club \u00e8 nato il 2 giugno 2009 dalla fusione dell'\u00c9toile Sportive Fr\u00e9jusienne e dello Stade Rapha\u00eblois."}
{"id": "2734655", "revid": "767487", "url": "https://it.wikipedia.org/wiki?curid=2734655", "title": "Isaac Delahaye", "text": "Biografia.\nHa cominciato a studiare musica all'et\u00e0 di 7 anni presso l'accademia locale e ha ricevuto il diploma nel 1999 in chitarra classica e teoria musicale. A sedici anni, nel frattempo, aveva cominciato a suonare la chitarra elettrica e ha proseguito i suoi studi nel College of Music di Rotterdam.\nCarriera.\nDelahaye si \u00e8 unito ufficialmente ai God Dethroned il 29 giugno 2004, in seguito alla richiesta del batterista e amico di lunga data Ari\u00ebn van Weesenbeek. Delahaye ha rimpiazzato il chitarrista Jens Van Der Valk dopo la dipartita di quest'ultimo.\nCon i God Dethroned ha registrato due album:\"The Lair of the White Worm\" e \"The Toxic Touch\"\nIl 16 gennaio 2009 Delahaye ha abbandonato il gruppo per entrare a far parte degli Epica, con i quali ha realizzato nello stesso anno l'album \"Design Your Universe\". Ulteriori album pubblicati con il gruppo sono stati \"Requiem for the Indifferent\", \"The Quantum Enigma\" e \"The Holographic Principle\".\nStile musicale.\nChitarrista tecnicamente molto dotato e talentuoso, Isaac si destreggia abilmente nell'uso del legato, sweep picking, tremolo picking, tapping e pennata alternata, oltre all'uso della whammy bar nella maggior parte dei suoi assoli."}
{"id": "2734660", "revid": "1318658", "url": "https://it.wikipedia.org/wiki?curid=2734660", "title": "Asma bint Marwan", "text": "Asm\u0101\u02be bint Marw\u0101n () era una poetessa della trib\u00f9 medinese dei Ban\u016b \u02bfAd\u012b, moglie di Yaz\u012bd b. Zayd b. \u1e24isn al-Khatm\u012b, da cui ebbe 5 figli.\nLa sua ostilit\u00e0 all'Islam predicato da Maometto si espresse con sarcastiche poesie, ritenute offensive e pericolosamente ostili dai musulmani e dal loro profeta.\nFu assassinata nel 624, poco dopo la battaglia di Badr, dal musulmano \u02bfUmayr b. \u02bfAd\u012b, che le trafisse il petto con la spada dopo averle tolto il bambino che stava allattando dalle braccia. Il fatto che egli avesse condotto a termine la sua azione malgrado fosse cieco e che fosse potuto penetrare indisturbato fin dentro l'abitazione della donna, ha fatto ipotizzare ad alcuni biografi che l'uomo potesse essere stato un precedente marito di Asm\u0101\u02be."}
{"id": "2734666", "revid": "282094", "url": "https://it.wikipedia.org/wiki?curid=2734666", "title": "Giovanni Battista Bottero", "text": ""}
{"id": "2734675", "revid": "124355002", "url": "https://it.wikipedia.org/wiki?curid=2734675", "title": "Gino Gatta", "text": "Biografia.\nFiglio di braccianti agricoli, Gino Gatta si trasfer\u00ec in citt\u00e0 per lavorare come garzone nella bottega di un barbiere, luogo di ritrovo di socialisti e antifascisti. Prese il soprannome \"Zal\u00e9t\" per il suo particolare colorito \"giallo\".\nIl 18 ottobre 1932 (poco prima del decennale della Marcia su Roma) venne arrestato perch\u00e9 sospettato di aver diffuso volantini sovversivi e schedato come \"comunista\" al Casellario Politico Centrale e come tale ammonito e vigilato.\nSeppur amnistiato nel gennaio del 1933, Gatta continu\u00f2 a subire persecuzioni da parte dei fascisti e decise quindi di passare in Francia e da qui, in Spagna, per unirsi alle Brigate Internazionali: durante il tentativo fu tuttavia arrestato dalle autorit\u00e0 francesi e detenuto nel carcere di Nizza per un mese, dal 24 settembre al 27 ottobre 1937 per \"usurpazione di stato civile e dissimulazione di identit\u00e0\". Liberato, decise di rientrare a Ravenna per cercare di riorganizzare le cellule del PCI, tanto da divenire, nel tempo, uno dei pi\u00f9 autorevoli dirigenti del suo partito.\nDopo l'8 settembre 1943 fu di grande rilievo il suo ruolo nella Resistenza romagnola: l'11 settembre 1943, prese parte alla riunione fondativa della Resistenza romagnola, tenutasi all'Hotel Mare-Pineta di Milano Marittima e a cui parteciparono, oltre a lui, Arrigo Boldrini, Ennio Cervellati, Giuseppe D'Alema, Riccardo Fedel, Giovanni Fusconi, Mario Gordini, Rodolfo Salvagiani, Agide Samaritani, Vincenzo Giardini e Zoffoli; fu comandante provinciale delle S.A.P. ravennati, Commissario politico della \"28\u00aa Brigata Garibaldi\", comandata dapprima da Alberto Bardi e poi da Arrigo Boldrini, e fu una delle figure chiave della \u00abBattaglia delle Valli\u00bb\nIl 6 aprile 1946, alle prime elezioni amministrative, Gino Gatta fu eletto Sindaco di Ravenna, a capo di una lista unica frutto dell'alleanza tra PCI, Partito Socialista Italiano e Partito d'Azione. Si dimise nel 1950 per rimanere in politica, quale vicepresidente della Provincia di Ravenna, ancora fino al 1956, anno nel quale si ritir\u00f2 a vita privata (probabilmente per via dell'insurrezione ungherese), mantenendosi in un fiero isolamento nella Pineta di Classe sino alla fine dei suoi giorni.\nOnorificenze.\n Medaglia d'argento al valor militare"}
{"id": "2734676", "revid": "486946", "url": "https://it.wikipedia.org/wiki?curid=2734676", "title": "Osservatorio astronomico di Suno", "text": ""}
{"id": "2734680", "revid": "197586", "url": "https://it.wikipedia.org/wiki?curid=2734680", "title": "Zalet", "text": ""}
{"id": "2734681", "revid": "709565", "url": "https://it.wikipedia.org/wiki?curid=2734681", "title": "Barracuda (Marvel Comics)", "text": "Barracuda \u00e8 un personaggio dei fumetti, creato da Garth Ennis (testi) e Goran Parlov (disegni), pubblicato dalla Marvel Comics. La sua prima apparizione avviene in \"The Punisher\" vol. 6 n. 31.\nStoria del personaggio.\nBarracuda \u00e8 un mercenario gangster che possiede eccezionali forza, resistenza, abilit\u00e0 di combattimento e intelligenza tattica. Nato e cresciuto a Boca Raton, in Florida, il maggiore di due fratelli e una sorella, fugg\u00ec di casa quando il padre, alcolizzato, gli bruci\u00f2 la mano su una griglia. Venne reclutato nell'esercito degli Stati Uniti tra i berretti verdi e prese parte a numerose missioni all'estero, tra cui il Sud America e l'Africa dove, come lui stesso afferma, comp\u00ec atti di cannibalismo. Dopo aver lasciato il servizio, divenne un feroce gangster e mercenario.\nUn giorno venne contattato dal manager Harry Ebbing per uccidere il Punitore, e dopo dei feroci scontri (in cui perse le dita della mano destra e un occhio) venne apparentemente ucciso dopo un colpo di fucile alla testa e lasciato in mare tra gli squali.\nSalvatosi per miracolo, si riprese e per guadagnare dei soldi cerc\u00f2 di organizzare un colpo di Stato in America Latina contro Leopoldo Luna, cercando contemporaneamente di sostituire al boss mafioso Chris Angelone suo figlio emofiliaco Oswald, ma fall\u00ec. Tornato negli Stati Uniti, rap\u00ec la figlia segreta del Punitore per vendicarsi di lui, ma dopo una serie di scontri sanguinosi venne definitivamente ucciso in una scuola dove Frank, con un'ascia antincendio, gli taglia le mani e gli spara in testa.\nAltre versioni.\nMarvel Noir.\nBarracuda appare nella serie \"The Punisher Noir\".\nAltri media.\nVideogiochi.\nBarracuda \u00e8 un personaggio giocabile in \"\" su PlayStation Network."}
{"id": "2734684", "revid": "486946", "url": "https://it.wikipedia.org/wiki?curid=2734684", "title": "Mercati emergenti", "text": ""}
{"id": "2734687", "revid": "247222", "url": "https://it.wikipedia.org/wiki?curid=2734687", "title": "Stefano Garzon", "text": " Ha insegnato educazione fisica alle Scuole Carlo Perucci di Marzana e successivamente \u00e8 diventato preside dell'istituto Provolo.\nCarriera.\nEsordisce in Serie A nella stagione 2006-2007 con la maglia del Chievo, entrando all'82' di -Chievo (3-0) del 12 novembre 2006.\nIn precedenza aveva disputato due stagioni in Serie B con e .\nDal 2007 al 2011 milita nell'Hellas Verona, nell'ultimo anno in Veneto conquista la promozione attraverso i play-off in Serie B. Al termine della stagione rimane svincolato.\nIl 21 luglio 2011 viene acquistato dal .\nIl 25 agosto 2012 passa all'ASD Cerea, squadra militante in Serie D dove conclude la carriera da calciatore.\nNel 2018 diventa vice-allenatore dell'Ambrosiana, formazione veronese neopromossa nella massima serie dilettantistica."}
{"id": "2734696", "revid": "363629", "url": "https://it.wikipedia.org/wiki?curid=2734696", "title": "Duyfken", "text": "La Duyfken (scritta anche \"Duifken\" o \"Duijfken\") (\"piccola colomba\" in italiano, \"duifje\" nell'olandese moderno) \u00e8 stata una piccola nave olandese costruita nei Paesi Bassi.\nEra un brigantino a palo veloce, dotato di armamenti leggeri, concepito probabilmente per navigare acque poco profonde, trasportare piccoli carichi di valori, recapitare messaggi, spedire provviste o fare incursioni. La stazza della Duyfken viene stimata in 50-60 tonnellate.\nNel 1606, durante un viaggio esplorativo iniziato da Bantam (Banten), Giava, alla ricerca di nuovi sbocchi commerciali, sotto il comando di Willem Janszoon, la Duyfken approd\u00f2 sul suolo australiano: Janszoon \u00e8 quindi accreditato come il primo europeo a scoprire l'Australia.\nReplica della Duyfken.\nUna replica della Duyfken in scala 1 a 1 \u00e8 stata costruita dalla \"Duyfken 1606 Replica Foundation\" in collaborazione con il Museo Marittimo dell'Australia Occidentale e varata il 24 gennaio 1999 in Fremantle, nell'Australia Occidentale. La nave ha fatto tappa a Sydney, Queensland, Indonesia, Sri Lanka, Mauritius, Sudafrica e infine a Texel nei Paesi Bassi: durante la sua permanenza in Olanda, il pavimento della stiva \u00e8 stato sostituito con antiche mattonelle olandesi.\nNel 2005, per un certo periodo, la \"Duyfken\" \u00e8 stata ormeggiata presso la fabbrica di birra \"Old Swan Brewery\" sullo Swan River in Perth (Australia Occidentale), dove era possibile visitarla.\nLa \"Duyfken\" \u00e8 attualmente ormeggiata nella marina di Cairns Marlin."}
{"id": "2734699", "revid": "38120", "url": "https://it.wikipedia.org/wiki?curid=2734699", "title": "Scream if You Wanna Go Faster", "text": ""}
{"id": "2734704", "revid": "113887045", "url": "https://it.wikipedia.org/wiki?curid=2734704", "title": "Pandemonium (videogioco)", "text": "Pandemonium (commercializzato in Giappone come \"Magical Hoppers\") \u00e8 un videogioco a piattaforme, pubblicato nel 1996 dalla Crystal Dynamics per PlayStation, Sega Saturn, PC, Nokia N-Gage, N-Gage 2.0 e iOS.\nTrama.\nIl giullare Fargus e l'apprendista maga Nikki si incontrano sulla cima di una torre per testare gli incantesimi contenuti all'interno di un libro magico. Nikki per\u00f2, tentando di replicare un incantesimo di decimo livello, evoca erroneamente un'enorme creatura di nome Yungo, che divora il villaggio sottostante. L'unico modo per liberarsi del mostro \u00e8 partire in viaggio per la terra di Lyr, alla ricerca della Macchina dei Desideri.\nCaratteristiche.\nAll'inizio di ciascun livello, il giocatore pu\u00f2 scegliere quale dei due personaggi utilizzare. Ognuno di essi ha una mossa caratteristica: Fargus pu\u00f2 eseguire colpi in acrobazia mentre Nikki pu\u00f2 eseguire dei doppi salti. Sparsi per i livelli si trovano dei potenziamenti che permettono ad entrambi i personaggi di colpire i nemici con attacchi magici di vario genere.\nNella versione per PlayStation, Saturn e PC il gioco \u00e8 composto 18 livelli, mentre la versione per N-Gage \u00e8 suddivisa in 11 livelli."}
{"id": "2734707", "revid": "287204", "url": "https://it.wikipedia.org/wiki?curid=2734707", "title": "GR 0550+08", "text": "GR 0550+08 (WKB 052) \u00e8 una radiosorgente discreta avente RA , DEC , nella costellazione di Orione a Nord-Est della stella Betelgeuse.\nQuesto oggetto \u00e8 disponibile anche sull'applicazione Google Earth."}
{"id": "2734714", "revid": "198277", "url": "https://it.wikipedia.org/wiki?curid=2734714", "title": "Cold Case", "text": ""}
{"id": "2734716", "revid": "404338", "url": "https://it.wikipedia.org/wiki?curid=2734716", "title": "Farmaci fibrinolitici", "text": ""}
{"id": "2734717", "revid": "767487", "url": "https://it.wikipedia.org/wiki?curid=2734717", "title": "Io e la vacca", "text": "Io e la vacca (\"Go West\") \u00e8 un film del 1925 diretto e interpretato da Buster Keaton.\nConosciuto in Italia anche come Andate al West, \u00e8 il primo film di Keaton senza i collaboratori che lo avevano accompagnato nelle pellicole precedenti: Jean Havez, Clyde Bruckman e Joseph Mitchell.\nEsiste una versione ridotta di 55 mn., generalmente trasmessa sul piccolo schermo.\nNel 1995 il chitarrista Bill Frisell pubblic\u00f2 il suo sesto album \"Go West: Music for the Films of Buster Keaton\" con musiche di accompagnamento al film di Keaton.\nTrama.\nUn giovane solitario e senza soldi, Friendless (Senzamici), si avvia verso il Far West in cerca di fortuna: caduto dal treno, si ritrova nel mezzo al deserto. Riesce a raggiungere un ranch, dove viene assunto per accudire il bestiame. Friendless viene incaricato di aiutare gli altri cowboys a controllare le mucche. Friendless, per\u00f2, cade da cavallo e, vicino a lui, vede una mucca zoppicare. Allora le alza la zampa e le toglie una pietra che si era incastrato nello zoccolo. La mucca, riconoscente, inizia a seguire dappertutto Friendless e a proteggerlo. In una scena lo salva anche da un toro. I due diventano amici. Quando il proprietario del ranch vende il bestiame, Friendless non potendo accettare che Brown-eyes finisca al macello, tenta in vari modi di salvarla e finisce con l'imbarcarsi sul treno che sta trasportando il bestiame a Los Angeles. Giunti in stazione, Friendless libera Brown-eyes e le altre mucche che invadono la citt\u00e0. Il proprietario del ranch viene avvertito che nessun capo del bestiame \u00e8 giunto a destinazione ed egli rischia cos\u00ec la rovina. Parte immediatamente per Los Angeles insieme a sua figlia e arriva giusto in tempo per vedere Friendless riportare il bestiame nel recinto. Salvato dalla rovina, il proprietario del ranch \u00e8 disposto a concedere a Friendless qualsiasi cosa vorr\u00e0 chiedergli. \"Lei\", risponde Friedless indicando dietro di lui. Il proprietario del Ranch crede per un momento che si tratti della figlia la quale si trova proprio dietro al protagonista. In realt\u00e0 Friendless indicava Brown-eyes che era dietro di lui nascosta da una staccionata."}
{"id": "2734718", "revid": "767487", "url": "https://it.wikipedia.org/wiki?curid=2734718", "title": "Il prigioniero del terrore", "text": "Il prigioniero del terrore (\"Ministry of Fear\") \u00e8 un film del 1944 diretto da Fritz Lang.\nTrama.\nAppena dimesso da una clinica psichiatrica, Stephen Neale capita in una piccola fiera di beneficenza dove la vincita di una torta lo porta al centro di una trama di spionaggio sempre pi\u00f9 intricata e sinistra, in cui nulla \u00e8 quello che sembra. Sotto la continua minaccia dei bombardieri tedeschi su Londra, fra sedute spiritiche, inseguimenti ed omicidi, alle prese con un nemico che si nasconde e si trasforma da un'ora all'altra, l'onest\u00e0 e l'ostinazione di Neale vengono messi a durissima prova e perfino sull'amore appena sbocciato si allunga l'ombra del dubbio.\nProduzione.\nSoggetto.\nLa Paramount Pictures aveva acquistato i diritti sul libro omonimo di Graham Greene (il libro \u00e8 stato pubblicato in Italia con il titolo \"Quinta colonna\").\nIl romanzo era piaciuto a Lang che accett\u00f2 con entusiasmo la proposta fattagli dalla Paramount di ricavarne un film. Contrariamente alla sua abitudine di trattare personalmente con il produttore, affid\u00f2 il compito di stilare il contratto ad un suo agente, che tralasci\u00f2 di includere la clausola con cui Lang si riservava di il diritto di apportare modifiche alla sceneggiatura. In seguito il produttore Seton I. Miller, un ex sassofonista, autore della sceneggiatura, si rifiut\u00f2 di accettare cambiamenti del regista che fu seriamente tentato di rinunciare al progetto, ma il contratto ormai era firmato e Lang onor\u00f2 l'impegno.\nRiprese.\nLa lavorazione del film dur\u00f2 7 settimane.\nPrima.\nLa prima si ebbe 16 ottobre 1944. Il film fu girato prima de \"La donna del ritratto\", ma fu distribuito cinque giorni dopo.\nCritica.\nLuc Moullet:\n\u00abLa struttura langhiana non \u00e8 mai stata cos\u00ec elaborata come in \"Prigioniero del terrore\", il cui universo, costruito senza l'aiuto di effetti luminosi o di scenografie \u00e8 esattamente quello di Kafka, molto lontano da quello del romanzo di Graham Greene. Lo spettatore si identifica con il protagonista, subisce con lui le stesse brutte sorprese e cade nelle stesse trappole. Bombe ad orologeria, tavolini che ballano, macchine infernali, morti risuscitati, falsi ciechi, c'\u00e8 tutto. Neale, Jasper, il protagonista di \"Maschere e pugnali\" e anche Thornsdike, il protagonista di \"Duello mortale\", attraversano questa realt\u00e0 da incubo con un'impassibilit\u00e0, un sangue freddo che assicurano loro la vittoria su un mondo tanto pi\u00f9 forte\u00bb.\nIl personaggio principale.\nStefano Socci:\n\u00abLa frustrazione di Neale \u00e8 la stessa di Joe Wilson (\"Furia\") e Eddie Taylor (\"Sono innocente\"). Perseguitato dal prossimo, randagio nella metropoli fredda e ostile, l'eroe purtroppo non ha niente in comune con il brillante Thorndike di \"Man Hunt\" (\"Duello mortale\"). A Londra si gioca una feroce guerra di spie. Posta: la libert\u00e0. Neale si ritrova solo nel suo paese assediato da Hitler, una ragazza coraggiosa gli \u00e8 accanto, fornendoci una flebile variante del modello \"Man Hunt\": Carla fugge il nazismo, ma \u00e8 pur sempre un'austriaca. Estraneo in patria, Neale \u00e8 soccorso da una straniera\u00bb.\nSequenze notevoli.\nSi segnalano alcune celebri sequenze del film per evidenziare come, anche un lavoro considerato minore e sceneggiato da altri, sia diventato un tipico film langhiano, dello stesso genere de \"Il dottor Mabuse\" e de \"L'inafferrabile\".\n\u00ab...l'opera di un perfezionista come Lang trasforma qualunque film a cui lavora in una cosa sua\u00bb.\nSequenza iniziale.\nGi\u00e0 i titoli di testa scorrono sull'immagine di contrappesi e di un pendolo oscillante. \nIl film inizia con il primo piano del quadrante di un orologio che segna le sei meno cinque. Il silenzio \u00e8 rotto soltanto dal ticchettio delle lancette. La macchina da presa si sposta pi\u00f9 indietro per svelare una stanza nella luce cupa del crepuscolo e inquadrare l'ombra di un giovane seduto su una poltrona. La porta si apre e un fascio di luce taglia il buio. L'orologio segna ormai le sei. Un distinto signore di mezza et\u00e0, che fuma la pipa, annuncia al giovane che \u00e8 libero di andarsene, e mentre lo accompagna a un portone pesantemente sbarrato, gli raccomanda di tenersi alla larga dalla polizia. Tutto ci\u00f2 fa pensare che il luogo sia un carcere, ma l'obiettivo si ferma su un'insegna: \"Lembridge Asylum\" (manicomio di Lembridge).\n\u00abTutto \u00e8 incerto, l'atmosfera di tensione \u00e8 accresciuta dal fatto che non si conosce il passato del giovane. Questa parte del mistero sar\u00e0 chiarita solo molto pi\u00f9 avanti nel film, sicch\u00e9 il giudizio sugli avvenimenti resta sempre sospeso\u00bb.\n\u00abL'inizio del film coniuga il tema del tempo e il momento della rinascita\u00bb\nLa seduta spiritica.\nNeale viene coinvolto in una seduta spiritica orchestrata con la stessa abilit\u00e0 dimostrata da Lang in alcune scene de \"Il dottor Mabuse\".\nIl cerchio di persone attorno al tavolo \u00e8 misteriosamente illuminato da una luce centrale mentre l'obiettivo passa in panoramica da un volto all'altro. Tra loro c'\u00e8 l'elegante signor Costa. Lo spirito interpellato dalla medium indica Neale e parla di veleno e del ticchettio di un orologio. Neale innervosito si scioglie dal cerchio, si alza in piedi. Si ode uno sparo e il signor Costa cade a terra. Il dottor Forrester ne decreta la morte e Neale \u00e8 accusato di assassinio.\n\u00abL'atmosfera \u00e8 costruita con un uso geniale dell'immagine, del suono, dell'illuminazione; tutto \u00e8 logico, laconico, snervante\u00bb.\nLa sequenza delle \"forbici\".\nSeguendo le tracce del dottor Forrester, Neale e l'ispettore giungono dal suo sarto. Costui si rivela essere il signor Costa, creduto morto, e si presenta brandendo minacciosamente un enorme paio di forbici da sarto. Compone con la punta del tagliente arnese un numero telefonico, gesticola paurosamente: lo spettatore attende che da un momento all'altro attacchi e colpisca. Invece sparisce nel suo ufficio privato. Abbattuta la porta si scopre che si \u00e8 suicidato con le famigerate forbici."}
{"id": "2734719", "revid": "1100311", "url": "https://it.wikipedia.org/wiki?curid=2734719", "title": "Stergos Marinos", "text": "Carriera.\nClub.\nIl Panathinaikos lo acquista nel 2009 dalla squadra greca dell'Atromitos. Il 17 settembre 2009 debutta in UEFA Europa League, in una partita casalinga contro il Galatasaray, persa poi 3-1.\nNazionale.\nHa rappresentato la nazionale greca l'11 agosto 2010 in Serbia-Grecia 0-1."}
{"id": "2734726", "revid": "827882", "url": "https://it.wikipedia.org/wiki?curid=2734726", "title": "Il secondo libro della fantascienza", "text": "Il secondo libro della fantascienza, curato da Carlo Fruttero e Franco Lucentini e pubblicato da Einaudi nel 1961, \u00e8 il seguito della celebre antologia di racconti di fantascienza \"Le meraviglie del possibile\" edita per la prima volta sempre per Einaudi nel 1959 e curata da Sergio Solmi. Contiene 32 racconti di 14 diversi autori, pi\u00f9 una particolarissima appendice, che ospita il celebre racconto fantastico di Jorge Luis Borges \"La biblioteca di Babele\".\nRacconti.\nL'autore pi\u00f9 rappresentato \u00e8 Richard Matheson, presente con nove racconti. Seguono Robert Sheckley, Fredric Brown e Ray Bradbury, con tre racconti ciascuno.\nQuesti i racconti, nell'ordine in cui sono inseriti nell'antologia:"}
{"id": "2734727", "revid": "48344", "url": "https://it.wikipedia.org/wiki?curid=2734727", "title": "Zhi shi", "text": ""}
{"id": "2734728", "revid": "28963775", "url": "https://it.wikipedia.org/wiki?curid=2734728", "title": "Alexander Hofmann", "text": ""}
{"id": "2734730", "revid": "183666", "url": "https://it.wikipedia.org/wiki?curid=2734730", "title": "Andate al West", "text": ""}
{"id": "2734731", "revid": "1909146", "url": "https://it.wikipedia.org/wiki?curid=2734731", "title": "Contea di Asti (et\u00e0 moderna)", "text": "Nel 1531 la Contea di Asti venne ceduta ai Savoia dall'Imperatore Carlo V, quale dote di nozze per sua cugina e cognata, Beatrice del Portogallo che spos\u00f2 il duca Carlo III di Savoia.\nEmanuele Filiberto.\nLa duchessa Beatrice preso possesso della contea nomin\u00f2 come governatore Giacomo Folgore di Scalenghe ed il 3 giugno 1531, conferm\u00f2 i privilegi alla citt\u00e0.\nNel 1534 furono stampati da Francesco Garrone gli \"Statuta Revarum Civitatis Ast\" del 1377, confermati dalla duchessa nel 1531.\nTra le particolarit\u00e0 fu quella di permettere un mercato del bestiame il mercoled\u00ec ed il sabato (giorni ancora oggi di mercato in citt\u00e0).\nAlla sua morte (1538), la reggenza della contea venne assunta dal figlio Emanuele Filiberto ancora infante con il titolo di \"Comes Ast marchio Ceve\".\nIl Savoia preparandosi all'urto con i francesi si affid\u00f2 ai governatori imperiali per la fortificazione della citt\u00e0.\nAntonio di Leyva, per conto dell'imperatore Carlo V, distrusse molti sobborghi della cintura cittadina recuperandone il materiale per edificare bastioni e fortificazioni nella zona sud della citt\u00e0. Di particolare importanza fu la fortificazione verso il fiume Tanaro detta \"Bastione dei tedeschi\" .\nInoltre, i quasi 50 anni di guerre continue e distruzioni, avevano prostrato l'economia della citt\u00e0. Il Savoia dovette restaurare molti edifici pubblici della citt\u00e0 ed esent\u00f2 dai dazi i generi di prima necessit\u00e0 come il sale, l'olio, i legumi, il grano, il vino, le stoffe e le tele. Potenzi\u00f2 le fiere del bestiame concedendone due straordinarie all'anno di sei giorni ciascuna.\nSebbene la citt\u00e0 fosse sotto il dominio sabaudo furono le truppe imperiali tra il 1536 ed il 1539 a presidiarne le fortificazioni ed anche dopo la pace di Cateau-Cambr\u00e9sis, la citt\u00e0 rimase presidiata perch\u00e9 considerata un'importante piazzaforte contro la Francia.\nNel 1565 la contea divenne \"provincia\" insieme a quelle di Cuneo, Mondov\u00ec, Savigliano, Ivrea, e Moncalieri nel programma di centralizzazione del potere del ducato. Ogni provincia venne retta da un governatore.\nIl 24 settembre 1575, le guarnigioni spagnole di istanza in citt\u00e0 lasciavano Asti. Negli ultimi 16 anni di presidio, i costi di mantenimento dei contingenti militari avevano raggiunto la somma di 286.365 (circa 18.000 scudi l'anno).\nIl 25 settembre faceva il suo trionfale ingresso Emanuele Filiberto che dopo aver riottenuto i propri dominii grazie alla vittoria di San Quintino (1557), concluse l'opera di recupero del ducato riottenendo Pinerolo, Abbadia, Perosa, Savigliano e Genola dai francesi, Santhi\u00e0 ed Asti da Filippo II di Spagna.\nIl duca anche se gi\u00e0 in non buone condizioni di salute (morir\u00e0 nel 1580) approfitt\u00f2 della visita per incontrare anche il suo amico e compagno di guerre il conte Federico Asinari di Camerano.\nGiunse in citt\u00e0 accompagnato dal figlio prediletto Amedeo e vi rimase per 11 giorni.\nLa citt\u00e0 in segno di devozione don\u00f2 al duca 500 scudi d'oro e 100 al figlio offerti in una tazza d'argento.\nAl termine del soggiorno, il Duca ordin\u00f2 che venissero dipinte le insegne ducali sulle \"porte \" della citt\u00e0.\nCarlo Emanuele I.\nNel lungo periodo di reggenza di Carlo Emanuele I di Savoia (1580-1630), molti furono i nobili astigiani che ricoprirono cariche importanti. Dei 204 governatori o comandanti del Ducato di Savoia o della Contea di Nizza o delle citt\u00e0 di Torino, Vercelli e Cuneo, nominati dal duca, 28 furono di origine astigiana e tra questi 8 furono dei Roero.\nIl duca riusc\u00ec a crearsi una serie di alleanze fra le famiglie astigiane che erano state emarginate dal governo francese. Abbiamo quindi cariche importanti tra gli Asinari, gli Scarampi, gli Alfieri, i Cacherano, i Garretti; riusc\u00ec a portare al suo servizio anche famiglie come i Ponte ed i Solaro che erano state fedeli al re di Francia, mentre lasci\u00f2 ai margini i Malabayla ed i Damiano che ebbero un ruolo di primo piano in epoca orleanese.\nLa Zecca di Asti fu definitivamente chiusa verso il 1590. Unica zecca operante nei domini Sabaudi di qua delle alpi rimase quella di Torino.\nIl duca, con la consorte Caterina Michela d'Asburgo e la corte, fece visita alla citt\u00e0 il 31 maggio 1597 e trovandola in condizioni pessime, deliber\u00f2 che i feudatari del contado astigiano dimorassero almeno 6 mesi all'anno in citt\u00e0 per scoraggiarli dal prendere residenza nella capitale sabauda di Torino e lasciare la citt\u00e0 deserta.\nIn citt\u00e0 i Duchi di Savoia presenziarono alla funzione religiosa celebrata dal vescovo Aiazza e visionarono le reliquie di san Secondo. Quindi parteciparono alla processione insieme al sindaco di Asti, Giulio Cesare Mazzetti di Frinco ed al termine incisero i propri nomi sulla cassa d'argento donata dagli stessi per custodire le reliquie del patrono.\nLasciarono la citt\u00e0 il 2 giugno.\nL'anno dopo la peste scoppi\u00f2 in citt\u00e0 mietendo vittime per due anni e prostrandola economicamente.\nCon lo scoppio della guerra per la successione del Monferrato, Asti divent\u00f2 la principale piazzaforte sabauda. Nel 1614 e 1615 il marchese Francesco Mendoza di Ynosa cerc\u00f2 di occupare la citt\u00e0 senza riuscirvi. Il 23 giugno 1615, dopo 34 giorni di azioni belliche, gli spagnoli desistettero e l'Ynosa venne richiamato a Madrid per non aver portato a termine la missione.\nVittorio Amedeo I.\nDopo le guerre Vittorio subentrato al padre alla sua morte aveva ripristinato il privilegio di effettuare in Asti 5 fiere del bestiame di 8 giorni l'una (con inizio 9 febbraio, 25 marzo, 10 giugno, 15 agosto e 8 settembre), pi\u00f9 le due secolari fiere di marzo ed ottobre di 15 giorni l'una. Inoltre riport\u00f2 il mercato del bestiame ogni gioved\u00ec dell'anno.\nIl periodo di pace dur\u00f2 pochi anni e nel 1637, il governatore di Milano Leganes, con un contingente spagnolo mosse verso Asti. Occup\u00f2 Ponzone e Nizza Monferrato, ma forse per timore delle truppe sabaude comandate dal marchese Guido Villa, non attacc\u00f2 la citt\u00e0 e ripieg\u00f2 verso Rocca d'Arazzo. I Piemontesi con a capo il conte di Verrua ed assediarono il paese. Durante l'assedio di Rocca, il duca soggiorn\u00f2 in Asti e sollev\u00f2 con un decreto molti carichi dell'erario a cui la citt\u00e0 era sottoposta vista la grave condizione economica della Contea.\nScoppio della guerra civile.\nLa morte di Vittorio Amedeo, il 7 ottobre 1637, port\u00f2 alla reggenza del ducato la consorte Maria Cristina di Francia in vece del figlio Francesco Giacinto e, dopo la sua morte, del fratello Carlo Emanuele.\nLa duchessa, dovette fronteggiare da una parte gli attacchi dei cognati Tommaso Francesco di Savoia, principe di Carignano, che del cardinale Maurizio, entrambi filo-spagnoli e dall'altra le mire del cardinale Richelieu, il quale cercava di annettere alla corona di Francia il Ducato di Savoia.\nIl 1\u00ba maggio 1639, con l'aiuto degli astigiani Tommaso penetr\u00f2 in citt\u00e0 ed occup\u00f2 la cittadella ed il castello. Con un presidio spagnolo rimase in citt\u00e0 anche il cardinale Maurizio con la sua corte.\nNel 1642 Tommaso e Maurizio, si accordarono con Madama Cristina per riconquistare i territori lasciati in mano alla Spagna.\nNel 1643, Tommaso attacc\u00f2 la citt\u00e0 presidiata dagli spagnoli e ne espugn\u00f2 il castello il 1\u00ba maggio. La citt\u00e0 torno in mano a Madama Reale anche se gli iberici tentarono di rioccuparla il 21 settembre 1650 conquistando il forte di San Pietro e penetrando nel Borgo Santa Maria Nuova.\nLe milizie spagnole comandate dal conte Galeazzo Trotti dopo un giorno di scontri furono ricacciati fuori dalla citt\u00e0, grazie anche al sacrificio di molti cittadini astigiani.\nNel 1703,durante la guerra per la successione spagnola, la citt\u00e0, priva di guarnigione per la sua difesa venne occupata dai francesi guidati dal duca di Vend\u00f4me; nel 1705 le truppe francesi sgombrarono dalla citt\u00e0 e nel 1706 con la loro sconfitta nell'assedio di Torino abbandonarono il Piemonte.\nIn seguito alla sconfitta francese in Fiandra (1708) cominciarono le lunghe trattative di pace, ma solamente nel 1712 Asti torn\u00f2 definitivamente sotto la dominazione sabauda.\nVittorio Amedeo II partecipando vittoriosamente alla Guerra di successione spagnola, nel 1714, in virt\u00f9 del Trattato di Utrecht, ottenne la corona reale di Sicilia e ne mantenne la sovranit\u00e0 fino al 1718.\nNel 1720, in ottemperanza del trattato di Londra del 1718, Vittorio Amedeo II dovette lasciare il trono di Sicilia in cambio di quello di Sardegna, mantenendo comunque il titolo regio.\nIl Ducato di Savoia divenne pertanto \"Regno di Sardegna\", anche se nei fatti ben poco cambi\u00f2, a cominciare dalla capitale che rimase a Torino.\nDal 1800 al 1805 Asti divenne capoluogo del dipartimento francese del Tanaro.\nConte titolare di Asti.\nNel 1796, dopo la sconfitta dello Stato sabaudo nella guerra contro la Francia rivoluzionaria ed il passaggio della Savoia alla Francia, il titolo di Conte di Asti fu assunto da Giuseppe Benedetto Maria Placido di Savoia, il quale aveva dovuto abbandonare il titolo di conte di Moriana."}
{"id": "2734734", "revid": "31196900", "url": "https://it.wikipedia.org/wiki?curid=2734734", "title": "Etica cattolica", "text": ""}
{"id": "2734736", "revid": "101175", "url": "https://it.wikipedia.org/wiki?curid=2734736", "title": "Benelli Tornado 900", "text": ""}
{"id": "2734737", "revid": "198277", "url": "https://it.wikipedia.org/wiki?curid=2734737", "title": "Episodi di Cold Case (prima stagione)", "text": ""}
{"id": "2734739", "revid": "198277", "url": "https://it.wikipedia.org/wiki?curid=2734739", "title": "Episodi di Cold Case (seconda stagione)", "text": ""}
{"id": "2734741", "revid": "198277", "url": "https://it.wikipedia.org/wiki?curid=2734741", "title": "Episodi di Cold Case (terza stagione)", "text": ""}
{"id": "2734744", "revid": "1305772", "url": "https://it.wikipedia.org/wiki?curid=2734744", "title": "Terpineolo", "text": ""}
{"id": "2734746", "revid": "198277", "url": "https://it.wikipedia.org/wiki?curid=2734746", "title": "Episodi di Cold Case (quarta stagione)", "text": ""}
{"id": "2734748", "revid": "1573940", "url": "https://it.wikipedia.org/wiki?curid=2734748", "title": "Teiidae", "text": "Teiidae (detti anche Tegu) \u00e8 una famiglia di rettili scincomorfi presente nelle Americhe.\nDescrizione.\nLe dimensioni sono piuttosto varie, si va dai 10 - 15 cm delle specie pi\u00f9 piccole sino ad oltre 150 cm dei pi\u00f9 grandi \"Salvator merianae\".\nBiologia.\nTutti i rappresentanti della famiglia sono onnivori, alcuni con una dieta prevalentemente a base di vegetali, altri di animali. Le specie pi\u00f9 piccole integrano la parte animale con una dieta insettivora, quelle pi\u00f9 grandi anche con vertebrati di vario genere. \nDistribuzione e habitat.\nSono presenti in habitat molto vari, dai deserti alle foreste pluviali, ed alcune specie vivono in acqua. In ere passate erano distribuite con maggior ampiezza: in Mongolia sono stati ritrovati resti fossili attribuibili al Cretaceo.\nTassonomia.\nLa famiglia conta circa 150 specie, divise in due sottofamiglie, e 18 generi."}
{"id": "2734749", "revid": "198277", "url": "https://it.wikipedia.org/wiki?curid=2734749", "title": "Episodi di Cold Case (quinta stagione)", "text": ""}
{"id": "2734758", "revid": "101175", "url": "https://it.wikipedia.org/wiki?curid=2734758", "title": "Yamaha YZF R7", "text": ""}
{"id": "2734759", "revid": "287204", "url": "https://it.wikipedia.org/wiki?curid=2734759", "title": "30253 V\u00edtek", "text": "30253 V\u00edtek \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3276252\u00a0UA e da un'eccentricit\u00e0 di 0,1860675, inclinata di 5,87078\u00b0 rispetto all'eclittica.\nL'asteroide \u00e8 dedicato al biochimico e divulgatore scientifico ceco Anton\u00edn V\u00edtek."}
{"id": "2734761", "revid": "287204", "url": "https://it.wikipedia.org/wiki?curid=2734761", "title": "30253 Vitek", "text": ""}
{"id": "2734765", "revid": "339392", "url": "https://it.wikipedia.org/wiki?curid=2734765", "title": "Problema dei 4 colori", "text": ""}
{"id": "2734771", "revid": "2096950", "url": "https://it.wikipedia.org/wiki?curid=2734771", "title": "William Beccaro", "text": "Biografia.\nInizia la sua carriera giornalistica a Radio Popolare di Milano nel 1993. Dall\u2019autunno del \u201893 all'estate del \u201896 ha fatto parte della Redazione Programmi.\n\u00c8 inviato di \"Caterpillar\" per Radio2 dal 1998 sino al 2000, anno in cui lascia la RAI e inizia la sua collaborazione con la My-Tv, la prima web-tv nata in Italia. \nNel 2001 entra nella redazione di AGR.\nDue anni dopo, 2003, \u00e8 negli USA, come corrispondente dalle Nazioni Unite per conto del quotidiano \"L'Unit\u00e0\".\nRitornato in Italia collabora con il settimanale \"Diario\", con il quotidiano \"La Repubblica\" e con il periodico \"Avvenimenti\". \nNel 2004 \u00e8 nuovamente in Rai dove si dedica ad UNIrai, progetto di sperimentazione e didattica radiofonica nato dall'incontro tra Radio2 e la Conferenza Nazionale delle Facolt\u00e0 e dei Corsi di Laurea in Scienze della Comunicazione.\nNel 2006 \u00e8 nuovamente ad AGR e fa parte del nucleo fondativo della parte televisiva dell'agenzia che andr\u00e0 a costituire e costruire la primitiva parte video di Corriere.it.\nNella notte tra il 24 e il 25 giugno 2006 partecipa, come inviato, alla notturna di Radio2 dedicata al trasporto del relitto del Dc 9 Itavia dall'aeroporto di Pratica di Mare al Museo per la memoria di Ustica di Bologna.\nNel 2008 torna in Rai come autore e conduttore del programma \"Scatole Cinesi\", in onda su Radio2. \nNel 2009 ha ideato il format francescaonline.it, la fortunata inchiesta sul e-commerce in Italia che ha come protagonista la giornalista Francesca Sassoli e la sua famiglia .\nA partire dal 2009 gli viene affidata la neonata CNR\"tv\", quindi dal luglio del 2009, da direttore responsabile, l'agenzia giornalistica AGR. Durante la sua direzione (che termina nel dicembre 2010), AGR e il sito collegato \"cnrmedia.com\" pubblicano diverse esclusive con eco in Italia e nel mondo, tra queste: nell'ottobre del 2009 la divulgazione in anteprima delle foto del corpo martoriato di Stefano Cucchi che far\u00e0 scoppiare l'omonimo caso; nel giugno del 2010 contro la cosiddetta \"Legge Bavaglio\"; nel luglio del 2010 denuncia la vicenda dei 250 eritrei detenuti illegalmente in Libia e lasciati morir di fame; nel settembre 2010 pubblica l'intervista all'avvocato Renato Ellaro che porr\u00e0 fine alla polemica sulla Casa di Montecarlo attribuita al cognato di Gianfranco Fini; nel dicembre 2010 CNRmedia \u00e8 citata sul New York Times per le interviste sul caso dei crolli nel sito archeologico di Pompei.\nNel 2011 \u00e8 tra i fondatori della Fonderia Mercury.\nNel 2014 e per un anno lavora pro bono per il Comune di Milano, nello staff di Chiara Bisconti, \u201cassessora al benessere, qualit\u00e0 della vita, sport e tempo libero, risorse umane, tutela degli animali, verde e arredo urbano\u201d, e realizza progetti di comunicazione che porteranno risorse al capoluogo lombardo.\nNel 2015 e fino al dicembre del 2017 fa parte del CdA di Radio Popolare di Milano dove ricopre la funzione di DG.\nNel 2018 fonda la testata giornalistica \"Estreme Conseguenze\" di cui \u00e8 direttore responsabile. Sin dalla sua nascita, la testata conduce una campagna per ottenere verit\u00e0 e giustizia sull\u2019omicidio di Mino Pecorelli. Gli elementi emersi nel corposo lavoro di inchiesta, svolto da Raffaella Fanelli, portano la magistratura a riaprire il caso. Nel giugno del 2019, una busta con un proiettile viene recapitata alla giornalista di \"Estreme Conseguenze\" titolare dell'inchiesta, gli inquirenti collegano da subito le minacce al caso Pecorelli. Il fatto ha grande eco e grande solidariet\u00e0 sulla stampa italiana. Nell\u2019ottobre del 2019, il tribunale di Verona sequestra l'intervista di Raffaella Fanelli a Vincenzo Vinciguerra e una parte del server di Estreme Conseguenze, \u00e8 la prima volta nella storia della Repubblica Italiana. Il tribunale del riesame di Verona annuller\u00e0 il provvedimento."}
{"id": "2734781", "revid": "123678385", "url": "https://it.wikipedia.org/wiki?curid=2734781", "title": "Le Si\u00e8cle", "text": "Le Si\u00e8cle, sottotitolo \u00abgiornale politico, letterario e d'economia sociale\u00bb \u00e8 stato un quotidiano francese stampato fra il 1\u00ba luglio 1836 e il 1932.\nStoria.\nFondato da Armand Dutacq e finanziato dall'avvocato e deputato Odilon Barrot, rappresent\u00f2 sotto la Monarchia di Luglio la sinistra dinastica che si opponeva a Guizot. Fu diretto da Hercules Guillemot quindi da Fran\u00e7ois-Adolphe Chambolle per la parte politica; Louis Desnoyers si occupava della parte letteraria, alla quale collaborarono numerosi scrittori tra cui Charles Nodier, L\u00e9on Gozlan, Alphonse Karr, Jules Sandeau. Balzac vi pubblic\u00f2 la sua prima edizione di \"B\u00e9atrix\" nell'agosto 1839, \"Une fille d'\u00c8ve\" nel dicembre 1838 e gennaio 1839, \"Pierrette\" nel gennaio 1840, \"La Fausse Ma\u00eetresse\" nel dicembre 1841, \"Albert Savarus\" nel 1842 ed \"Un homme d'affaires\" nel 1844. \nSubito in concorrenza con \"La Presse\" di \u00c9mile de Girardin, \"Le Si\u00e8cle\" acquis\u00ec presto un vasto pubblico (30\u00a0000 abbonati nel 1839) e prosper\u00f2 sino al 1848. All'indomani del Colpo di Stato del 2 dicembre 1851, L\u00e9onor-Joseph Havin, deputato della Manche, prese la direzione del giornale, che conserv\u00f2 sino alla morte, nel 1868. Durante tale periodo del Secondo Impero, \"Le Si\u00e8cle\" divenne repubblicano, oppositore del regime di Napoleone III, ma comunque da questi ben accettato in ragione del sostegno che dava alla politica estera. Ben diffuso in tutto il paese presso il pubblico borghese e liberale, la sua tiratura aument\u00f2 sino a farne il pi\u00f9 influente dei quotidiani francesi dell'epoca (35\u00a0000 copie nel 1870).\nNell'aprile 1870 il banchiere repubblicano Enrico Cernuschi acquis\u00ec una partecipazione di 600\u00a0000 franchi nel giornale, e si leg\u00f2 in amicizia col magistrato, uomo politico e redattore capo Gustave Chaudey.\nDall'ottobre 1870 al marzo 1871, il quotidiano venne pubblicato a Poitiers, poi a Bordeaux. Il 14 aprile 1871 Gustave Chaudey venne arrestato dai comunardi, per aver ordinato, come sindaco aggiunto, di sparare sulla folla all'H\u00f4tel de Ville il 22 gennaio 1871; Chaudey fu giustiziato durante la Settimana di sangue su ordine del procuratore della Comune Raoul Rigault . \nSoppresso dalla Comune 15 maggio 1871, il giornale ritrov\u00f2 sede a Parigi il 27, con la caduta della Comune stessa. Dopo tale data non riusc\u00ec a ritrovare l'influenza che aveva nel ruolo di opposizione. Sfuggito per poco all'esecuzione ordinata dal generale Lacretelle, Cernuschi lasci\u00f2 il giornale e part\u00ec per un viaggio in Cina con l'amico Th\u00e9odore Duret. Cernuschi vendette la sua quota del giornale nel 1879, quando la Terza Repubblica si era ormai consolidata.\nSotto la direzione di Yves Guyot, a capo della redazione dall'aprile 1892, \"Le Si\u00e8cle\" adott\u00f2 una nuova formula; si distinse durante l'Affare Dreyfus, sostenendo coraggiosamente il militare in articoli firmati soprattutto da Joseph Reinach, Raoul Allier e F\u00e9lix P\u00e9caut, e divenne in una certo modo l'organo della Ligue des Droits de l'homme, associazione politica nata proprio in seguito alla vicenda Dreyfus.\nSebbene conservando la sua importanza di giornale repubblicano della sinistra moderata e anticlericale, apprezzato per il suo stile elevato, \"Le Si\u00e8cle\" perse progressivamente una gran parte di pubblico sino al 1917; chiuse i battenti definitivamente il 28 giugno 1932."}
{"id": "2734784", "revid": "123081897", "url": "https://it.wikipedia.org/wiki?curid=2734784", "title": "Enterprise (computer)", "text": "L'Enterprise \u00e8 un home computer basato sul processore Zilog Z80 prodotto a partire dal 1985.\nSono state prodotte due varianti denominate \"Enterprise 64\" con 64 kB di memoria RAM ed \"Enterprise 128\" con 128 KB di RAM.\nStoria.\nLa macchina, prima della produzione, era conosciuta anche con i nomi \"DPC\", \"Samurai\", \"Oscar\", \"Elan\" e \"Flan\" prima che il nome \"Enterprise\" fosse finalmente scelto.\nVenne sviluppato dall'azienda britannica Intelligent Software, allora nota per il programma di scacchi \"Cyrus\", su incarico della ditta hongkonghese Locumals, e commercializzato dalla britannica Enterprise Computers. Ebbe scarso successo, principalmente a causa del ritardo con cui venne messo in commercio, e la Enterprise Computers fall\u00ec nel 1986.\nUna versione dell'Enterprise 64 prodotta in Germania, non differente dall'originale, prese il nome \"Mephisto PHC 64\".\nL'Enterprise 128 trov\u00f2 una certa diffusione in Ungheria, dove iniziative locali continuarono a supportare la macchina per diversi anni.\nCaratteristiche.\nLa macchina \u00e8 basata sul processore Z80 che opera alla frequenza di 4 MHz.. \u00c8 dotata di 64 KB o 128 KB di RAM e di 48 KB di ROM che contengono il sistema operativo \"EXOS\" e il linguaggio di programmazione BASIC.\nIl case contiene una tastiera full-sized con tasti a membrana, alcuni tasti funzione programmabili e un joystick.\nL\"'Enterprise\" era progettato specificatamente per i videogiochi. Il display ha una risoluzione di 672\u00d7512 pixel con 256 colori. Sono presenti 4 canali per il suono.\nAll'interno della macchina sono presenti due coprocessori dedicati alla grafica e al suono che alleggeriscono da questo compito la CPU principale. Sono chiamati rispettivamente \"Nick\" e \"Dave\" dal nome dei loro progettisti, Nick Toop (che lavor\u00f2 anche nella progettazione dell'Acorn Atom) e David Woodfield.\nL\"'Enterprise\" \u00e8 dotato di un vasto numero di connettori. Sono presenti: un'uscita RGB per il video, una porta seriale RS232/RS432, una porta Centronics per la stampante, due porte per i joystick, due uscite per l'interfaccia per i registratori a cassette, uno slot per cartucce contenenti ROM aggiuntive e una porta di espansione proprietaria.\nIl Basic su ROM pu\u00f2 essere sostituito con una ROM che emula lo ZX Spectrum. Successivamente divenne disponibile un lettore di floppy disk.\nSoftware.\nPer la commercializzazione del software la Enterprise Computers form\u00f2 la Entersoft, che doveva garantire la fornitura di programmi realizzati da software house indipendenti, ma nel complesso pubblic\u00f2 solo poche decine di videogiochi e programmi di utilit\u00e0, contraddistinti dal logo \"Enterprise Programs\". \nUlteriore produzione si ebbe soprattutto dall'Ungheria, ma molti dei giochi che circolarono erano conversioni non autorizzate di titoli per ZX Spectrum.\nElenco, probabilmente vicino a essere completo, dei software pubblicati regolarmente:"}
{"id": "2734785", "revid": "1573940", "url": "https://it.wikipedia.org/wiki?curid=2734785", "title": "Albemarle (Carolina del Nord)", "text": "Albemarle \u00e8 una citt\u00e0 (\"City\") nella Contea di Stanly, nella Carolina del Nord. Secondo il censimento del 2000 la citt\u00e0 aveva una popolazione di 15\u00a0680 abitanti mentre secondo la stima del 2007 la popolazione era di 15\u00a0483 abitanti.\nGeografia fisica.\nSecondo l'United States Census Bureau, Albemarle sorge su un'area di 40,80\u00a0km\u00b2, dei quali, 40,70\u00a0km\u00b2 di terraferma e 0,20\u00a0km\u00b2 di acque interne.\nSociet\u00e0.\nEvoluzione demografica.\nSecondo il censimento del 2000, in citt\u00e0 vi erano 15\u00a0680 abitanti, 6\u00a0291 abitazioni e 4\u00a0158 famiglie. La densit\u00e0 di popolazione era di 385,6 abitanti per km\u00b2. Dal punto di vista razziale vi era il 72,85% di bianchi, il 20,50% di uomini di colore, lo 0,24% di Nativi Americani, il 4,16% di asiatici, lo 0,03% di abitanti provenienti dalle isole del Pacifico, l'1,07% di abitanti appartenenti ad altre razze e l'1,14% di abitanti appartenenti a due o pi\u00f9 razze.\nIn citt\u00e0 la popolazione era eterogenea e vi era il 26,0% di abitanti con meno di 18 anni, l'8,4% di abitanti con un'et\u00e0 compresa fra i 18 e i 24 anni, il 26,9% di abitanti con un'et\u00e0 compresa fra i 25 e i 44 anni, il 21,3% di abitanti con un'et\u00e0 compresa fra i 45 e i 64 anni e il 17,4% di abitanti con 65 anni o pi\u00f9. L'et\u00e0 media era di 37 anni. Per ogni 100 femmine nate nascevano 87,6 maschi. Per ogni 100 donne con 18 anni o pi\u00f9 vi erano 82,4 uomini.\nIl reddito medio annuo per una famiglia in citt\u00e0 era di $41\u00a0729. Il reddito medio annuo per un uomo in citt\u00e0 era di $31\u00a0001 mentre per una donna di $20\u00a0589.\nParchi e centri di ricreazione.\nL\"'Albemarle's Parks and Recreation Department\" fu creato nel 1963 e adesso gestisce \ncinque parchi all'interno dei confini della citt\u00e0, due complessi sportivi e laboratori di ceramica.\nIl \"Morrow Mountain State Park\" \u00e8 un grande parco statale situato ad est della citt\u00e0. Il parco \u00e8 situato su una grande altura nelle \"Uwharrie Mountains\" nei pressi del \"Yadkin River\". Questo parco offre molte attivit\u00e0 ricreative."}
{"id": "2734790", "revid": "2034231", "url": "https://it.wikipedia.org/wiki?curid=2734790", "title": "Robert Livingston", "text": ""}
{"id": "2734791", "revid": "975434", "url": "https://it.wikipedia.org/wiki?curid=2734791", "title": "Araucaria angustifolia", "text": "Il pino del Paran\u00e1 (Araucaria angustifolia ), in lingua portoghese \"pinheiro do Paran\u00e1\" o \"pinheiro-Brasileiro\", ed in lingua indigena \"cur\u00ed\", \u00e8 l'unica conifera nativa del nordest dell'Argentina \u00e8 l'unica specie di \"Araucaria\" presente in Brasile.\nLa specie fu inizialmente chiamata \"Columbea angustifolia\" Bertol., nel 1819.\n\u00c8 un albero la cui presenza ha dato il nome alla citt\u00e0 di Curitiba, ed Araucaria, ed \u00e8 anche il simbolo dello stato del Paran\u00e1. Oggi \u00e8 in pericolo di estinzione. \u00c8 presente in piccola parte anche in alcune citt\u00e0 dell'estremo sud dello stato di Sao Paolo, tra cui Campos do Jord\u00e3o e S\u00e3o Carlos, e nelle parti pi\u00f9 elevate dell'argentina Provincia di Misiones.\nDescrizione.\n\u00c8 una pianta dioica, quindi presenta i generi maschile e femminile in individui separati.\nLe foglie danno il nome alla specie, essendo appuntite e dure.\nI suoi semi, chiamati \"pinh\u00f5es\", erano di grande importanza per l'alimentazione degli indigeni (bolliti a lungo in acqua e sale o arrostiti tra le braci dei propri rami) mentre oggi sono un cibo pi\u00f9 pregiato che ha ispirato diverse ricette. Sono larghi circa quindici millimetri e lunghi fino a dieci centimetri. Le pigne possono pesare diversi chili raggiungendo fino a trenta centimetri di diametro.\nImportanza della specie.\nQuesta specie \u00e8 di grande importanza poich\u00e9 funge da indicatore per la qualit\u00e0 di flora e fauna del bioma. I suoi semi servono da alimento per piccoli animali durante l'inverno, non essendoci in questa stagione altri frutti e nettari.\nLe sue chiome servono da protezione per le piccole piante, mantengono l'umidit\u00e0.\nDistribuzione e habitat.\n\u00c8 nativa del bioma della Foresta atlantica e costituisce la specie dominante dell'ecoregione della foresta umida di Araucaria, ancora diffusa negli stati del sud del Brasile (Paran\u00e0, Rio Grande do Sul e Santa Catarina), ed in alcune localit\u00e0 dello stato di Rio de Janeiro, Minas Gerais e S\u00e3o Paulo, sempre in altitudine tra i 500\u00a0m e 1800\u00a0m. In Argentina (Misiones) e Paraguay vive fino a 230 m.\nConservazione.\n\u00c8 in grande pericolo, perch\u00e9 viene sfruttata - spesso illegalmente - lungo la sua area di diffusione. Poche iniziative di rimboscamento sono attuate per questa specie, che ha visto la sua presenza dimezzata negli ultimi dieci anni. Per questo \u00e8 stata inserita nella Lista Rossa IUCN come specie in pericolo critico di estinzione (\"Critically Endangered\").\nNonostante la sua importanza, e la grave minaccia di estinzione, esistono poche riserve per la preservazione del suo ecosistema. Nel Parco nazionale degli Aparados da Serra e in quello di Igua\u00e7u sono presenti delle piccole aree con questa specie. Tra i parchi regionali possiamo citare il Parque Estadual das Arauc\u00e1rias di S\u00e3o Domingos nello stato di Santa Catarina, Campos do Jord\u00e3o e Horto de Campos a S\u00e3o Paulo."}
{"id": "2734793", "revid": "599013", "url": "https://it.wikipedia.org/wiki?curid=2734793", "title": "Adamo Roggia", "text": "Carriera.\nCentromediano, dopo aver cominciato la carriera con la maglia della sezione calcistica della Virtus Bologna gioc\u00f2 in massima serie a cavallo tra gli anni venti e trenta con le maglie di Novara e , al secondo anno di vita della squadra campana; debutt\u00f2 in Divisione Nazionale nella vittoria casalinga del 30 settembre 1928 contro il Verona per 3-0, segnando il suo primo gol in maglia azzurra nella vittoria casalinga contro la del 2 giugno 1929 per 5-0. Al termine del campionato, in cui gioc\u00f2 tutte le partite, la squadra si qualific\u00f2 per il seguente campionato, il primo a girone unico della nuova Serie A. Debutt\u00f2 quindi in Serie A alla prima giornata del nuovo campionato di massima categoria, nella sconfitta in trasferta a Torino del 6 ottobre 1929 contro la Juventus per 3-2, segnando l'ultima sua rete con i campani a Genova nel pareggio per 2-2 del 1\u00ba giugno 1930 contro il Genova, in un torneo in cui la squadra, guidata per il primo anno da Willy Garbutt, si piazz\u00f2 per la prima volta tra le prime cinque nella classifica finale. Il campionato 1930-1931, che lo vide tra i protagonisti della vittoria casalinga contro la Juventus (che al termine del campionato avrebbe vinto lo scudetto) del 23 novembre 1930 per 2-1 fu l'ultimo con i partenopei, prima di tornare al Novara per chiudervi la carriera.\nCollezion\u00f2 113 presenze e 5 reti, di cui 76 gare furono disputate in massima divisione con la maglia dei partenopei."}
{"id": "2734795", "revid": "1372005", "url": "https://it.wikipedia.org/wiki?curid=2734795", "title": "Donato (Khan degli unni)", "text": "Khan degli Unni del Mar Nero orientale, Donato era sovrano di orde ad oriente di quelle di Rua il Grande.\nIl suo regno dur\u00f2 circa 22 anni, fino alla sua morte che avvenne nel 412. Non si pu\u00f2 dire con sicurezza quale fosse la relazione di parentela tra Donato ed Attila, come tra questi e Uldino (morto nel 412 d.C.)\nDonato, che fu probabilmente un convertito al cristianesimo, dato il nome, (non si sa se di forma ariana o cattolica) venne ucciso a tradimento dagli ambasciatori bizantini del quale fa menzione Olimpiodoro."}
{"id": "2734796", "revid": "124370189", "url": "https://it.wikipedia.org/wiki?curid=2734796", "title": "Wesley Matthews", "text": "Biografia.\n\u00c8 il figlio di Wes Matthews.\nCarriera.\nCollege.\nHa frequentato la Marquette University, nonostante le pressioni ricevute per giocare nell'universit\u00e0 che aveva frequentato il padre, ovvero la University of Wisconsin-Madison. Memorabile la partita del 7 gennaio 2009, quando nella vittoria contro Rutgers realizz\u00f2 23 con 10/10 al tiro.\nNBA (2009-).\nUtah Jazz (2009-2010).\nDopo non essere stato selezionato all'NBA Draft 2009, si unisce agli Utah Jazz per la Summer League ad Orlando e ai Sacramento Kings per l'edizione di Las Vegas. Firma un contratto della durata di un anno con gli Utah Jazz a settembre 2009. Nel febbraio 2010, dopo la cessione di Ronnie Brewer, diventa titolare nel ruolo di guardia tiratrice.\nPortland Trail-Blazers (2010-2015).\nIl 21 luglio 2010 firma un contratto di 5 anni a 34 milioni di dollari con i Blazers, dopo che i Jazz avevano deciso di non pareggiare l'offerta. Alla prima stagione con Portland, mantiene la media di 15,9 punti per partita, con il 41% da tre (contro il 38% della precedente stagione). Dopo l'infortunio di Brandon Roy, inizia a partire nel quintetto titolare. Gioca per 250 partite consecutive, prima di doversi fermare per una partita per un infortunio all'anca sinistra, il 10 dicembre 2012. Si guadagn\u00f2 cos\u00ec il soprannome di Iron Man, per la sua grande resistenza.\nIl 17 gennaio 2015 diventa il miglior tiratore da tre nella storia dei Trail-Blazers, sorpassando il record di Terry Porter di 773 triple.\nIl 5 marzo, nella gara contro i Dallas Mavericks, si rompe il tendine d'Achille sinistro e rimane fuori per il resto della stagione.\nDallas Mavericks (2015-2019).\nIl 9 luglio 2015 diventa un giocatore dei Mavericks, firmando un contratto di quattro anni."}
{"id": "2734797", "revid": "6923", "url": "https://it.wikipedia.org/wiki?curid=2734797", "title": "Robert Livingston (giudice)", "text": "Biografia.\nFiglio di Robert Livingston (omonimo), spos\u00f2 Margaret Beekman Livingston con cui ebbe nove figli. Il primogenito fu Robert R. Livingston, altro figlio degno di nota fu Edward Livingston. Fu giudice e patriota americano."}
{"id": "2734800", "revid": "767487", "url": "https://it.wikipedia.org/wiki?curid=2734800", "title": "The Unsaid - Sotto silenzio", "text": "The Unsaid - Sotto silenzio (\"The Unsaid\") \u00e8 un film del 2001 diretto da Tom McLoughlin.\nTrama.\nLa vita di Michael Hunter, psicologo di successo, viene sconvolta quando il figlio sedicenne Kyle, in cura presso un suo collega di lavoro a seguito di una grave forma di depressione adolescenziale, si uccide.\nStraziato dal dolore, l'uomo divorzia dalla moglie, allontanandosi cos\u00ec anche dall'altra sua figlia, Shelly.\nTre anni dopo la tragedia, un giorno, durante una conferenza, il dottore incontra una sua ex-studentessa, Barbara, divenuta nel frattempo direttrice di un istituto per minorenni disagiati. La donna, per cercare di dare una mano a Michael a riscattare la sua vita e il suo lavoro, gli propone il caso di un ragazzo ospite presso la sua struttura, Thomas \"Tommy\" Caffey. Il giovane, diciassettenne, \u00e8 in cura presso l'istituto dopo aver assistito, diversi anni prima, all'omicidio della madre per mano del padre, ergastolano, che ha sempre sostenuto di averla trovata, un giorno al rientro dal lavoro, assieme a un altro uomo. La preoccupazione di Barbara consiste nell'imminente compimento del diciottesimo anno d'et\u00e0 del ragazzo, momento in cui potr\u00e0 essere libero di lasciare la struttura, in quanto la donna sostiene che egli non sia ancora pronto per farlo.\nDopo un tentennamento iniziale, Michael accetta di seguire il giovane. Ben presto, per\u00f2, Tommy non solo finir\u00e0 per ricordargli il figlio scomparso, ma arriver\u00e0 pure a scoprire, anche grazie all'aiuto del padre del ragazzo, al quale Michael far\u00e0 visita in carcere, una crudele e violenta verit\u00e0, causa delle dolorose stratificazioni e contorte rimozioni psicologiche di cui Tommy \u00e8 vittima, che lo rendono nello stesso tempo un pericolo per se stesso e per gli altri."}
{"id": "2734803", "revid": "1573940", "url": "https://it.wikipedia.org/wiki?curid=2734803", "title": "Andrews (Carolina del Nord)", "text": "Andrews \u00e8 una citt\u00e0 (\"Town\") della Contea di Cherokee, nella Carolina del Nord. Secondo il censimento del 2000, la popolazione in citt\u00e0 era di 1.602 abitanti.\nGeografia fisica.\nSecondo l'United States Census Bureau la citt\u00e0 sorge su un'area di 3,50\u00a0km\u00b2, interamente composta da terraferma."}
{"id": "2734805", "revid": "28964819", "url": "https://it.wikipedia.org/wiki?curid=2734805", "title": "Tikr\u012bt", "text": ""}
{"id": "2734806", "revid": "767487", "url": "https://it.wikipedia.org/wiki?curid=2734806", "title": "Roberto Di Martino", "text": "Carriera.\nMediano, disput\u00f2 cinque tornei di massima serie con la maglia del tra il 1926 e il 1931, i primi della squadra partenopea, collezionando 100 presenze, compresa la prima partita disputata dall'appena costituita squadra, la sconfitta casalinga del 3 ottobre 1926 contro l' per 3-0 e la prima vittoria della squadra nella massima divisione del campionato, nella gara casalinga contro la vinta per 4-0 il 25 settembre 1927. La sua militanza nella compagine partenopea fu coronata nella stagione 1929-1930 da un quinto posto in Serie A, dopo che all'esordio la squadra appena fondata era arrivata ultima nel suo girone.\nNel 1931 pass\u00f2 allo Stabia, allora in Prima Divisione, quindi l'anno successivo si trasfer\u00ec, ritrovandovi il compagno di squadra al Napoli Biagio Zoccola, al Cosenza; aiutarono la squadra a raggiungere, nella stagione 1932-1933, la terza posizione nel proprio girone in Prima Divisione e Di Martino vi chiuse la carriera militando, dopo la riforma dei campionati, in Serie C."}
{"id": "2734808", "revid": "1305772", "url": "https://it.wikipedia.org/wiki?curid=2734808", "title": "Revolver (Madonna)", "text": "Revolver \u00e8 un brano musicale della cantautrice statunitense Madonna, estratto come secondo singolo da \"Celebration\", raccolta di successi della cantante. Al brano, prodotto dalla stessa Madonna e da DJ Frank E, partecipa anche il rapper Lil Wayne nella strofa finale. Nella versione radiofonica remixata da David Guetta (\"One Love Remix\") manca la parte cantata dal rapper Lil Wayne.\nIl brano.\nNel marzo 2009, Madonna ha composto due nuovi brani, prodotti da Paul Oakenfold, da includere nella sua compilation, \"Celebration\", pubblicata nello stesso anno. Il brano era gi\u00e0 stato pubblicato su Internet il 29 settembre 2009, giorno dell'uscita di \"Celebration\", e messo in circolazione a partire da maggio. Nel dicembre 2009, la rivista \"New Musical Express\" ha confermato la pubblicazione di \"Revolver\" come secondo singolo della raccolta.\nComposizione.\nPer comporre il brano, Madonna si \u00e8 avvalsa della collaborazione di Carlos Battey, Steven Battey, Dwayne Carter, Justin Franks e Brandon Kitchen. La rivista \"Rolling Stones\" paragona il pezzo al brano elettropop di Britney Spears, \"Radar\" (2009).\nTracce.\niTunes EU Digital Single (Feat. Lil Wayne) ^\niTunes EU Digital Single (Madonna vs. David Guetta) ^\nEU/USA CD Maxi Single / Digital Maxi Single\nEU/USA 12\" Vinyl Single"}
{"id": "2734811", "revid": "28964914", "url": "https://it.wikipedia.org/wiki?curid=2734811", "title": "Louis Adam", "text": ""}
{"id": "2734812", "revid": "3115", "url": "https://it.wikipedia.org/wiki?curid=2734812", "title": "Altamahaw-Ossipee", "text": "Altamahaw-Ossipee \u00e8 stato un census-designated place (CDP) degli Stati Uniti d'America, della Contea di Alamance, nella Carolina del Nord. Secondo il censimento del 2000 la localit\u00e0 aveva una popolazione di 996 abitanti. Il 9 settembre 2002 la localit\u00e0 di Ossipee \u00e8 diventata un comune indipendente (\"town\"). Altamahaw \u00e8 rimasto un CDP a s\u00e9 stante.\nGeografia fisica.\nSecondo l'United States Census Bureau la localit\u00e0 sorgeva su un'area di 6,0\u00a0km\u00b2, interamente su terraferma."}
{"id": "2734813", "revid": "21079", "url": "https://it.wikipedia.org/wiki?curid=2734813", "title": "Arco continuo", "text": ""}
{"id": "2734815", "revid": "838137", "url": "https://it.wikipedia.org/wiki?curid=2734815", "title": "Francesco Felice Alberti di Enno", "text": "Biografia.\nFrancesco Felice Alberti di Enno nacque a Trento il 4 ottobre 1701 da una nobile famiglia cittadina che gi\u00e0 aveva avuto tra i propri membri alcuni ecclesiastici della cattedrale.\nNell'aprile del 1726, dopo aver completato gli studi ecclesiastici, venne ordinato sacerdote nel Duomo di Trento.\nIl 6 marzo 1756 venne prescelto dal vescovo suffraganeo di Trento Leopoldo Ernesto Firmian quale vescovo coadiutore della diocesi e divenne vescovo titolare di Miletopoli, per poi succedere sulla cattedra episcopale tridentina il 7 settembre 1758 alla morte del suo predecessore, Domenico Antonio Thun.\nDurante il periodo della propria reggenza a Trento, egli si rifiut\u00f2 a differenza dei suoi predecessori di aderire alle clausole contenute nel \"Landlibell\" del 1511, continuando a rivendicare e a difendere il rispetto dei patti confederali siglati in antichit\u00e0 contro le tendenze accentratrici della politica asburgica. Per tutta risposta egli si vide sequestrare tutte le rendite del principato dall'imperatrice Maria Teresa d'Austria. Dopo questo atto il vescovo venne costretto ad accogliere una nuova patente imperiale siglata il 12 maggio 1761 che imponeva anche al principato vescovile di Trento l'obbligo di uniformarsi alla riforma monetaria austriaca, il che fu reso possibile grazie anche alla politica filoaustriaca portata avanti dal canonico Carlo Trapp e da Bartolomeo Passi, decano del Capitolo.\nMor\u00ec a Trento il 31 dicembre 1762.\nGenealogia episcopale.\nLa genealogia episcopale \u00e8:"}
{"id": "2734816", "revid": "253269", "url": "https://it.wikipedia.org/wiki?curid=2734816", "title": "Kiowa Gordon", "text": "Biografia.\nLa sua carriera d'attore inizia non appena viene notato per puro caso nella stessa chiesa frequentata dalla scrittrice Stephenie Meyer, la quale gli propone di recitare per la parte di Embry Call nel film \"\", facente parte della \"Saga di Twilight\", il tutto tratto dalla quadrilogia della scrittrice. \nL'attore ha lavorato anche per il sequel del film \"\" (2010), .\nL'attore ha inoltre preso parte alle riprese della prima parte dell'ultimo capitolo della saga di \"Twilight\", \"Breaking Dawn\", uscito nelle sale italiane il 16 novembre 2011."}
{"id": "2734817", "revid": "827882", "url": "https://it.wikipedia.org/wiki?curid=2734817", "title": "Edward Livingston", "text": "Biografia.\nEgli fu una figura influente nella stesura del Codice Civile della Louisiana (1825). Inoltre svolse l'attivit\u00e0 di segretario di Stato degli Stati Uniti nel corso della presidenza di Andrew Jackson (settimo presidente).\nEra il figlio pi\u00f9 giovane di Robert Livingston, apparteneva alla famosa famiglia Livingston (suo fratello maggiore era Robert R. Livingston). Si laure\u00f2 nel 1781 all'universit\u00e0 di Princeton. Scrisse il \"Livingston Codes\", che fu usato come base per le leggi del governo liberale delle Province Unite dell'America Centrale all'inizio del XIX secolo. Livingston deve al suo codice il suo nome."}
{"id": "2734819", "revid": "339392", "url": "https://it.wikipedia.org/wiki?curid=2734819", "title": "Leopold Ernest von Firmian", "text": ""}
{"id": "2734821", "revid": "2078765", "url": "https://it.wikipedia.org/wiki?curid=2734821", "title": "Giorgio Messori", "text": "Biografia.\nGiorgio Messori ha vissuto tra Reggio Emilia, la Svizzera, Bergamo e l'Uzbekistan (dove ha insegnato all'Universit\u00e0 di Tashkent).\nHa fatto la sua prova d'esordio col libro \"L'ultimo buco nell'acqua\" scritto insieme a Beppe Sebaste. Alcuni suoi racconti sono poi apparsi sulla rivista \u00abIl semplice\u00bb, e sull'antologia \"Narratori delle riserve\", a cura di Gianni Celati.\nAmico di Luigi Ghirri, ha scritto i testi dei libri \"Atelier Morandi\" (1992) e \"Il senso delle cose\" (2005). Ha anche tradotto Peter Bichsel. Ha pubblicato con la casa editrice Diabasis, \"Nella citt\u00e0 del pane e dei postini\" (Premio Sandro Onofri 2005, Premio Bergamo 2006, finalista al Premio Viareggio opera prima 2005).\nPoco dopo la sua scomparsa, sono stati pubblicati con Diabasis due libri postumi: nel 2007, \"Viaggio in un paesaggio terrestre\", col fotografo Vittore Fossati e nel 2008, \"Storie invisibili e altri racconti\", raccolta di racconti brevi."}
{"id": "2734822", "revid": "287204", "url": "https://it.wikipedia.org/wiki?curid=2734822", "title": "George Robertson", "text": ""}
{"id": "2734823", "revid": "22356", "url": "https://it.wikipedia.org/wiki?curid=2734823", "title": "Teraterpeton hrynewichorum", "text": "Il teraterpeton (Teraterpeton hrynewichorum) \u00e8 un rettile estinto, appartenente agli arcosauromorfi. Visse nel Triassico superiore (circa 215 milioni di anni fa) e i suoi resti fossili sono stati ritrovati in Nuova Scozia (Canada).\nDescrizione.\nConosciuto attraverso un paio di scheletri parziali, questo animale doveva essere vagamente simile a una grossa lucertola, forse a un varano. La corporatura era relativamente robusta, ed \u00e8 probabile che la forma corporea generale ricordasse quella di un altro rettile triassico, \"Trilophosaurus\". Il cranio era piuttosto caratteristico: la regione temporale era di tipo euriapsideo (come nei plesiosauri), mentre il rostro premascellare e la sinfisi mandibolare erano allungati e privi di denti. La dentatura era posizionata nella parte posteriore della mascella, ed era costituita da elementi che andavano a incastrarsi fra di loro, in una tipologia unica, quando le fauci erano chiuse.\nL'ileo era dotato di un lungo e profondo processo anteriore simile a quello presente nei rincosauri derivati. La pelvi era dotata di una finestra tiroide ben sviluppata, una caratteristica che negli arcosauromorfi era presente solo nei tanistrofeidi. Il quinto metatarso era molto breve, anch'essa una caratteristica che si riscontra nei tanistrofeidi. Le falangi ungueali delle zampe posteriori erano molto appiattite mediolateralmente, profonde dorsoventralmente e leggermente ricurve, come anche le falangi ungueali della mano. \nClassificazione.\nIl teraterpeton \u00e8 considerato un rappresentante primitivo degli arcosauromorfi, uno dei due grandi gruppi di rettili diapsidi. I resti, ritrovati nella formazione Wolfville (supergruppo Newark) in Nuova Scozia, indicano che questo rettile potrebbe essere stato strettamente imparentato con un altro arcosauromorfo ben noto nel Triassico nordamericano, \"Trilophosaurus\", all'interno di un gruppo noto come Allokotosauria."}
{"id": "2734824", "revid": "22356", "url": "https://it.wikipedia.org/wiki?curid=2734824", "title": "Doratodon", "text": "Il doratodonte (gen. Doratodon) \u00e8 un rettile estinto, imparentato con i coccodrilli. Visse nel Cretaceo superiore (Campaniano, circa 75 milioni di anni fa) e i suoi resti sono stati ritrovati in Europa (Spagna, Austria).\nDescrizione.\nConosciuto principalmente per resti cranici e della dentatura, questo animale possedeva un cranio molto corto e stretto, ben diverso da quello degli attuali coccodrilli. Oltre a ci\u00f2, la dentatura era composta da lunghi denti compressi lateralmente e caratterizzati da un margine carenato e seghettato, dalla punta ricurva all'indietro. Grazie al raffronto con altre forme simili, si \u00e8 ipotizzato che il corpo di \"Doratodon\" fosse abbastanza compatto e sorretto da robusti arti sporgenti parzialmente all'esterno.\nClassificazione.\nOriginariamente il genere \"Doratodon\" era noto solo per resti molto frammentari provenienti dall'Austria, appartenenti alla specie tipo Doratodon charcharidens, ed era stato attribuito variamente a coccodrilli goniofolididi o a hsisosuchidi. Solo in seguito, con la descrizione di resti pi\u00f9 completi provenienti dalla Spagna (Doratodon ibericus), gli studiosi hanno potuto fare luce sui reali vincoli di parentela di questo animale: \"Doratodon\" \u00e8 ritenuto essere un rappresentante primitivo degli zifosuchi (Ziphosuchia), un gruppo di crocodilomorfi notevolmente diffuso nei continenti meridionali. In particolare, sono state riscontrate somiglianze con i sebecosuchi e \"Bergisuchus\"; \"Doratodon\" rappresenta il primo ritrovamento di un crocodilomorfo di questo tipo nel Cretaceo superiore d'Europa."}
{"id": "2734826", "revid": "484362", "url": "https://it.wikipedia.org/wiki?curid=2734826", "title": "Yunguisaurus liae", "text": "Lo yunguisauro (Yunguisaurus liae) \u00e8 un rettile estinto, appartenente ai saurotterigi. Visse nel Triassico superiore (Carnico, circa 220 milioni di anni fa). I suoi resti sono stati ritrovati in Cina (Guizhou).\nDescrizione.\nConosciuto per uno scheletro quasi completo, questo animale possedeva un corpo relativamente snello e da un collo allungato, che sorreggeva una testa stretta e piuttosto sottile, lunga una dozzina di centimetri. I denti anteriori erano lunghi e aguzzi, mentre quelli posteriori erano pi\u00f9 corti. L'intero animale doveva raggiungere i due metri di lunghezza. Le zampe erano appiattite e robuste, molto simili a quelle dell'analogo \"Pistosaurus\"; probabilmente erano una via di mezzo tra le zampe da animali terrestri (come quelle dei notosauri) e quelle dei plesiosauri, trasformate in pinne. La morfologia degli elementi della scatola cranica indica una riduzione delle ossa epipterigoidee, cos\u00ec come la presenza di un occipite aperto (caratteristiche dei plesiosauri e non dei notosauri) (Shang et al., 2016).\nClassificazione.\n\"Yunguisaurus liae\" venne descritto per la prima volta nel 2006, sulla base di uno scheletro quasi completo ritrovato nella formazione Falang nella regione del Guizhou, in Cina, in terreni risalenti all'inizio del Triassico superiore.\nLo yunguisauro appartiene a quel gruppo di rettili saurotterigi noti come pistosauroidi, dalle caratteristiche intermedie tra i notosauri semiacquatici e i plesiosauri completamente adattati alla vita marina. In Cina sono noti altri resti di pistosauroidi risalenti al Triassico medio (\"Chinchenia\", \"Kwangsisaurus\"), ma erano pi\u00f9 primitivi e con zampe meno robuste. I pi\u00f9 stretti parenti di \"Yunguisaurus\" erano lo stesso \"Pistosaurus\" e in nordamericano \"Augustasaurus\". \u00c8 possibile che da uno di questi animali, o da una forma simile, si siano sviluppati i plesiosauri tipici di Giurassico e Cretaceo."}
{"id": "2734827", "revid": "729019", "url": "https://it.wikipedia.org/wiki?curid=2734827", "title": "Santa Rosa (Paraguay)", "text": "Santa Rosa \u00e8 una citt\u00e0 del Paraguay, nel Dipartimento di Misiones. Si trova a 257 km dalla capitale del paese Asunci\u00f3n; forma uno dei 10 distretti in cui \u00e8 diviso il dipartimento.\nPopolazione.\nAl censimento del 2002 Santa Rosa contava una popolazione urbana di 6.814 abitanti (17.612 nel distretto).\nStoria.\nFondata nel 1698 dal padre gesuita Ranzonier, fu un'importante riduzione gesuita. La sua chiesa originale fu distrutta da un incendio nel 1883; dall'incendio si salv\u00f2 invece il campanile, arrivato intatto fino ai nostri giorni.\nEconomia.\nLe principali attivit\u00e0 del posto sono l'agricoltura e l'allevamento.\nTurismo.\nOltre al campanile originale, Santa Rosa vanta nella \"Capilla de la Virgen de Loreto\" (Cappella della Vergine di Loreto) gli unici affreschi di epoca delle riduzioni gesuite arrivati fino a noi. Nella citt\u00e0 sono presenti anche un museo con reperti dei gesuiti, diverse case coloniali e il \"Pombero Pypor\u00e9\", una pietra sulla quale \u00e8 ben visibile un'orma, attribuita alla figura mitologica guaran\u00ed del Pombero. Le rive del vicino fiume Sangur\u00ed sono affollate in estate."}
{"id": "2734829", "revid": "125331186", "url": "https://it.wikipedia.org/wiki?curid=2734829", "title": "Joseph Philipp Franz von Spaur", "text": "Biografia.\nJoseph Philipp Franz von Spaur nacque a Innsbruck il 23 settembre 1718, figlio del conte Johann Franz Wilhelm Maximilian von Spaur e dalla contessa Anna Trapp.\nLa sua famiglia, per parte di entrambi i genitori, aveva avuto degli antenati nell'ambiente ecclesiastico austriaco e in particolare due suoi parenti, Leopold Maria Joseph von Spaur e Ignaz Franz Stanislaus von Spaur erano stati vescovi di Bressanone. Fu avviato alla carriera ecclesiastica e ordinato sacerdote nel 1741, dopo aver compiuto gli studi proprio a Bressanone.\nIl 1\u00ba ottobre 1763 venne nominato vescovo di Seckau e il 26 maggio 1780 pass\u00f2 alla diocesi di Bressanone.\nMor\u00ec il 26 maggio 1791 nel palazzo vescovile di Bressanone e la sua salma venne sepolta nella cattedrale cittadina.\nGenealogia episcopale.\nLa genealogia episcopale \u00e8:"}
{"id": "2734830", "revid": "767487", "url": "https://it.wikipedia.org/wiki?curid=2734830", "title": "Pier Luigi Del Bene", "text": "Carriera.\nTerzino, aggregato al dal 1953, esord\u00ec in Serie A tra le file del il 6 marzo 1955 a Milano in -Napoli 1-1, giocando successivamente nella stessa stagione solo il pareggio casalingo per 1-1 contro la Juventus del 20 marzo. Passato alla nella stagione 1955-1956, in Serie B, ritorn\u00f2 in maglia azzurra l'anno seguente rimanendovi fino al 1959, giocandovi prevalentemente nella stagione 1956-1957 in cui fu schierato per 15 gare, quindi pass\u00f2 all'Udinese. In Friuli disput\u00f2 due campionati di Serie A, quindi nel 1961 si trasfer\u00ec al , in Serie C, poi a Cremona dove chiuse la carriera.\nIn carriera ha totalizzato complessivemente 85 presenze in Serie A e 25 in Serie B"}
{"id": "2734831", "revid": "122350604", "url": "https://it.wikipedia.org/wiki?curid=2734831", "title": "Marilena (telenovela)", "text": " \nMarilena (\"Abigail\"), \u00e8 una telenovela venezuelana prodotta dalla Coral nel 1988 e 1989 per una serie di 257 puntate da 45 minuti circa. La telenovela \u00e8 una delle pi\u00f9 lunghe e pi\u00f9 seguite in Italia. I due protagonisti sono stati realmente sposati nella vita per poi divorziare qualche anno pi\u00f9 tardi.\nLa sigla della messa in onda su Rete 4 e alcune emittenti locali come Telenorba era il brano \"Pazza idea\" cantato da Patty Pravo, mentre nella messa in onda su Lady Channel e TV Centro Marche la sigla era un brano strumentale. \nTrama.\nLa storia narra dell'amore fra Marilena Guzm\u00e1n, una bellissima, ricca e viziata studentessa del prestigioso collegio San Lazzaro, e Alessandro Ruiz, il suo insegnante di lettere proveniente da una famiglia modesta, un amore ostacolato dalla differenza di et\u00e0 e di classe sociale. Per sfuggire all'amore della sua alunna, Alessandro sposa la collega Maria Chiara Martinez, una giovane insegnante di matematica dai modi timidi e dolci. Ma nel cuore di Alessandro non c'\u00e8 spazio per nessun'altra, e quando capisce di non poter sfuggire dall'amore che prova per Marilena i due scappano insieme. Dopo aver ottenuto il divorzio da Maria Chiara Alessandro sposa Marilena, ma i due sono troppo diversi, e il loro matrimonio ben presto si rivela un fallimento, soprattutto a causa dei capricci di Marilena che, ancora immatura per prendere sul serio la vita coniugale, ben presto si stanca di Alessandro (che non riesce ad adattarsi alla vita dell'alta societ\u00e0), e si convince di non averlo mai amato davvero. Decisa a chiedere il divorzio, un giorno Marilena scopre casualmente di non essere la figlia naturale di Maurizio Guzm\u00e1n, l'uomo che credeva suo padre, e cos\u00ec scappa di casa. Nel frattempo Alessandro ha ereditato una cospicua fortuna ed \u00e8 diventato un imprenditore di successo, mentre Marilena, dopo la sua fuga, conduce una vita molto modesta vivendo in un monolocale. La loro storia sembra ormai finita, ma nonostante il tempo e la distanza Marilena e Alessandro non smettono di pensare l'uno all'altra, finch\u00e9 un giorno la ragazza scopre di essere incinta. Dopo aver capito di aver sempre amato Alessandro, Marilena decide di tornare a casa per dirgli della gravidanza, ma l'uomo \u00e8 partito per un viaggio d'affari. A riceverla trova Marta, la possessiva e autoritaria madre di Alessandro, che ha sempre provato una profonda antipatia nei confronti di Marilena. Dopo averla umiliata, la donna la caccia di casa malamente e cos\u00ec Marilena, dopo essere stata accompagnata in ospedale da un passante, d\u00e0 alla luce un bambino che decider\u00e0 di chiamare Alessandro, proprio come il padre. Tuttavia, sentendosi ormai sola al mondo e in preda alla disperazione, lo abbandona affidandolo a una tassista che poco prima aveva rischiato di investirla mentre attraversava la strada con il neonato fra le braccia. Questo evento segna profondamente Marilena che, da ragazzina capricciosa e infantile, diventa una giovane donna gentile e determinata a ritrovare il figlio perduto. Passano dieci anni e nel frattempo Marilena e Alessandro si sono riconciliati e hanno adottato una bambina (Sabrina). Marilena ha dedicato tutta la sua vita alla ricerca del figlio, trascurando il suo matrimonio con Alessandro che nel frattempo ha iniziato una relazione extraconiugale con Viviana, una cameriera che lavora a casa Ruiz-Guzm\u00e1n. Ma l'amore che lega Marilena e Alessandro \u00e8 pi\u00f9 forte di qualsiasi cosa, e alla fine i due si riconciliano. Passano altri sei anni e Marilena conduce una vita tranquilla e felice insieme alla sua famiglia, ma non passa giorno senza pensare al figlio che aveva abbandonato anni prima. Il destino vuole per\u00f2 che proprio il figlio Alessandro, detto \"Chicco\", bisognoso di soldi per poter pagare delle cure molto costose alla madre, una notte s'introduce in casa Ruiz-Guzm\u00e1n per rubare, senza sapere di essere entrato nella casa dei suoi veri genitori. Chicco, che nel frattempo \u00e8 diventato un ragazzo di sedici anni incredibilmente somigliante al padre, si affeziona molto a quella donna che non sa essere la sua vera madre. Marilena cercher\u00e0 in tutti i modi di guadagnarsi l'affetto del ragazzo scatenando per\u00f2 la gelosia sia di Cristina, la donna a cui l'aveva affidato anni prima e che l'ha cresciuto, sia dello stesso Alessandro, che non sapendo che in realt\u00e0 Chicco \u00e8 figlio suo e di Marilena, si convince che il ragazzo sia l'amante della moglie. In realt\u00e0 Chicco non \u00e8 innamorato di Marilena, bens\u00ec di Sabrina, la figlia che Marilena e Alessandro avevano adottato anni prima e che in seguito si scoprir\u00e0 essere affetta da una grave malattia. Le cose si complicano ulteriormente quando si presenta nelle loro vite Rosalba, la vera madre di Sabrina, che far\u00e0 di tutto per allontanare la propria figlia dai suoi genitori adottivi, mentre la storia fra Alessandro e Marilena sar\u00e0 messa a dura prova da Alvaro Dos Santos, socio di Alessandro che perder\u00e0 la testa per Marilena (e che in seguito si riveler\u00e0 essere il vero padre di Sabrina), e da Maria Paola, la perfida sorella gemella di Maria Chiara, apparentemente mite e gentile come la sorella ma che si riveler\u00e0 essere una donna subdola e priva di scrupoli, pronta a tutto pur di conquistare Alessandro."}
{"id": "2734833", "revid": "125674376", "url": "https://it.wikipedia.org/wiki?curid=2734833", "title": "Milagros (telenovela)", "text": "Milagros (\"M\u00e1s all\u00e1 del horizonte\") \u00e8 una telenovela argentina con Grecia Colmenares come protagonista, trasmessa dal 3 gennaio al 4 novembre 1994 per un totale di 200 episodi. La serie venne trasmessa in Italia in prima tv da Rete 4 e successivamente su altri canali, tra cui Lady Channel, La5, TV2000, Retecapri e varie tv locali.\nTrama.\nLa trama si sviluppa in un arco cronologico che copre due generazioni.\nPrima generazione\n1830: in un'Argentina dove ancora sussistono lotte tra indigeni e bianchi per il possesso delle terre, una coppia di giovani sposi, Giacomo e Amalia, vivono in una casa in campagna con la loro piccola figlia Maria. Come vendetta per un attacco al loro villaggio da parte dei bianchi, alcuni indios assaltano la fattoria e colpiscono a morte Amalia. Deciso a vendicarla, Giacomo parte coi soldati e affida Maria ai suoi amici Emanuele e Carlotta Tebaldi. Giacomo perde la vita ed Emanuele decide di adottare ufficialmente Maria. Dopo poco tempo i due hanno anche un'altra figlia, Vittoria. Vittoria e Maria crescono come sorelle. Passano gli anni e le due ragazze finiscono per innamorarsi entrambe dello stesso uomo, il tenente Rinaldo Monti. Emanuele per\u00f2 decide che Maria dovr\u00e0 sposarsi con il ricco Guglielmo Lynch. Alla festa del fidanzamento di Maria, fa un'improvvisa apparizione la zia di Maria e Vittoria, Lucrezia Tebaldi, appena tornata dall'Europa. Lucrezia \u00e8 una donna emancipata: costretta a sposare a 14 anni un uomo molto pi\u00f9 grande di lei, e rimasta vedova molto presto, ha girato il mondo e crede fortemente nella libert\u00e0. Lucrezia ha un rapporto molto difficile col fratello Emanuele, che la ritiene troppo ribelle e critica la sua emancipazione. Naturalmente le ragazze adorano la zia e le chiedono consiglio su varie faccende. Lucrezia capisce subito che Maria non ama Guglielmo e, quando la ragazza le confessa di amare Rinaldo, fa di tutto per distoglierla dal proposito delle nozze con Lynch e cerca anche di convincere Emanuele a desistere. Tuttavia negli stessi giorni Carlotta si ammala di una grave crisi cardiaca e, per non darle un dispiacere, Maria decide di sposare comunque Guglielmo. Lucrezia trova l'amore in un indio di nome Tyron, con il quale celebra un suggestivo matrimonio. Tyron, tuttavia, morir\u00e0 poco tempo dopo. Qualche tempo dopo Guglielmo sospetta Maria di tradimento e le sottrae la bambina, Milagros, che ha partorito con l'intento di ucciderla, credendo che la piccola sia frutto del tradimento, ma una levatrice riesce a salvare la bimba abbandonandola davanti ad un circo. Guglielmo, in seguito a tutto ci\u00f2, fa credere a tutti che Lucia, la figlia avuta con la sua amante, una certa Margherita, sia quella partorita da Maria. Rinaldo, disperato per la perdita della sua amata Maria, concepisce con Vittoria un figlio a cui verr\u00e0 dato il nome di Catriel, mentre Milagros intanto viene cresciuta dai proprietari del circo. Dopo varie vicissitudini e liti, Vittoria, sorella di Maria, arriva a credere che suo figlio sia morto in un violento incendio divampato nella capanna dove ha partorito; in realt\u00e0 \u00e8 stato salvato da una trib\u00f9 di Indios, mentre sua madre arriva a prostituirsi con un uomo col quale concepisce una bambina, Carlotta. Catriel, qualche anno dopo, far\u00e0 la conoscenza di Lucrezia, che decider\u00e0 di crescerlo come fosse il figlio mai avuto da Tyron. \nSeconda generazione\nNella storia avviene un salto temporale di vent'anni. Catriel, cresciuto dalle amorevoli cure di Lucrezia Tebaldi, \u00e8 cresciuto con sani principi; Milagros, dopo aver girato il mondo con il circo, arriva a Santa Maria. Emanuele Tebaldi, in preda a una grave malattia, si toglie la vita. La notizia della morte dell'uomo fa il giro del circondario e arriva anche a Vittoria, piena di rancore verso la sua famiglia. Vittoria e la figlia Carlotta arrivano in tempo per partecipare al funerale di Emanuele e per rivedere Maria e la zia Lucrezia. MIlagros conosce Catriel e se ne innamora ma un soldato, di nome Augusto, non vuole che i due stiano insieme. Nella famiglia Tebaldi inizia intanto una lotta per il possesso della tenuta \"Villa Speranza\", dimora di Lucrezia e Catriel. Guglielmo distrugge i documenti con i quali Emanuele l'aveva lasciata alla sorella e, aiutato da Vittoria, caccia Lucrezia e il giovane figlio adottivo. Vittoria non avrebbe nulla contro Lucrezia, ma odia troppo gli indios per accettare che l'eredit\u00e0 della zia vada a uno di loro. Lucrezia e Catriel tornano quindi a vivere a Santa Maria e l\u00ec Lucrezia viene coinvolta in un progetto sovversivo contro il governatore tiranno. Sostituendosi a una sua amica nella funzione di esca, Lucrezia viene colpita a morte da uno dei soldati, ma prima di morire riesce a scrivere un testamento in favore di Catriel e a convincere Maria a mantenere il segreto sulla sua fine, onde evitare che Guglielmo possa far del male al figlio adottivo. Catriel, deciso a realizzare i sogni suoi e di sua madre, riesce a sfidare Lynch a duello e a riprendersi \"Villa Speranza\". IL governatore viene cacciato e torna la libert\u00e0: Maria e Rinaldo, intanto, si ritrovano e vivono il loro amore. Guglielmo, in cerca di vendetta, tenta di strangolare Vittoria e poi di uccidere Maria, ma l'esercito lo giustizia prima che possa far del male a qualcuno. Augusto, convinto di essere il responsabile della morte di Milagros, che in realt\u00e0 \u00e8 viva, si spara e perde la vista. Dopo ulteriori traversie e difficolt\u00e0, Milagros e Catriel si rincontrano e possono infine scoprire le loro vere identit\u00e0. I due avranno una figlia, che verr\u00e0 chiamata Lucrezia in memoria della buona zia. Attraverso un crocifisso che Vittoria aveva lasciato al suo bambino prima dell'incendio, la Tebaldi si rende conto che Catriel \u00e8 suo figlio e va a cercarlo, poi si riappacifica con Maria e Rinaldo. Finalmente tutti riusciranno a vivere tranquillamente la loro vita insieme ai loro famigliari.\nEpisodi.\nLa serie \u00e8 durata una stagione per un totale di 200 episodi, ognuno della durata di 50 minuti.\nCuriosit\u00e0.\n\"Milagros\" vuol dire \"Miracolo\". La scelta del nome si riferisce al fatto che, per merito della vera figlia di Maria, possa essersi compiuto il sogno di sua madre: vivere felicemente. Il nome le viene dato dalla sua famiglia adottiva che grazie al pianto della bambina si \u00e8 salvata dall'incendio divampato nel carro del circo Olimpico dove dormivano."}
{"id": "2734834", "revid": "729019", "url": "https://it.wikipedia.org/wiki?curid=2734834", "title": "Gran Premio d'Olanda 1962", "text": "Il Gran Premio d'Olanda 1962 si \u00e8 svolto domenica 20 maggio 1962 sul circuito di Zandvoort. La gara \u00e8 stata vinta da Graham Hill su BRM (prima vittoria in carriera del pilota britannico), seguito da Trevor Taylor su Lotus e da Phil Hill su Ferrari."}
{"id": "2734837", "revid": "144796", "url": "https://it.wikipedia.org/wiki?curid=2734837", "title": "Joseph Maria von Thun", "text": ""}
{"id": "2734838", "revid": "729019", "url": "https://it.wikipedia.org/wiki?curid=2734838", "title": "Gran Premio di Monaco 1962", "text": "Il Gran Premio di Monaco 1962 si \u00e8 svolto domenica 3 giugno 1962 sul circuito di Monte Carlo. La gara \u00e8 stata vinta da Bruce McLaren su Cooper seguito dai due piloti della Ferrari Phil Hill e Lorenzo Bandini."}
{"id": "2734840", "revid": "599013", "url": "https://it.wikipedia.org/wiki?curid=2734840", "title": "Eugene Galekovi\u0107", "text": ""}
{"id": "2734841", "revid": "287204", "url": "https://it.wikipedia.org/wiki?curid=2734841", "title": "Eugene Galekovic", "text": ""}
{"id": "2734843", "revid": "287204", "url": "https://it.wikipedia.org/wiki?curid=2734843", "title": "Gran Premio del Belgio 1962", "text": "Il Gran Premio del Belgio 1962 si \u00e8 svolto domenica 17 giugno 1962 sul circuito di Spa-Francorchamps. La gara \u00e8 stata vinta da Jim Clark su Lotus (prima vittoria in carriera del pilota britannico), seguito da Graham Hill su BRM e da Phil Hill su Ferrari.\nGrazie al quarto posto ottenuto in gara, Ricardo Rodr\u00edguez diventa il pi\u00f9 giovane pilota a punti della storia della Formula 1, all'et\u00e0 di 20 anni e 123 giorni. Il record durer\u00e0 fino al Gran Premio del Brasile 2000, quando Jenson Button ottenne un piazzamento a punti all'et\u00e0 di 20 anni e 67 giorni.\nAl 25\u00ba giro, mentre lottavano per la seconda posizione, Trevor Taylor e Willy Mairesse entrarono in collisione; entrambi furono sbalzati fuori dalle loro vetture, e la monoposto del pilota belga prese fuoco. Entrambi i concorrenti uscirono dall'incidente illesi.\nIl Gran Premio ha visto la prima vittoria per Jim Clark e per la leggendaria Lotus 25."}
{"id": "2734844", "revid": "124298351", "url": "https://it.wikipedia.org/wiki?curid=2734844", "title": "Corriere di Como", "text": "Corriere di Como \u00e8 stato un quotidiano locale della provincia di Como. \u00c8 stato pubblicato dal 1997 al 2021.\nLa storia.\nIl primo numero del \"Corriere di Como\" \u00e8 arrivato nelle edicole del territorio lariano il 19 ottobre 1997, abbinato al \"Corriere della Sera\". Il primo direttore del quotidiano \u00e8 stato Adolfo Caldarini, penna storica de \"La Notte\", protagonista e grande animatore dell'emittenza locale con Espansione TV e Antennatre dei quali \u00e8 stato, per dieci anni, responsabile del settore giornalistico.\nDall'aprile del 2000 la direzione \u00e8 stata affidata a Mario Rapisarda. Nel 2007 il quotidiano comasco ha rinnovato grafica e formato ed \u00e8 passato al colore.\nIn occasione di importanti eventi - soprattutto sportivi, culturali e di carattere economico - il giornale presentava inserti speciali. All'inizio di ogni mese pubblicava \"Vivi Como\", dedicato alle iniziative e manifestazioni proposte nel territorio lariano, lombardo e della vicina Svizzera. \nNel 2020 l'Editoriale S.r.l. \u00e8 entrata in crisi. L'ultimo numero del \"Corriere di Como\" \u00e8 uscito il 16 novembre 2021."}
{"id": "2734845", "revid": "599013", "url": "https://it.wikipedia.org/wiki?curid=2734845", "title": "Scott Jamieson", "text": ""}
{"id": "2734846", "revid": "287204", "url": "https://it.wikipedia.org/wiki?curid=2734846", "title": "Fabrizio de Andr\u00e8", "text": ""}
{"id": "2734847", "revid": "287204", "url": "https://it.wikipedia.org/wiki?curid=2734847", "title": "Francesco Uetam", "text": "I genitori, Francisco e Margarita, gestivano una tabaccheria. Ancora bambino, prese lezioni di musica gratuite dal maestro di flauto Ignacio Muntaner. Un giorno, fu ascoltato casualmente dal compositore, direttore e maestro di canto Juan Goula, che lo prese alla sua scuola.\nDebutt\u00f2 il 27 novembre 1869 in \"Linda di Chamounix\" di Gaetano Donizetti al Teatro Principal di Palma di Maiorca. Invert\u00ec la sequenza delle lettere del cognome su consiglio dell'impresario Eduardo Canals e italianizz\u00f2 il nome di battesimo, da Francisco a Francesco.\nLa sua carriera si svolse inizialmente tra la Spagna, San Pietroburgo e Lisbona. Nel 1885 il Conte di Michelena, impresario teatrale, lo chiam\u00f2 a cantare al Teatro Real di Madrid. Cant\u00f2 anche in Italia, esibendosi nel 1889 al Teatro Pagliano di Firenze nel suo cavallo di battaglia, \"Roberto il diavolo\" di Giacomo Meyerbeer.\nLasciate le scene per alcuni anni, vi torn\u00f2 nel 1902 al Teatro Cervantes di Malaga, prima di ritirarsi definitivamente nel 1903.\nSecondo alcuni biografi, la sua voce fu registrata dalla Edison nel 1903. Tuttavia l'unica testimonianza sonora \u00e8 costituita da un cilindro di cera dell'anno 1900, nel quale si ascolta Uetam esibirsi in una romanza da salotto su testo di Metastasio (\u00abAlla stagion novella\u00bb, da \"La Galatea\"), ristampata nel CD \"Grandes Cantantes en el Teatro San Fernando de Sevilla\"."}
{"id": "2734848", "revid": "1961619", "url": "https://it.wikipedia.org/wiki?curid=2734848", "title": "Roberto Totaro", "text": "Nel 2007 \u00e8 uscita anche \"La gazzetta della Giungla\" (Editore: Ass. Scuole Materne).\nBiografia.\nRoberto Totaro (TOT) \u00e8 nato a Belluno nel 1957, si \u00e8 formato al Liceo Artistico e all'Accademia di Belle Arti di Venezia. Dall'adolescenza si \u00e8 dedicato alla grafica umoristica, lavorando nel contempo anche nel campo pubblicitario. La sua esperienza lavorativa \u00e8 iniziata nei primi anni '80 a \"bottega\" presso il disegnatore Disney veneziano Luciano Gatto, disegnando tavole di \"Topolino\" per il mercato italiano e di \"Fix und Foxi\" per quello tedesco. Nello stesso periodo ha iniziato a lavorare professionalmente da solo nel campo del fumetto inventando \"Le avventure di Roby e Poppi\" per \"Il Piccolo Missionario\".\nNel 1985 un suo provino viene accettato dalle edizioni parigine \"Vaillant\", uno dei pi\u00f9 importanti editori per ragazzi francese. Inizia cos\u00ec una collaborazione che durer\u00e0 otto anni per il settimanale francese per ragazzi \"Pif Gadget\", realizzando centinaia di tavole di \u201cPif\u201d ed \u201cHercule\u201d due personaggi famosissimi in Francia. Dopo un po' di anni di collaborazione francese, incomincia ad ideare personaggi e characters integralmente suoi: i primi furono i \"Tecnocratici\" (L'humour des ordinateurs) , subito seguiti da \"Bulles\", (Bolle) pensato per il mercato francese (uscirono infatti sul mensile Super Hercule). Intanto alla direzione artistica di \"Pif\" entra Giorgio Cavazzano, che supervisioner\u00e0 per diversi anni tutto il materiale prodotto da Roberto . Durante tutto questo periodo \"francese\", in Italia presenzia regolarmente ad esposizioni come \"Humor Graphic\" a Milano e \"Umoristi a Marostica\", dove nel 1986 vince il Gran Premio Internazionale Scacchiera, e nel 1993 lo stesso premio nel settore strip.\nAlla chiusura della rivista Pif di Vaillant, esce in Italia il settimanale satirico Comix (1992), pubblicato da Franco Cosimo Panini, e ToT \u00e8 pronto con la serie \"I Tecnocratici\" che, pur pensata per il mercato francese, si adattava alla perfezione alle pagine interne di Comix: \u00e8 il primo effettivo successo personale di Totaro. Essere pubblicato insieme alle tavole di Mordillo e Quino non \u00e8 cosa da poco, e il pubblico si \u00e8 subito identificato nello stralunato mondo informatico dei Tecnocratici. Su \"Comix - Il giornale dei fumetti\", TOT inventa anche la serie \"I grandi appuntamenti scientifici di Piero Angelo\" e la sua serie di maggior successo: \"Nirvana\", le avventure di un vecchio Maestro di Zen che sta appollaiato in cima ad un monte.\nOltre a \"Comix\", comincia a collaborare con innumerevoli altre riviste: Il Corriere dei Piccoli, Gulp (un'imitazione di Comix) 44 Gatti, Risate in tasca, Airone, Airone Junior, Dodo, ecc. Nell'ottobre 1995 la Galleria \"Affiche\" di Palermo gli dedica una personale. Nel 1996 sono usciti in Francia, editi da \"Edition du Soleil\", due libri cartonati di storie gi\u00e0 pubblicate sulla rivista Pif.\nNel maggio 1997 \u00e8 uscita la prima raccolta in volume di strip di Nirvana edito dall'editore genovese \"Colors\" dal titolo \"NIRVANA - 120 storie Zen\" che vinse la Palma d'oro al 50\u00ba Salone Internazionale dell'Umorismo di Bordighera come miglior libro di letteratura umoristica illustrata dell'anno. Sempre nel 1997, viene invitato a due grandi manifestazioni: una a Lecce nell'ambito della manifestazione \"SalentoFumetto\" e una a Perugia durante \"UmbriaFumetto 97\". \nTotaro nel 1999 pubblica con Comix (F.C. Panini Editore) il libro \"Nirvana meditazioni di fine millennio\" seguito da \"Nirvana 2- la meditazione continua\" (2001), \"Il terzo grande libro del Nirvana\" (2003), \"Nirvana libro quarto\" (2006) e \"Nirvana libro quinto\" (2010). Le avventure dell'eremita che vive in cima al picco roccioso piacciono a un pubblico eterogeneo, e il personaggio \u00e8 diventato il testimonial dell'agenda Comix, la pi\u00f9 venduta in Italia.\nNel 2007 pubblica il volume \"La gazzetta della giungla\" edito dalla FISM. Si tratta di una serie di tavole a colori autoconclusive con protagonisti animali. Serie che, dal Settembre 2009, Roberto realizza per il settimanale \"Il Giornalino\" Edizioni S. Paolo. Sempre nel 2007 partecipa al volume \u201cStrrrippit\u201d \u201cGrrrzetic editore\u201d con una selezione delle migliori strip di Nirvana , insieme ad altri celebri autori di strisce italiane.\nI suoi personaggi sono stati pubblicati in molti paesi, Grecia, Spagna, Portogallo, Svezia, Norvegia, Turchia, Stati Uniti, sotto l'egida della S.A.F. Strip Art Features, l'agenzia che dal 2003, cura le pubblicazioni estere di Roberto. \nTotaro \u00e8 stato il primo autore italiano a pubblicare un fumetto (Il Giornalino della Giungla- Jungle Journal) in lingua araba nel 2011 edito da Othmania publishing &amp; Distribution. \nNel 2011 partecipa, insieme ad alcuni grandi professionisti del settore (Hermann, Font, Kubert Trillo, per citarne alcuni), con una sua lezione sul fumetto umoristico, al libro tutorial \"Profesionalne Tajne Stripa\" (Professione fumetto: i segreti del mestiere) di Ervin Rustemagic pubblicato in lingua croata.\nLe sue pi\u00f9 recenti pubblicazioni in volume, sono \u201cLes Blagues de la giungle\u201d (2015) edizione francese di Jungle Journal per conto della Bayard Press (Tourbillon), e l'ultima sua creatura \u201cL'UOMO DELLA STRADA\u201d (2015) libro edito ancora una volta da COMIX F.C.Panini . L'uomo della strada si intitola cos\u00ec perch\u00e9 ToT gioca con lo stereotipo antonomastico (uomo della strada = uomo comune) e il fatto che il protagonista dalla prima all'ultima tavola cammina su una strada visto sempre dall'alto."}
{"id": "2734849", "revid": "290948", "url": "https://it.wikipedia.org/wiki?curid=2734849", "title": "Stato confusionale", "text": ""}
{"id": "2734850", "revid": "290948", "url": "https://it.wikipedia.org/wiki?curid=2734850", "title": "Confusione mentale", "text": ""}
{"id": "2734853", "revid": "77990", "url": "https://it.wikipedia.org/wiki?curid=2734853", "title": "Cellule germinali", "text": ""}
{"id": "2734854", "revid": "6923", "url": "https://it.wikipedia.org/wiki?curid=2734854", "title": "Sauro Ciantini", "text": "Biografia.\nSauro Ciantini ha esordito contemporaneamente sia nel fumetto tradizionale su riviste come \"Tratto Crack\", che su riviste di target giovanile come Tutti frutti. Negli anni ottanta ha partecipato alla creazione di \"Harno\" (poi trasformato in \"Harno-zone\"), la fanzine distribuita nelle notti fiorentine (Tenax, Manila in the Jungle, Queen, e Backdoors) durante le serate dell'O.N.U. - One National Underground - e a tema, come quelle sovietiche al suono dei nascenti CCCP.\nNel 1993 ha pubblicato \"Kids! Generation X\", nel n.1 di \"Schizzo Posse\", e poi su \"Futuro Zero\". Inizia quell'anno anche la sua collaborazione con il settimanale Comix dove crea il personaggio di Palmiro, la striscia umoristica interpretata dall'anatroccolo piccolo brutto e nero, diventato subito l'Idolo delle Fidanzate Lontane.\nAlcuni di questi primi materiali sono raccolti nel libro \"Palmiro, storie di Fidanzate Lontane (ed altre storie)\", edizioni Comix.\nSempre per le edizioni Comix ha illustrato libri di Riccardo Cassini, Maurizio Garruti, Fabio Fazio, Francesco Freyre, Enzo Iacchetti, Daniele Sala, Daniele Luttazzi, Alessandra Coen, oltre a quelli di Paola Rando: \u201cCome restare zitella\u201d e poi \u201cLe profezie di una zitella\u201d.\nLavora in pubblicit\u00e0, per carta stampata e spot animati (Cocacola, Omnitel, Agenda Comix / Cornetto Algida), e partecipa come vignettista \u201clive\u201d al ciclo di trasmissioni \"Parlato Semplice\" di Raitre, condotte da Gabriele La Porta.\nNel 1994 vince la Targa Comix come nuovo autore al Premio della Satira di Forte dei Marmi. Nel 1995 collabora al progetto di Raiuno \"La leggenda di Mister Volare\", un programma di Giancarlo Governi dedicato alla vita ed alle canzoni di Domenico Modugno, realizzando l'animazione \"Lu minaturi\" per la regia di Guido De Maria (padre di \"Supergulp!\").\nNel 1996 partecipa al mensile satirico \"Tele Zapata\".\nNel 1997 pubblica per le Edizioni Comix, insieme ad Enrico Brizzi, il romanzo illustrato \"Lennon Guevara Bugatti\", ripubblicato nel 2005 negli Oscar Mondadori, e nel 1998 \"M'ama non m'ama, - guida al petting per fidanzati\", scritto insieme a Massimo Cavezzali.\nNel 1998 per la Panini Ragazzi illustra \"Pirati su Internet\", di Pederson &amp; Gilden, con il quale arriva in finale al Premio Bancarellina di Pontremoli (1999), e \"Il cubo incantato\", di Enzo Fileno Carabba (illustrazioni realizzate insieme ad Andrea Camerini).\nDal 1997 cura il merchandising del personaggio di Palmiro per linee scolastiche (diario, agenda, quaderni, zaini) e regalo (Carta, gadgets, biglietti d'auguri). Sempre nel 1997, con un'autoproduzione intitolata \"Senza peli sulla lingua\", contro l'uso e la fabbricazione delle mine antiuomo, vince \u201cVideominuto Pop Tv\u201d, la rassegna organizzata da Controradio Firenze, presso il Museo d'Arte Moderna di Prato. Anche negli anni successivi parteciper\u00e0 con brevi animazioni e video.\nNel 1998 realizza le illustrazioni per \"Era una notte buia e tempestosa\", libro tratto dalla trasmissione di Linus e Daria Bignardi, con i racconti scritti ed inviati dagli ascoltatori di Radio DeeJay.\nNel febbraio 1999 inizia la collaborazione con il quindicinale satirico \"Cuore\".\nCollabora regolarmente al calendario annuale della L.A.V. e dal 2000 all'agenda di Comportamenti di pace. Nel 2002 realizza una serie di web cartoon per il portale Jumpy, e strisce animate per lo speciale San Valentino 2002 e 2003 organizzato da MTV Italia. Collabora regolarmente al sito web di questa rete televisiva con cartoline, desktop e salvaschermo, e animando buffe poesie demenziali scritte dai lettori.\nDopo un anno sabbatico riprende la sua attivit\u00e0 di illustratore per alcune agenzie editoriali e per case editrici come De Agostini, Petrini Editore, Hoepli, Giunti Gruppo Editoriale, Le Monnier, Education Mondadori, ed altre.\nNel maggio 2005 pubblica insieme a Massimo Cavezzali il libro \"Giotto bambino\" per Polistampa - Firenze, primo volume della collana \u201cClassici dell'Arte per bambini\u201d. Nel novembre 2005 la Mondadori ripubblica nei suoi Oscar il romanzo illustrato \"Lennon Guevara Bugatti\", realizzato insieme ad Enrico Brizzi.\nInizia anche la sua collaborazione con il marchio Nannini disegnando tessuti e creando l'House paper Nannini per la collezione di borse Wind Kubra. Nel 2007 pubblica sempre con Massimo Cavezzali il giallo \u201cUna busta per Grace\u201d, primo volume della serie: i casi di Davide Tatorino. Sempre nel 2007 pubblica, insieme ad altri autori italiani, il volume \u201cstRRRippit!\u201d edito da gRRR\u017eetic editrice, che raccoglie i migliori autori di strisce umoristiche italiane.\nNel 2008 pubblica un secondo libro giallo intitolato \"La collana di pulcini d'oro\", scritto ancora con Massimo Cavezzali, edito da Neftasia editore, e nel settembre 2008 e 2009 il suo personaggio Palmiro diventa testimonial nello spot animato della \u201cGiornata Mondiale per la prevenzione del suicidio (giovanile)\u201d promossa dalla Iasp, International Association for Suicide Prevention, in collaborazione con l'Oms.\nNell'ottobre 2009, edito dalla Double Shot, esce in occasione di Lucca comics &amp; games, il volume \u201cMy name is Palmiro\u201d, primo di una serie di 9 volumi, \"\u00c0 la recherche du temps perdu\", che raccoglieranno tutte le strisce e i materiali dell'anatroccolo piccolo brutto e nero.\nNel febbraio 2010 sar\u00e0 presentata una linea di borsa e accessori, prodotta dal marchio Nannini, dedicata al personaggio di Palmiro.\nNel novembre 2010 esce il secondo volume della serie \"My name is Palmiro\", sempre edito da Double Shot\" finalista al Premio Attilio Micheluzzi, al Comicon di Napoli.\nRecentemente ha fatto esperienza come docente alla Scuola Internazionale di Comics a Firenze, con una serie di lezioni sul fumetto umoristico.\nNel novembre 2012 esce il terzo ed ultimo, per adesso libro riguardante Palmiro, dal titolo \"Palmiro and friends\", riguardante tutte le strisce e tutti i personaggi che sono stati creati prima o in contemporanea del papero Palmiro, come ad esempio il celebre leprotto piccolo, tenero e fiordilatte. Il libro ha ricevuto una calorosa accoglienza, ed \u00e8 il primo stampato in proprio da Ciantini, sotto l'etichetta di Sauro Ciantini editeur.\n\u00c8 attivo un blog \"personale\" di Palmiro (), dove si parla di fumetto, di amore e molto altro, ed un sito ufficiale (www.palmiro.it).\nNel 2013 Sauro Ciantini fonda assieme a Elena Massai il laboratorio MskLab per l'ideazione e la realizzazione di borse e accessori partendo da tute da motociclista usate, ottenendo pezzi unici attraverso l'impiego di artigiani locali specializzati nel settore pelletteria.\nNel 2014, sempre con Msklab, introduce un nuovo settore di hand painting, realizzando sempre borse e accessori, ancora in pezzi unici, ma con tessuti interamente dipinti a mano.\n\u00c8 nell'ottobre 2015, che con la serie \"Telai\", otto quadri realizzati in legno, cordami in juta e canapa, dopo un cammino di ricerca, Ciantini si riaffaccia sul mondo dell'Arte."}
{"id": "2734855", "revid": "1305772", "url": "https://it.wikipedia.org/wiki?curid=2734855", "title": "Analisi del fiato espirato", "text": ""}
{"id": "2734856", "revid": "486946", "url": "https://it.wikipedia.org/wiki?curid=2734856", "title": "Agenzia di protezione ambientale statunitense", "text": ""}
{"id": "2734857", "revid": "290948", "url": "https://it.wikipedia.org/wiki?curid=2734857", "title": "Agenzia statunitense per la sicurezza sui luoghi di lavoro", "text": ""}
{"id": "2734859", "revid": "290948", "url": "https://it.wikipedia.org/wiki?curid=2734859", "title": "Risonanza elettronica paramagnetica", "text": ""}
{"id": "2734860", "revid": "466539", "url": "https://it.wikipedia.org/wiki?curid=2734860", "title": "Robert Smith (politico)", "text": "Fu il secondo segretario della marina statunitense (dal 1801 al 1809) e il sesto segretario di Stato degli Stati Uniti d'America sotto il presidente degli Stati Uniti d'America James Madison (4\u00ba presidente).\nBiografia.\nInfanzia.\nFiglio di John e Mary Buchanan Smith, proveniva da una famiglia numerosa (erano cinque i loro figli) fra cui Samuel Smith, successivamente senatore. Partecip\u00f2 alla guerra d'indipendenza americana combattendo nella battaglia di Brandywine. Si laure\u00f2 all'universit\u00e0 di Princeton (al tempo college del New Jersey) nel 1781.\nCarriera politica.\nFu rappresentante al senato del Maryland dal 1793 al 1798, e per 3 anni sino al 1801 consigliere cittadino di Baltimora. Fu anche procuratore generale degli Stati Uniti d'America, carica ricoperta temporaneamente per pochi mesi sino all'elezione di John Breckinridge.\nLa sua bravura come commerciante nel traffico marittimo unita alla sua carriera politica lo port\u00f2 a diventare segretario della marina statunitense, dove ottenne fama e onori.\nOppostosi aspramente al quarto segretario al tesoro degli Stati Uniti d'America Albert Gallatin, la sua elezione a segretario di Stato degli Stati Uniti d'America termin\u00f2 sotto la pressione dello stesso presidente che lo elesse, per via del memorandum scritto da lui stesso contro Smith nell'aprile del 1811, e quindi il 1\u00ba aprile 1811 diede le dimissioni, dopo non aver mostrato le capacit\u00e0 adatte ed essere stato segretario solo di nome.\nQuando si ritir\u00f2 a vita privata si diede all'agricoltura, diventando proprietario di una grande fattoria.\nAltre cariche.\nFu presidente della American Bible Society (ABS) dal 1813, nel 1818, divenne il presidente fondatore della \"Maryland Agriculture Society\". Quando l'arcivescovo Carroll diede le dimissioni fu eletto rettore dell'universit\u00e0 del Maryland\nRiconoscimenti.\nIl cacciatorpediniere USS Robert Smith (DD-324) deve a lui il nome."}
{"id": "2734861", "revid": "17654", "url": "https://it.wikipedia.org/wiki?curid=2734861", "title": "Francisco Uetam", "text": ""}
{"id": "2734862", "revid": "1008732", "url": "https://it.wikipedia.org/wiki?curid=2734862", "title": "Arena Federighi", "text": "L'Arena Federighi \u00e8 stata uno dei principali teatri di Pisa.\nStoria.\nSituata nel quartiere settentrionale di Porta a Lucca, nei pressi della chiesa di Santo Stefano extra moenia, inizialmente anfiteatro murato ed alberato per corse dei cavalli, l'Arena venne costruita nel 1807 da Sabatino Federighi, con l'autorizzazione dalla Regina d'Etruria Maria Luisa, dopo aver acquistato il terreno dal Duca D'Altemps.\nNel 1815 venne dotata di un palco per rappresentazioni teatrali, in una struttura composta in parte da muratura e legname.\nMorto nel 1831 il Federighi, suo figlio Giuseppe ide\u00f2 il progetto di costruzione di un vero teatro diurno in muratura.\nNel 1836 Alessandro Gherardesca propone i termini programmatici per il futuro \"Teatro Diurno\", illustrati in alcune tavole.\nIl Teatro Diurno venne costruito tra il 1841 e il 1842 dai nipoti di Sabatino, Federigo, Emilio e Aniceto Federighi che ne diedero mandato ad Alessandro Gherardesca. Il teatro, con palcoscenico, 8 palchi, galleria e loggione, venne utilizzato per rappresentare opere di tutti i generi e venne intitolato ufficialmente Arena Federighi.\nNel 1882, alla morte di Giuseppe Garibaldi, prese il nome di Arena Garibaldi.\nNell'estate del 1896 venne rappresentato l'ultimo spettacolo teatrale all'Arena Garibaldi, successivamente utilizzata per spettacoli pirotecnici, concerti, gare di tiro a volo e varie manifestazioni. Dopo il 1913, l'Arena rimase inutilizzata fino al 1919, anno in cui venne acquistata dai dirigenti del Pisa Sporting Club che ne realizz\u00f2 uno Stadio, nello stesso anno, mantenendo la denominazione di Arena Garibaldi."}
{"id": "2734864", "revid": "290948", "url": "https://it.wikipedia.org/wiki?curid=2734864", "title": "Repubblica Popolare della Cina", "text": ""}
{"id": "2734868", "revid": "198277", "url": "https://it.wikipedia.org/wiki?curid=2734868", "title": "Cold Squad", "text": ""}
{"id": "2734873", "revid": "22475", "url": "https://it.wikipedia.org/wiki?curid=2734873", "title": "Industrie agrarie", "text": "Le industrie agrarie sono una branca delle tradizionali scienze agrarie che studiava i processi e le tecniche di trasformazione di alcuni prodotti dell'azienda agraria ordinaria nel contesto socio-economico italiano. Con la stessa denominazione si indicava un insegnamento fondamentale del quarto anno nel vecchio ordinamento del corso di laurea in \"Scienze agrarie\" e un insegnamento del quinto anno del vecchio piano di studi dell'Istituto tecnico agrario.\nCaratteristiche.\nPrerogative.\nLe industrie agrarie propriamente dette avevano la prerogativa di essere integrate nell'ordinamento aziendale. In altri termini, il prodotto trasformato \u00e8 compreso nella produzione vendibile dell'azienda agraria mentre la materia prima, il prodotto agricolo, \u00e8 un bene intermedio reimpiegato nel processo produttivo aziendale. Il processo di trasformazione si attua in strutture che sono parte integrante dell'azienda agraria (opifici aziendali), oppure in strutture esterne gestite in cooperazione (opifici sociali) o da imprenditori che operano in conto terzi. Il prodotto trasformato \u00e8 destinato all'autoconsumo oppure commercializzato direttamente dall'imprenditore agricolo o dalla stessa struttura sociale in cui \u00e8 stato conferito il prodotto agricolo grezzo.\nIndustrie agrarie.\nTre sono gli opifici storicamente annessi all'azienda agraria: la cantina, il caseificio e il frantoio. Il termine di industrie in realt\u00e0 si applicava a piccole strutture aziendali che operavano su scala artigianale. La crescita delle dimensioni aziendali, l'associazione in cooperative di trasformazione, la sempre pi\u00f9 frequente comparsa di strutture di trasformazione economicamente e fisicamente distinte dalle aziende agrarie, l'introduzione di innovazioni tecnologiche ha portato ad un'interpretazione pi\u00f9 estesa e complessa del concetto ancestrale di industria agraria. Nella seconda met\u00e0 del XX secolo, gli ambiti di studio fondamentali delle Industrie agrarie sono i seguenti quattro:\nIndustria agraria e industria alimentare.\nNel contesto socioeconomico dell'Italia rurale i processi di integrazione delle filiere alimentari si sono evoluti storicamente in modo differenziale secondo i vari prodotti. Alcuni processi di trasformazione, per quanto strettamente dipendenti dal settore primario, hanno da sempre acquisito una propria identit\u00e0 distinta dall'attivit\u00e0 agricola; altri processi, invece, sono storicamente rimasti integrati nell'attivit\u00e0 dell'azienda agraria o, per lo meno, strettamente associati ad essa. Ad esempio, la figura del mugnaio, gestore del mulino, si \u00e8 sempre mantenuta distinta da quella del contadino, mentre il produttore di vino o di formaggio si identificavano spesso con lo stesso viticoltore o lo stesso allevatore. Particolare era invece la posizione del frantoio: in molte aziende agricole, l'olivicoltura era un'attivit\u00e0 marginale, rispetto all'allevamento o alla vigna, e fondamentalmente orientata all'autoconsumo, condizione che non giustificava economicamente la presenza di un frantoio aziendale. I pi\u00f9 grossi olivicoltori erano tuttavia anche frantoiani e operavano contemporaneamente in conto proprio e per conto terzi. La molitura della olive si \u00e8 perci\u00f2 mantenuta come attivit\u00e0 strettamente legata a quella agricola.\nL'evoluzione delle filiere nel corso della storia ha perci\u00f2 delineato differenti connotazioni della trasformazione agroalimentare sul piano convenzionale: la farina era un bene alimentare proveniente dai mulini, strutture proprie dell'industria alimentare, mentre il formaggio, il vino, l'olio erano prodotti agricoli trasformati provenienti dalle stesse aziende agrarie.\nDalle Industrie agrarie alle tecnologie agroalimentari.\nL'agricoltura che fa molto affidamento sui metodi industriali viene spesso chiamata agricoltura industriale, caratterizzata da innovazioni progettate per aumentare la resa. La convenzionale distinzione fra industrie agrarie e industrie alimentari non ha pi\u00f9 fondamento, in quanto anche le tradizionali industrie agrarie si configurano spesso come vere e proprie attivit\u00e0 industriali scorporate dal settore primario alla stregua delle altre industrie alimentari.\nLe tradizionali industrie agrarie continuano ad avere una relazione piuttosto stretta con l'attivit\u00e0 agricola e zootecnica vera e propria: la crescita della dimensione economica media delle aziende agrarie, il sempre maggiore interesse alla valorizzazione di prodotti tipici e l'introduzione di tecnologie di lavorazione innovative adatte anche per trasformazioni su piccola scala, unitamente al verificarsi di situazioni contestuali di crisi dei processi di integrazione verticale e orizzontale, hanno favorito la nascita di piccoli impianti di trasformazione aziendali nel settore vitivinicolo, in quello zootecnico-caseario, in quello elaiotecnico e, talvolta, per alcuni prodotti agricoli, nel settore delle conserve vegetali.\nContemporaneamente, la vecchia disciplina delle industrie agrarie ha esteso gli ambiti di studio anche ad altri settori della trasformazione agroalimentare, che in passato avevano un ruolo marginale e altamente specialistico nell'ambito delle Scienze agrarie. L'evoluzione del settore agroalimentare alla fine del XX secolo ha determinato inoltre l'esigenza di formare nuove figure professionali nei corsi di studio ad indirizzo agrario (qualifiche professionali, diplomi di istruzione superiore, laurea). Di conseguenza, al concetto tradizionale e restrittivo di \"Industrie agrarie\" si \u00e8 sostituito quello pi\u00f9 esteso di \"Tecnologie agroalimentari\" che trova la sua massima espressione nei programmi didattici dei corsi di laurea con piani di studio specialistici in luogo del vecchio ordinamento polivalente della laurea in Scienze agrarie."}
{"id": "2734874", "revid": "599013", "url": "https://it.wikipedia.org/wiki?curid=2734874", "title": "Oliver Vogt", "text": ""}
{"id": "2734878", "revid": "1504264", "url": "https://it.wikipedia.org/wiki?curid=2734878", "title": "Cambodia", "text": "Cambodia \u00e8 il quarto singolo della cantante britannica Kim Wilde. \u00c8 uscito verso la fine dell'anno 1981, anno in cui la cantante aveva gi\u00e0 pubblicato tre successi e un album.\nLa canzone.\nIl singolo fu un altro successo internazionale, raggiungendo la prima posizione delle classifiche in Francia, Svezia e Svizzera ed entrando nella Top 10 di molte altre nazioni. Fu pubblicato nel formato 7\", ma in Germania anche nel formato 12\", sebbene non fosse una versione remixata od estesa. La b-side del singolo \u00e8 una canzone non facente parte dell'album, chiamata \"Watching For Shapes\". \"Cambodia\" fu inclusa pi\u00f9 tardi nel secondo album della Wilde, \"Select\", seguita dalla versione strumentale della canzone \"Reprise\" come proseguimento.\nGuardando i lati musicale e testuale, \"Cambodia\" mostra un cambiamento di direzione della Wilde quanto a genere musicale, a differenza del suo primo album. La canzone \u00e8 principalmente elettronica, con percussioni tipiche orientali. Il testo riporta il racconto in prima persona di una donna il cui marito, un pilota tailandese della RAF, non fece pi\u00f9 ritorno da un volo in Cambogia; \u00e8 ispirato ad alcune tragedie accadute nel sud del Vietnam. Scrivendo le parole, Marty Wilde immagin\u00f2 un pilota americano su un F-4 Phantom II e abbattuto da un missile. Infatti la traccia \"Reprise\" in origine avrebbe dovuto contenere il suono di un motore di aereo seguito da un razzo che distrugge l'aereo, ma la copertina del singolo ritrae un elicottero, perci\u00f2 l'idea venne sostituita con un altro suono.\nLa canzone, sia nella prima parte della melodia, sia nel modo di cantare della cantante, sia nelle sonorit\u00e0 usate (sebbene qui ben pi\u00f9 elettroniche), ricordano molto la hit del 1975 degli ABBA S.O.S.."}
{"id": "2734879", "revid": "57342", "url": "https://it.wikipedia.org/wiki?curid=2734879", "title": "Teatro Redini", "text": "Il teatro Redini \u00e8 stato un teatro di Pisa situato nel quartiere di San Martino.\nStoria.\nInaugurato il 7 novembre 1901 nel quartiere di San Martino, nell'attuale via Pietro Gori non lontano dalla chiesa di San Bernardo, il teatro presentava una sala rettangolare con galleria e quattro palchi su un singolo lato.\nConcepito pi\u00f9 per scopi promozionali che per fini teatrali, \u00e8 stata utilizzata negli anni, oltre che per attivit\u00e0 di prosa, anche come cinematografo, sala da ballo, pista di pattinaggio e casermaggio per militari. Acquistato dal pittore e incisore Giuseppe Viviani, cess\u00f2 definitivamente di funzionare durante la seconda guerra mondiale. Venne successivamente usato prima come bottega artigiana e poi come magazzino, per cadere quindi nell'attuale stato di degrado.\nRimangono visibili l'antica insegna e una lunetta in legno intagliato nell'arco a tutto sesto dell'entrata."}
{"id": "2734883", "revid": "1573940", "url": "https://it.wikipedia.org/wiki?curid=2734883", "title": "Louis McLane", "text": "Biografia.\nFu il dodicesimo segretario di Stato degli Stati Uniti nel corso della presidenza di Andrew Jackson (7\u00ba presidente). Figlio di Rebecca Wells McLane e Allen McLane, un veterano della rivoluzione americana. Dopo gli studi prima al Newark College ed in seguito all'universit\u00e0 di Delaware si spos\u00f2 con Catherine Mary Milligan (Kitty) nel 1812. Ebbero 13 figli fra cui Robert Milligan McLane"}
{"id": "2734884", "revid": "1442080", "url": "https://it.wikipedia.org/wiki?curid=2734884", "title": "Marco Magnani (cestista)", "text": ""}
{"id": "2734900", "revid": "244158", "url": "https://it.wikipedia.org/wiki?curid=2734900", "title": "Dani\u00e8le Thompson", "text": "Biografia.\nFiglia del regista G\u00e9rard Oury e dell'attrice Jacqueline Roman, \u00e8 autrice di molti importanti successi popolari del cinema francese, compresi quelli diretti dal padre, a partire da \"Tre uomini in fuga\" (\"La grande vadrouille\") (1966). Ha partecipato alla scrittura, fra gli altri, di \"Il tempo delle mele\" (\"La boum\") (1980) e dei suoi seguiti.\n\u00c8 stata nominata cinque volte ai Premi C\u00e9sar, quattro per la migliore sceneggiatura (nel 1995 per \"La regina Margot\", nel 1999 per \"Ceux qui m'aiment prendront le train\", nel 2000 per \"Pranzo di Natale\" e nel 2007 per \"Un po' per caso, un po' per desiderio\") e una nel 2000 per la miglior opera prima per \"Pranzo di Natale\", con cui ha esordito alla regia e con cui ha vinto il Premio Lumi\u00e8re per la migliore sceneggiatura. \nNel 2010 ha firmato con Isabelle Adjani, Paul Auster, Isabelle Huppert, Milan Kundera, Salman Rushdie, Mathilde Seigner e Jean-Pierre Thiollet una petizione a favore della liberazione di Roman Pola\u0144ski."}
{"id": "2734905", "revid": "21880", "url": "https://it.wikipedia.org/wiki?curid=2734905", "title": "Stamford Raffles", "text": ""}
{"id": "2734911", "revid": "339392", "url": "https://it.wikipedia.org/wiki?curid=2734911", "title": "Cattedrale di Saint-Gatien (Tours)", "text": ""}
{"id": "2734923", "revid": "24443", "url": "https://it.wikipedia.org/wiki?curid=2734923", "title": "Millst\u00e4tter See", "text": ""}
{"id": "2734924", "revid": "19330", "url": "https://it.wikipedia.org/wiki?curid=2734924", "title": "Dolna Mitropolija", "text": "Dolna Mitropolija (in bulgaro \u0414\u043e\u043b\u043d\u0430 \u041c\u0438\u0442\u0440\u043e\u043f\u043e\u043b\u0438\u044f) \u00e8 un comune bulgaro situato nella Regione di Pleven di 23.832 abitanti (dati 2009). La sede comunale \u00e8 nella localit\u00e0 omonima\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2734925", "revid": "19330", "url": "https://it.wikipedia.org/wiki?curid=2734925", "title": "Dolni D\u0103bnik", "text": "Dolni D\u0103bnik (in bulgaro \u0414\u043e\u043b\u043d\u0438 \u0414\u044a\u0431\u043d\u0438\u043a) \u00e8 un comune bulgaro situato nella Regione di Pleven di 15.995 abitanti (dati 2009). La sede comunale \u00e8 nella localit\u00e0 omonima\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2734926", "revid": "19330", "url": "https://it.wikipedia.org/wiki?curid=2734926", "title": "Guljanci", "text": "Guljanci (in bulgaro \u0413\u0443\u043b\u044f\u043d\u0446\u0438) \u00e8 un comune bulgaro situato nella Regione di Pleven di 15.863 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2734929", "revid": "74801", "url": "https://it.wikipedia.org/wiki?curid=2734929", "title": "Qazvin (citt\u00e0)", "text": "Qazvin () \u00e8 il capoluogo dell'omonima provincia nell'Iran nord-occidentale. Si trova a un'altitudine di ai piedi dei monti Elburz e aveva, nel 2016, abitanti. Fu fondata dallo sci\u00e0 Shapur II con il nome di Shad Shahpur.\nQazvin si trova sulla linea ferroviaria Astara-Rasht-Qazvin."}
{"id": "2734930", "revid": "287204", "url": "https://it.wikipedia.org/wiki?curid=2734930", "title": "Orazione nell'orto (Mantegna)", "text": ""}
{"id": "2734934", "revid": "300067", "url": "https://it.wikipedia.org/wiki?curid=2734934", "title": "Anton Gavel", "text": ""}
{"id": "2734936", "revid": "287204", "url": "https://it.wikipedia.org/wiki?curid=2734936", "title": "Erno Gero", "text": ""}
{"id": "2734940", "revid": "599013", "url": "https://it.wikipedia.org/wiki?curid=2734940", "title": "Daniel Nov\u00e1k", "text": ""}
{"id": "2734941", "revid": "1870933", "url": "https://it.wikipedia.org/wiki?curid=2734941", "title": "Club Sportif Louhans-Cuiseaux", "text": "Il Club Sportif Louhans-Cuiseaux \u00e8 un'associazione calcistica francese dei paesi di Louhans e Cuiseaux fondata nel 1970. \nAttualmente gioca nel Championnat de France amateur 2, quinta serie della gerarchia calcistica francese, e disputa le proprie partite presso lo \"Stade du Bram\" (Louhans).\nStoria.\nIl club venne fondato nel 1970 in seguito alla fusione del \"Club Sportif Louhannais\" (fondato nel 1916) e del \"Club de Cuiseaux\" (fondato nel 1930), con sede nei due paesi di Louhans e Cuiseaux. "}
{"id": "2734946", "revid": "1305772", "url": "https://it.wikipedia.org/wiki?curid=2734946", "title": "Dead Space 2", "text": "Dead Space 2 \u00e8 un videogioco di tipo sparatutto in terza persona a tema survival horror fantascientifico, sviluppato da Visceral Games. Annunciato il 7 dicembre 2009, \u00e8 stato messo in commercio il 28 gennaio 2011 da Electronic Arts per PC, Xbox 360 e PlayStation 3.\nSi tratta del sequel di \"Dead Space\" e ne utilizza il medesimo motore grafico.\nIl gioco \u00e8 stato accolto positivamente dalla critica e ha venduto circa 4 milioni di copie.\nTrama.\nTre anni dopo gli avvenimenti di \"Dead Space\", Isaac Clarke si risveglia disorientato nell'ospedale di una gigantesca stazione spaziale, ricoverato nel settore psichiatrico. L'uomo che lo stava aiutando a riprendersi, Franco, viene brutalmente ucciso e trasformato in uno Slasher proprio davanti ai suoi occhi; tuttavia, Isaac riesce a fuggire rocambolescamente. Percorre pochi passi, quando alcuni agenti di sicurezza aprono il fuoco contro di lui, prima di essere fatti a pezzi da un Tripode, in quanto, secondo il direttore Tiedemann, capo della struttura, tutti i pazienti ricoverati e i soggetti chiave devono essere eliminati. Poco pi\u00f9 avanti, incontra il suo psicologo, completamente fuori di s\u00e9 e reo di aver ucciso tutti i dottori e tutti i pazienti poco tempo prima, che lo libera dalla sua camicia di forza e gli fornir\u00e0 un kit medico e una torcia, per poi togliersi la vita. Vagando per i corridoi, Isaac viene attaccato da nutriti gruppi di necromorfi, che lo costringono a fuggire in sezioni dell'ospedale ancora relativamente sicure.\nIsaac viene contattato da una donna, Daina (sorella di Franco), che afferma di avere una cura per una particolare forma di demenza che egli ha contratto su Aegis VII stando a contatto prolungato con il Marchio Rosso. Incoraggiato da questa speranza, Isaac fugge dall'ospedale e si dirige verso la posizione di Daina. Nel suo peregrinare, Isaac apprende di trovarsi su una stazione spaziale detta \"Stazione Titan\", o \"Sprawl\", costruita su un frammento di Titano, satellite del pianeta Saturno e ormai invasa dai necromorfi; inoltre, durante la fuga dall'ospedale incontra un uomo, Nolan Stross, psicologicamente disturbato, che afferma di conoscere Isaac e il Marchio stesso, il manufatto alieno responsabile dell'infezione dei necromorfi.\nIsaac si rende conto di essere braccato dal governo e dalle autorit\u00e0 della stazione, che vogliono eliminarlo a causa del suo coinvolgimento nel disastro di Aegis VII. Isaac apprende, inoltre, che un nuovo Marchio \u00e8 stato creato, grazie alle conoscenze contenute nella propria mente. Perseguitato dalle visioni di Nicole Brennan, la sua fidanzata, morta nel disastro di Aegis, Isaac raggiunge Daina dentro una chiesa unitologista, apprendendo con orrore che la donna appartiene alla setta di Unitology, un gruppo di religiosi che adorano il Marchio, ritenendo che sia un mezzo tramite cui Dio influenza gli avvenimenti dell'universo. Sfuggito a Daina, uccisa da una nave da guerra governativa, Isaac affronta il necromorfo detto Tormentor, riuscendo comunque a liberarsene. Quindi, inizia a vagare per la stazione in cerca di sopravvissuti, incontrando Ellie Langford, una donna che, inizialmente diffidente, si imbatte in Stross, disorientato. Conscio del fatto che Stross sa come distruggere il Marchio, Isaac chiede a Ellie di proteggerlo, mentre cerca un modo per raggiungerli.\nNel tentativo di eliminarli, Tiedemann disattiva il supporto vitale in tutte le sezioni, tranne che nel settore governativo. Per controbilanciare l'arresto del supporto vitale, Isaac capisce che deve riattivare la vecchia stazione solare posta chilometri sopra lo Sprawl, oramai inutilizzata da tempo. Per raggiungerla, per\u00f2, deve prima riallineare l'apposito ascensore, capace di superare l'altitudine della zona urbana di Titan e arrivare nello spazio siderale dove si trova l'impianto. Riattiva i pannelli solari della stazione per fornire energia all'intero Sprawl, permettendo cos\u00ec a lui, a Ellie, a Stross e a eventuali superstiti presenti nella colonia di non morire soffocati. Isaac riceve una chiamata da parte di Ellie, disperata, che spiega che una ondata di necromorfi sta avanzando, distruggendo tutto quello che incontra, e che lei si trova nella traiettoria. Avendo, quindi, pochi istanti per abbandonare l'impianto solare nello spazio profondo, decide di utilizzare una capsula di espulsione per le emergenze presente nella torre centrale della stazione a pannelli solari per darsi una spinta aggiuntiva e gettarsi sopra il colossale frammento di Titano dove si erge lo Sprawl. Utilizzando i propulsori della sua tuta, che gli permettono di muoversi liberamente nello spazio ed evitando asteroidi e detriti vari, riesce in pochi secondi a raggiungere la zona urbana in prossimit\u00e0 di Ellie. \nRicongiuntosi con Ellie tramite un sistema tramviario avanzato, Isaac scopre con orrore che la USG Ishimura \u00e8 stata recuperata e portata allo Sprawl. La donna gli rivela che la nave \u00e8 l\u00ec da circa tre anni, quando venne riportata a seguito di un disastroso attacco terroristico, che ha ucciso tutto l'equipaggio. Per bloccare l'avanzata di Isaac, Tiedemann distrugge il binario che collega lo Sprawl al settore governativo, impedendo al gruppo di raggiungerlo. L'uomo \u00e8 costretto a salire a bordo dell'Ishimura, in decontaminazione da anni, per cercare di riattivare i proiettori gravitazionali; grazie a essi, \u00e8 possibile \"catturare\" un corpo planetario alla deriva. L'impresa riesce, nonostante la nave sia stata infettata nuovamente dai necromorfi. Nel suo peregrinare per la Ishimura, il protagonista viene a contatto con ambienti gi\u00e0 noti del primo capitolo della serie.\nIsaac abbandona il vascello a bordo di una capsula di salvataggio e si schianta contro l'asteroide in cui ha sede il settore governativo. Appena atterrato, Isaac riceve una trasmissione da Ellie: in pochi istanti, Stross, completamente impazzito, le si avvicina con un cacciavite e le cava un occhio; inizier\u00e0 cos\u00ec a dare la caccia al protagonista, ma finir\u00e0 ucciso in una colluttazione con lo stesso. Con l'aiuto di Ellie, Isaac raggiunge il settore governativo sfruttando una gigantesca trivella industriale, con cui scavano un buco sotto le fondamenta della citt\u00e0. Una volta impattato con le porte corazzate del settore, Isaac chiude Ellie in una navetta e la lancia nello spazio dicendo: \u00abNon sono riuscito a salvare Nicole, ma posso ancora pareggiare i conti, salvando te.\u00bb, per paura che la stessa Ellie rimanga vittima nell'impresa. Spinto dallo spettro di Nicole, si avvicina al Marchio, facendosi largo tra i necromorfi e, in particolare, un necromorfo rigenerante chiamato \"Ubermorph\". Riesce a uccidere Tiedemann, rimanendo per\u00f2 gravemente ferito. Lo spettro di Nicole si rivela, con sorpresa, essere controllato dal Marchio e nella propria mente Isaac prende parte a una battaglia per la sopravvivenza della propria psiche. Nella lotta, Isaac affronta la sua defunta fidanzata e distrugge il Marchio. Mentre la struttura portante inizia a crollare, Isaac si convince che tutto sia perduto e si siede, credendosi destinato a morire. Ellie, tuttavia, sfonda la copertura della camera del Marchio e si avvicina con la navetta, prelevando Isaac in tempo.\nModalit\u00e0 di gioco.\nIl gioco offre la maggior parte delle caratteristiche incluse nel primo capitolo, ma con alcune novit\u00e0:\nPromozione.\nGi\u00e0 dell'annuncio del seguito di \"Dead Space\" sono iniziati a uscire vari trailer. Agli inizi di settembre/ottobre 2010 sono usciti trailer riguardanti il comparto multiplayer, mentre agli inizi di dicembre \u00e8 uscito un trailer in cui \u00e8 presentato il gioco come \"action\", ed \u00e8 stata annunciata la data ufficiale dell'uscita della demo. Come la demo del primo capitolo, conteneva uno spezzone di un livello singleplayer. La canzone \"Bullet with Butterfly Wings\" \u00e8 stata utilizzata come colonna sonora in un trailer.\nEdizioni.\n\"Dead Space 2\" \u00e8 stato annunciato in differenti edizioni:\n\"Collector's Edition\".\nQuesta edizione limitata del gioco contiene:\n\"Dead Space 2: Severed\".\n\"Dead Space 2: Severed\" \u00e8 un DLC distribuito il 1\u00ba marzo 2011 negli Stati Uniti e il 2 marzo 2011 in Europa, scaricabile su PlayStation Network e Xbox Live. La trama \u00e8 impostata tre anni dopo \"\". Gabe Weller, che ora lavora per la Sprawl Security, sta facendo un giro di pattuglia nelle miniere di Titan, quando si scatena l'invasione di necromorfi. Gabe, preoccupato per la moglie che si trova sullo Sprawl, decide di raggiungerla e portala in salvo insieme al bambino che ha in grembo. Il DLC si svolge parallelamente alle vicende di \"Dead Space 2\"; infatti, Gabe attraverser\u00e0 molte aree gi\u00e0 attraversate da Isaac Clarke.\n\"Dead Space: Ignition\".\n\"Dead Space: Ignition\" \u00e8 un videogioco rompicapo prequel di \"Dead Space 2\". Scaricabile su Xbox Live e Playstation Network, o prenotabile con \"Dead Space 2\", narra gli eventi sullo Sprawl 3 ore prima di \"Dead Space 2\".\nIn questo titolo vengono narrate sotto forma di intermezzi le vicende per liberare Isaac Clarke dal settore psichiatrico della Sprawl da parte di Franco Delille e Sarah Endersyn.\n\"Dead Space: Aftermath\".\nCome per il primo capitolo \"Dead Space\", \u00e8 uscito un lungometraggio animato che racconta gli eventi antecedenti a \"Dead Space 2\".\nConcorso.\nAll'inizio del 2010 Visceral Games lanci\u00f2 il concorso \"Get Dismembered in Dead Space 2\", in cui i partecipanti dovevano inviare dei video illustranti il modo pi\u00f9 creativo e grottesco per smembrare un necromorfo: come da regolamento, il vincitore \u00e8 stato ricreato nel videogioco come vittima di una creatura. Mentre Isaac si trova all'interno di un ascensore, le porte si aprono ed appare il vincitore Dan Emmerson, che subito dopo viene afferrato e ucciso da uno slasher.\nContenuti aggiuntivi.\nIn concomitanza con l'uscita del gioco, Electronic Arts pubblic\u00f2 tre DLC a pagamento denominati rispettivamente: \"Legge Marziale\", \"Operazioni ad alto rischio\" e \"Supernova\", ognuno dei quali contenente armi e strumenti potenziati per agevolare l'avventura.\nAccoglienza.\nLa rivista \"Play Generation\" diede alla versione per PlayStation 3 un punteggio di 93/100, apprezzando la rifinita e terrificante ambientazione, la tensione costante, la grafica e l'online e come contro erano presenti solo piccoli difetti trascurabili, ritenendo che forse attingeva troppo dal primo eccellente episodio, ma nonostante ci\u00f2 questo non influenzava in maniera negativa il gioco nel suo complesso, finendo per trovarla un'avventura horror, che riprendeva la formula di \"Dead Space\" migliorandola in ogni aspetto e aggiungendovi un'ottima modalit\u00e0 online."}
{"id": "2734947", "revid": "23117", "url": "https://it.wikipedia.org/wiki?curid=2734947", "title": "Preghiera nell'orto", "text": ""}
{"id": "2734949", "revid": "287204", "url": "https://it.wikipedia.org/wiki?curid=2734949", "title": "Orazione nell'orto", "text": "La preghiera nel Getsemani \u00e8 un momento evangelico prima dell'arresto di Ges\u00f9. In arte questo soggetto viene di solito intitolato Orazione nell'orto."}
{"id": "2734955", "revid": "254059", "url": "https://it.wikipedia.org/wiki?curid=2734955", "title": "Magnifica Comunit\u00e0", "text": "La Magnifica Comunit\u00e0 \u00e8 una Vicinia, cio\u00e8 una comunit\u00e0 di enti locali confinanti che condividono propriet\u00e0 comuni delle regioni alpine e prealpine regolate e amministrate dalle assemblee vicinali. Pu\u00f2 anche essere intesa come un insieme di persone abitanti nella medesima localit\u00e0 con interessi o beni comuni.\nEsempi di Magnifiche Comunit\u00e0.\nTra le Magnifiche Comunit\u00e0 si possono elencare:\nDi natura molto simile vanno ricordate le Vicinie della Valcamonica"}
{"id": "2734959", "revid": "767487", "url": "https://it.wikipedia.org/wiki?curid=2734959", "title": "Aznakaevo", "text": "Aznakaevo, in tataro Aznaqay, \u0410\u0437\u043d\u0430\u043a\u0430\u0439, \u00e8 una citt\u00e0 della Russia che si trova nella Repubblica autonoma del Tatarstan. Fondata nel 1762, nel 1862 era un villaggio ed ottenne lo status di citt\u00e0 nel 1987, sorge nella zona detta Prikam'e, sulle Alture di Bugul'ma e Belebej Izh, circa a 376 chilometri a sud est di Kazan' ed \u00e8 il capoluogo dell'Aznakaevskij rajon. Nel 1989 la popolazione ammontava a 32.171 abitanti, nel 2002 a 35.412."}
{"id": "2734960", "revid": "37401", "url": "https://it.wikipedia.org/wiki?curid=2734960", "title": "Khorramabad", "text": "Khorramabad (farsi \u062e\u0631\u0645\u200c\u0622\u0628\u0627\u062f) \u00e8 il capoluogo del Lorestan, nell'Iran occidentale. Si trova a un'altitudine di 1.181 m s.l.m. sui monti Zagros e aveva, nel 2006, 328.544 abitanti. La popolazione \u00e8 prevalentemente di lingua lori (o luri).\nNel centro della citt\u00e0 si trova la cittadella medioevale di \"Falak-ol-Aflak\" (\"Paradiso dei paradisi\"), ora museo."}
{"id": "2734962", "revid": "773636", "url": "https://it.wikipedia.org/wiki?curid=2734962", "title": "Capitala World Tennis Championship", "text": "Il Capitala World Tennis Championship \u00e8 un torneo esibizione di tennis che si gioca sul cemento. \nSi gioca annualmente nell'Abu Dhabi International Tennis Complex di Abu Dhabi negli Emirati Arabi Uniti dal 2009. L'edizione del 2021, che si sarebbe dovuta disputare nel dicembre 2020, non viene disputata a causa della pandemia di COVID-19.\nStoria.\nNel novembre 2008, le compagnie Flash and Capitala annunciarono insieme alla IMG la creazione di un nuovo torneo esibizione per l'inizio della stagione, da giocare a Abu Dhabi, negli Emirati Arabi. L'evento era stato concepito come torneo di tennis mondiale, creato per promuovere il tennis nel Medioriente in associazione con l'Association of Tennis Professionals (ATP) e la Women's Tennis Association (WTA) insieme al Dubai Tennis Championships, il torneo maschile ATP Qatar ExxonMobil Open e il torneo WTA Qatar Total Open, che si giocano a Doha in Qatar e il WTA Tour Championships. \nAl torneo partecipano 6 giocatori che si contendono un montepremi di 250.000 dollari. L'evento \u00e8 stato creato come test per i migliori giocatori del seeding per preparare la stagione che inizia subito dopo la fine del torneo cos\u00ec come il Kooyong Classic. Le prime 2 teste di serie partono dalle semifinali."}
{"id": "2734965", "revid": "486946", "url": "https://it.wikipedia.org/wiki?curid=2734965", "title": "Air Marshal", "text": ""}
{"id": "2734969", "revid": "30580", "url": "https://it.wikipedia.org/wiki?curid=2734969", "title": "Gran Premio di Francia 1962", "text": "Il Gran Premio di Francia 1962 si \u00e8 svolto domenica 8 luglio 1962 sul circuito di Rouen. La gara \u00e8 stata vinta da Dan Gurney su Porsche, seguito da Tony Maggs su Cooper e da Richie Ginther su BRM.\nA causa di uno sciopero, la Ferrari non pot\u00e9 prendere parte all'evento, che vide la prima vittoria in carriera per Dan Gurney e l'unico successo della Porsche, che rimarr\u00e0 l'ultima affermazione di un team tedesco in Formula 1 fino al Gran Premio del Canada 2008, vinto da Robert Kubica su BMW Sauber.\nNote.\nVittoria a sorpresa per la Porsche di Dan Gurney al GP di Francia 1962 - F1world.it/amarcord"}
{"id": "2734970", "revid": "112023718", "url": "https://it.wikipedia.org/wiki?curid=2734970", "title": "Montreux Volley Masters 2005", "text": "Il Monterux Volley Masters di pallavolo femminile 2005 si \u00e8 svolto dal 7 al 12 giugno 2005 a Montreux, in Svizzera. Al torneo hanno partecipato 8 squadre nazionali e la vittoria finale \u00e8 andata per la terza volta al Brasile.\nPodio.\nCampione.\nBrasile(Terzo titolo)\nSecondo posto.\nCina\nTerzo posto.\nItalia"}
{"id": "2734972", "revid": "767487", "url": "https://it.wikipedia.org/wiki?curid=2734972", "title": "Capitala World Tennis Championship 2009", "text": "Il Capitala World Tennis Championship 2009 \u00e8 stato un torneo esibizione di tennis. \n\u00c8 stata la prima edizione dell'evento che si \u00e8 svolto ad Abu Dhabi, dal 1 al 3 gennaio 2009.\nSi hanno partecipato 6 giocatori facenti parte della top ten. Il montepremi in palio per il vincitore era di 250.000 dollari. \nIl torneo si \u00e8 giocato all'Abu Dhabi International Tennis Complex di Zayed Sports City ad Abu Dhabi negli Emirati Arabi Uniti. \n\u00c8 servito come preparazione all'ATP World Tour che sarebbe iniziato il 5 gennaio 2009.\nCampioni.\n Andy Murray ha battuto in finale Rafael Nadal 6\u20134, 5\u20137, 6\u20133"}
{"id": "2734974", "revid": "1543377", "url": "https://it.wikipedia.org/wiki?curid=2734974", "title": "Capitala World Tennis Championship 2009 - Singolare", "text": "Andy Murray ha battuto in finale 6\u20134, 5\u20137, 6\u20133 Rafael Nadal.\nTeste di serie.\nLe prime 2 teste di serie hanno ricevuto un bye per le semifinali."}
{"id": "2734975", "revid": "599013", "url": "https://it.wikipedia.org/wiki?curid=2734975", "title": "Arash Borhani", "text": ""}
{"id": "2734982", "revid": "1310927", "url": "https://it.wikipedia.org/wiki?curid=2734982", "title": "Hope Akpan", "text": "Carriera.\nClub.\nProveniente dalle giovanili dell'Everton, debutta in Europa League con la societ\u00e0 di Liverpool il 17 dicembre 2009, in una partita contro il . Nel gennaio 2013 viene acquistato dal Reading, con cui fa il suo esordio in Premier League.\nNazionale.\nHa dichiarato di voler rappresentare la nazionale nigeriana, paese di origine della sua famiglia, nonostante sia nato in Inghilterra. Esordisce poi con la selezione africana il 15 ottobre 2014 nella sconfitta per 1-0 contro il Sudan."}
{"id": "2734983", "revid": "729019", "url": "https://it.wikipedia.org/wiki?curid=2734983", "title": "Gran Premio di Gran Bretagna 1962", "text": "Il Gran Premio di Gran Bretagna 1962 si \u00e8 svolto domenica 21 luglio 1962 sul circuito di Aintree. La gara \u00e8 stata vinta da Jim Clark su Lotus, seguito da John Surtees su Lola e da Bruce McLaren su Cooper."}
{"id": "2734984", "revid": "1100311", "url": "https://it.wikipedia.org/wiki?curid=2734984", "title": "Philippe Hinschberger", "text": "Anche i suoi figli Florent e Bastien sono calciatori.\nCarriera.\nGiocatore.\nTutta la sua carriera si svolge con il Metz, in cui milita per quindici stagioni, collezionando oltre 400 presenze in campionato.\nAllenatore.\nDopo aver appeso le scarpe al chiodo intraprende la carriera di allenatore, sedendosi dapprima sulla panchina del Louhans-Cuiseaux, per passare poi al Niort. Segue una breve esperienza con il Le Havre, con il seguente ritorno al Niort."}
{"id": "2734985", "revid": "1748973", "url": "https://it.wikipedia.org/wiki?curid=2734985", "title": "Emilio De Marchi (attore)", "text": ""}
{"id": "2734991", "revid": "287204", "url": "https://it.wikipedia.org/wiki?curid=2734991", "title": "Australian Open 2001", "text": "L'Australian Open 2001 \u00e8 stata la 89\u00aa edizione dell'Australian Open e prima prova stagionale dello Slam per il 2001. Si \u00e8 disputato dal 15 al 28 gennaio 2001 sui campi in cemento del Melbourne Park di Melbourne in Australia. Il singolare maschile \u00e8 stato vinto dallo statunitense Andre Agassi, che si \u00e8 imposto sul francese Arnaud Cl\u00e9ment in 3 set. Il singolare femminile \u00e8 stato vinto dalla statunitense Jennifer Capriati, che ha battuto in 2 set la svizzera Martina Hingis. Nel doppio maschile si \u00e8 imposta la coppia formata da Jonas Bj\u00f6rkman e Todd Woodbridge, mentre nel doppio femminile hanno trionfato Serena Williams e Venus Williams. Nel doppio misto la vittoria \u00e8 andata alla coppia formata da Corina Morariu e Ellis Ferreira.\nRisultati.\nSingolare maschile.\n Andre Agassi ha battuto in finale Arnaud Cl\u00e9ment 6\u20134, 6\u20132, 6\u20132\nSingolare femminile.\n Jennifer Capriati ha battuto in finale Martina Hingis 6\u20134, 6\u20133\nDoppio maschile.\n Jonas Bj\u00f6rkman / Todd Woodbridge hanno battuto in finale Byron Black / David Prinosil 6\u20131, 5\u20137, 6\u20134, 6\u20134\nDoppio femminile.\n Serena Williams / Venus Williams hanno battuto in finale Lindsay Davenport / Corina Morariu 6\u20132, 2\u20136, 6\u20134\nDoppio misto.\n Corina Morariu / Ellis Ferreira hanno battuto in finale Barbara Schett / Joshua Eagle 6\u20131, 6\u20133\nJunior.\nSingolare ragazzi.\n Janko Tipsarevi\u0107 ha battuto in finale Wang Yeu-tzuoo 3\u20136, 7\u20135, 6\u20130\nSingolare ragazze.\n Jelena Jankovi\u0107 ha battuto in finale Sofia Arvidsson 6\u20132, 6\u20131\nDoppio ragazzi.\n Ytai Abougzir / Luciano Vitullo hanno battuto in finale Frank Dancevic / Giovanni Lapentti 6\u20134, 7\u20136 (7\u20135)\nDoppio ragazze.\n Petra Cetkovsk\u00e1 / Barbora Z\u00e1hlavov\u00e1-Str\u00fdcov\u00e1 hanno battuto in finale Anna Bastrikova / Svetlana Kuznecova 7\u20136 (7\u20133), 1\u20136, 6\u20134"}
{"id": "2734992", "revid": "38275", "url": "https://it.wikipedia.org/wiki?curid=2734992", "title": "Veicolo militare anfibio", "text": ""}
{"id": "2734997", "revid": "729019", "url": "https://it.wikipedia.org/wiki?curid=2734997", "title": "Gran Premio di Germania 1962", "text": "Il Gran Premio di Germania 1962 si \u00e8 svolto domenica 5 agosto 1962 al N\u00fcrburgring. La gara \u00e8 stata vinta da Graham Hill su BRM, seguito da John Surtees su Lola e da Dan Gurney su Porsche.\nIl Gran Premio vede il debutto in Formula 1 della scuderia Brabham, guidata dal solo Jack Brabham; qualificatosi solo al 25\u00b0 e penultimo posto, il pilota australiano porta la sua monoposto fino al 9\u00ba posto gi\u00e0 al termine del primo giro, per poi ritirarsi al 9\u00ba passaggio quando occupava la 14\u00aa posizione."}
{"id": "2734999", "revid": "767487", "url": "https://it.wikipedia.org/wiki?curid=2734999", "title": "Kyle Bartley", "text": ""}
{"id": "2735000", "revid": "1305772", "url": "https://it.wikipedia.org/wiki?curid=2735000", "title": "Servizio idrico integrato", "text": "Il servizio idrico integrato (lingua inglese: \"Integrated urban water management\") \u00e8 un servizio regolato normativamente in tutto il mondo e legato alla gestione amministrativa dell'acqua. Le norme italiane recepiscono questo concetto a partire dagli anni novanta del Novecento.\nNormativa italiana.\nDi servizio idrico integrato si parla per la prima volta in Italia nella cosiddetta legge Galli (l. num. 36 del 5 gennaio 1994), recante \"Disposizioni in materia di risorse idriche\", in cui viene descritto all'articolo 4 come \"costituito dall'insieme dei servizi pubblici di captazione, adduzione e distribuzione di acqua ad usi civili, di fognatura e di depurazione delle acque reflue\"; tale servizio va gestito all'interno di ambiti territoriali ottimali.\nNel 2006, il decreto legislativo 3 aprile 2006, n. 152 recante \"Norme in materia ambientale\" abroga la legge Galli e ridefinisce il servizio pubblico integrato come \"costituito dall'insieme dei servizi pubblici di captazione, adduzione e distribuzione di acqua ad usi civili, di fognatura e di depurazione delle acque reflue, e deve essere gestito secondo principi di efficienza, efficacia ed economicit\u00e0, nel rispetto delle norme nazionali e comunitarie\".\nIl gestore di tale servizio deve quindi curare la gestione, nel proprio territorio di competenza, di:\nLa recente normativa dei servizi pubblici locali, decreto Ronchi, stabilisce l'affidamento dei servizi attraverso:\nLa fase transitoria prevede la cessazione delle gestioni in essere:\nTuttavia nei medesimi termini, le attuali gestioni in house e le societ\u00e0 miste non conformi possono adeguarsi alle nuove regole cedendo, con adeguata procedura ad evidenza pubblica, almeno il 40% ad un operatore industriale.\nPer effetto del decreto Ronchi, gli enti locali sono tenuti a vendere con procedura ad evidenza pubblica a un socio privato, con attribuzione dei compiti operativi, una quota di capitale delle societ\u00e0 con affidamenti in house, pena la cessazione dell'affidamento.\nTariffa.\nLa tariffa del servizio idrico integrato \u00e8 disciplinata, nei suoi aspetti generali, all'art. 154 del D.Lgs 152/2006 (Norme in materia ambientale).\nIl legislatore definisce la tariffa il corrispettivo del servizio idrico integrato (cost reflective) e prevede che per la specificazione del metodo tariffario \"il Ministero dell'ambiente e della tutela del territorio, su proposta dell'Autorit\u00e0 di Vigilanza sulle risorse idriche e sui rifiuti, definisca con decreto le componenti di costo per la determinazione della tariffa relativa ai servizi idrici per i vari settori di impiego dell'acqua\". Il D.M. 1/08/96 \"Metodo Normalizzato per definire le componenti di costo e determinare la tariffa di riferimento\", emanato in attuazione dell'art.13 della allora vigente legge Galli(L.36/94), risulta ancora oggi il decreto di riferimento per la determinazione della tariffa reale media del servizio idrico integrato (SII)."}
{"id": "2735001", "revid": "36426", "url": "https://it.wikipedia.org/wiki?curid=2735001", "title": "Presentazione al tempio (Mantegna)", "text": ""}
{"id": "2735006", "revid": "155634", "url": "https://it.wikipedia.org/wiki?curid=2735006", "title": "Australian Open 2001 - Singolare maschile", "text": "Andre Agassi ha battuto in finale Arnaud Cl\u00e9ment 6-4 6-2 6-2."}
{"id": "2735008", "revid": "466539", "url": "https://it.wikipedia.org/wiki?curid=2735008", "title": "Marisa Maresca", "text": "Biografia.\nNacque da una famiglia di famosi artisti di variet\u00e0: la madre era una soubrette, il padre Achille un impresario, e lo zio Luigi un cantante di operette. Inizi\u00f2 l'attivit\u00e0 di ballerina di variet\u00e0, e nel 1938, a soli quindici anni, entr\u00f2 nella compagnia di Erminio Macario, diventando una delle celebri \"donnine\" del comico torinese.\nNel decennio successivo lavor\u00f2 con Carlo Dapporto, diventando famosa per la sua bellezza e per l'audacia dei suoi balletti: in una celebre imitazione di Jos\u00e9phine Baker si present\u00f2 sul palcoscenico in perizoma e reggiseno di banane, in altri spettacoli si esib\u00ec anche a seno nudo, in altri ancora sfil\u00f2 in passerella con indosso soltanto tre teste di volpe nera a coprire i punti pi\u00f9 opportuni. \nNel 1944 lavor\u00f2 nello spettacolo \"Se parlasse questa penna\" con i fratelli De Rege e Fausto Tommei. Nel 1946 allest\u00ec una compagnia in proprio, e qualche mese dopo assunse un giovane comico debuttante, Walter Chiari (con cui intrecci\u00f2 una relazione); tra gli spettacoli allestiti dalla compagnia, \"Simpatia\" (scritto tra gli altri da Marcello Marchesi), \"Donne in tutte le salse\", \"Se ti bacia Lola\" (scritto da Alfredo Bracchi e Giovanni D'Anzi) e \"Chi vuole una donna?\".\nNel 1950 si ritir\u00f2 dalle scene per sposare il conte Corrado Agusta, titolare con i fratelli della Agusta S.p.A., da cui ebbe il figlio Riccardo, soprannominato \"Rocky\"; in seguito il marito la lascer\u00e0 per la giovane Francesca Vacca Graffagni, protagonista anni dopo di un celebre caso di cronaca nera. La sorella Lidia Maresca, anche lei attrice - con il nome d'arte Lidia Martora - fu moglie di Peppino De Filippo. Marisa Maresca mor\u00ec nel 1988 all'et\u00e0 di 65 anni a seguito di una grave malattia."}
{"id": "2735014", "revid": "2067146", "url": "https://it.wikipedia.org/wiki?curid=2735014", "title": "Antonio Mancino", "text": "Biografia.\nSi diploma come odontotecnico nel 1991, successivamente, nel 1994 prende tutta un'altra strada, debuttando come attore di teatro nell'opera \"Piccoli frammenti di brigantaggio\". A questo lavoro ne seguiranno molti altri, facendo di Mancino un affermato attore teatrale. Nel corso degli anni conseguir\u00e0 inoltre diversi laboratorio e corsi di formazione che arricchiranno il suo bagaglio di attore\nDurante la sua carriera \u00e8 stato presente sia in fiction televisive che in film per il cinema. Citiamo, tra gli altri: La squadra, Rocco e il falco e Gente di mare. \n\u00c8 stato il protagonista di diverse pubblicit\u00e0 tra cui: Vodafone, Fiat e Beghelli, Volvo, Tesco uk.\nDal 2008 Ha ricoperto il ruolo di Nicola Lanza nella soap opera Un posto al sole."}
{"id": "2735018", "revid": "110157", "url": "https://it.wikipedia.org/wiki?curid=2735018", "title": "Fukuda Denshi Arena", "text": ", conosciuto anche come , \u00e8 uno stadio di calcio di Chiba, in Giappone. Fu completato nel 2005 e ospita il club di J. League, lo JEF United Ichihara Chiba dopo il loro passaggio dallo Ichihara Seaside Stadium. Questo stadio ha 18.500 posti a sedere pi\u00f9 altri 1.281 in piedi. La sua capacit\u00e0 \u00e8 19.781.\nOriginariamente era chiamato , poi Fukuda Tenshi vinse i diritti sul nome dello stadio.\nLa prima partita internazionale in questo stadio si \u00e8 tenuta il 30 maggio 2009 tra il Belgio e Cile. La partita fin\u00ec 1-1."}
{"id": "2735020", "revid": "818832", "url": "https://it.wikipedia.org/wiki?curid=2735020", "title": "Rentier capitalism", "text": "Il termine inglese rentier capitalism (traducibile in italiano come \"capitalismo del redditiere\") viene utilizzato nel marxismo e in sociologia per riferirsi a una tipologia di capitalismo in cui un'ampia parte del reddito-profitto generato prende la forma di \"reddito da propriet\u00e0\", come interessi, rendite, dividendi o guadagni in conto capitale. \nI beneficiari di tale reddito costituiscono una classe sociale di proprietari che gioca un ruolo non produttivo nell'economia, ma che monopolizza l'accesso alle attivit\u00e0 fisiche, a quelle finanziarie e alle tecnologie. Questi soggetti fanno soldi non dalla produzione di qualcosa di nuovo, bens\u00ec esclusivamente dal possesso delle loro propriet\u00e0 (che d\u00e0 diritto a un flusso di entrate) e dalla compravendita di tali propriet\u00e0.\nSpesso il termine \"rentier capitalism\" \u00e8 utilizzato con una connotazione negativa, ad indicare una forma di parassitismo o di capitalismo decadente."}
{"id": "2735022", "revid": "149485", "url": "https://it.wikipedia.org/wiki?curid=2735022", "title": "Campionati sudamericani di atletica leggera 1931", "text": "La settima edizione dei campionati sudamericani di atletica leggera si tenne a Buenos Aires, Argentina nel 1931. "}
{"id": "2735027", "revid": "28968842", "url": "https://it.wikipedia.org/wiki?curid=2735027", "title": "B-50 Superfortress", "text": ""}
{"id": "2735028", "revid": "106456", "url": "https://it.wikipedia.org/wiki?curid=2735028", "title": "Carlo Francesco Marchese Ormea", "text": ""}
{"id": "2735030", "revid": "422900", "url": "https://it.wikipedia.org/wiki?curid=2735030", "title": "Soga Chiba City Football Stadium", "text": ""}
{"id": "2735031", "revid": "422900", "url": "https://it.wikipedia.org/wiki?curid=2735031", "title": "Fuku-Ari", "text": ""}
{"id": "2735032", "revid": "1543377", "url": "https://it.wikipedia.org/wiki?curid=2735032", "title": "Jesus movement", "text": "Il Jesus movement \u00e8 stato un movimento di risveglio cristiano sorto nell'ambito del protestantesimo, inizialmente sulla costa occidentale degli Stati Uniti d'America fra il 1960 e il 1970 e poi diffusosi in tutto il continente americano e in Europa. Questo movimento nacque fondendo elementi del cristianesimo con elementi della contro cultura pacifista a seguito della guerra del Vietnam. I membri del movimento, vennero chiamati negli USA, \"Jesus people\" o \"Jesus freaks\". Nel 1968 un gruppo di dissidenti Hippie del Jesus Movement guidato da David Berg diede origine ai Bambini di Dio.\nIl Jesus movement ha dato origine a numerose organizzazioni evangeliche in tutto il mondo. Fra quelle presenti in Italia vi sono \"Cristo \u00e8 la risposta\" (\"Christ is the answer\") e Calvary Chapel.\nCristo \u00e8 la Risposta.\nCristo \u00e8 la Risposta, una organizzazione para ecclesiale presente attualmente con dieci gruppi in otto nazioni: Stati Uniti, Italia (2 gruppi), Messico (2 gruppi), India, Spagna, Filippine, Ucraina, Honduras. Caratterizzati dall'essere delle comunit\u00e0 dotate di strutture mobili (container, tende, roulotte) si spostano di citt\u00e0 in citt\u00e0. Nei campi in cui si insediano installano temporaneamente delle grandi tensostrutture sotto cui tengono delle riunioni di culto aperte a tutti, caratterizzate da musica cristiana contemporanea.\nEntrambi i gruppi italiani aderiscono all'Alleanza Evangelica Italiana e pubblicano libri, album musicali, e materiale vario per fini evangelistici.\nCristo \u00e8 la Risposta I.\nIl primo gruppo italiano nato nel 1974, \u00e8 composto attualmente da circa 70 persone, perennemente itinerante e prediligendo le periferie dei grandi centri urbani.\nCristo \u00e8 la Risposta II.\nIl secondo gruppo italiano \u00e8 nato nel 1985 inizialmente come gruppo itinerante ma in seguito, nel 1995 si \u00e8 dotato di una base permanente denominata \"Pilgrim Parking\" a Quaglietta, in provincia di Avellino. Presso la sede vengono assistiti i tossicodipendenti, gli alcolizzati e persone con problemi psicologici di lieve entit\u00e0; nel periodo invernale viene organizzata una \"scuola di missione\" e in estate un campeggio. Oltre alle attivit\u00e0 presso la sede, il gruppo effettua delle campagne evangelistiche nei piccoli e medi centri urbani.\nCalvary Chapel.\nLa Calvary Chapel \u00e8 una organizzazione internazionale composta da chiese indipendenti e fondata negli Stati Uniti nel 1965. Attualmente comprende 1.500 chiese, di cui sei in Italia a Montebelluna, Roma, Treviso, Feltre, Frascati, Padova."}
{"id": "2735037", "revid": "74801", "url": "https://it.wikipedia.org/wiki?curid=2735037", "title": "Australian Open 2001 - Singolare femminile", "text": "Jennifer Capriati ha battuto in finale Martina Hingis 6-4 6-3."}
{"id": "2735038", "revid": "628767", "url": "https://it.wikipedia.org/wiki?curid=2735038", "title": "Distretto di Pyuthan", "text": " \nIl distretto di Pyuthan \u00e8 un distretto del Nepal, in seguito alla riforma costituzionale del 2015 fa parte della Provincia No. 5. \nIl capoluogo \u00e8 Pyuthan.\nGeograficamente il distretto appartiene alla zona collinare della Mahabharat Lekh. Il territorio \u00e8 attraversato dal Jhimruk Khola e dal Madi Khola (affluenti del Rapti) le cui valli costituiscono il cuore del distretto.\nNel 1994 \u00e8 stata posta in esercizio una centrale idroelettrica della potenza di 12\u00a0MW che raccoglie l'acqua del \nJhimruk Khola presso il villaggio di Khaira e attraverso un tunnel lungo circa 2\u00a0km le convoglia nella centrale di Nayagaun circa 200 metri pi\u00f9 in basso, scaricandole poi nel Madi Khola.\nQuesta diversione di acque dal bacino del Jhimruk Khola a quello del Madi Khola ha comportato una serie di problemi socio-ambientali nella valle del Jhimruk Khola a valle della captazione presso Khaira."}
{"id": "2735041", "revid": "38120", "url": "https://it.wikipedia.org/wiki?curid=2735041", "title": "La Figlia del Faraone", "text": ""}
{"id": "2735046", "revid": "38120", "url": "https://it.wikipedia.org/wiki?curid=2735046", "title": "La Fille Mal Gard\u00e9e", "text": ""}
{"id": "2735050", "revid": "367788", "url": "https://it.wikipedia.org/wiki?curid=2735050", "title": "Galego", "text": ""}
{"id": "2735054", "revid": "1226", "url": "https://it.wikipedia.org/wiki?curid=2735054", "title": "William Clinton", "text": ""}
{"id": "2735055", "revid": "122355888", "url": "https://it.wikipedia.org/wiki?curid=2735055", "title": "Giada Arena", "text": "Biografia.\nEsordisce all'et\u00e0 di 4 anni come imitatrice e partecipa a programmi televisivi come \"Bravo Bravissimo\" e \"Domenica In\". La sua prima esperienza da attrice sul piccolo schermo risale al 2001, anno in cui entra a far parte del cast della fortunata serie televisiva \"Don Matteo\", interpretando fino all'ottava stagione il ruolo di Assuntina\",\" figlia minore del maresciallo Cecchini (Nino Frassica). Negli anni successivi avviene il suo debutto teatrale e inizia a dedicarsi alla stand-up comedy, attivit\u00e0 che la vedr\u00e0 collaborare con numerosi artisti ed aprire gli show di Maurizio Battista. \nNel 2008 \u00e8 tra gli interpreti di \"VIP\" e \"L'uomo che cavalcava nel buio\" (regia di Salvatore Basile). Nel 2010 scrive, dirige ed interpreta il cortometraggio \"La ferma instabilit\u00e0\" e riceve dal presidente di giuria Morando Morandini una menzione speciale per la miglior regia al festival Provincinema; \"La ferma instabilit\u00e0\" viene inoltre proiettato alla 5\u00aa edizione del Festival Internazionale del Film di Roma. Successivamente \u00e8 tra i protagonisti della serie \"Lola &amp; Virginia\" (regia di Alessandro Celli) con il ruolo di Bea, \u00e8 Isabel in \"eBand\" (regia di Yuri Rossi) e dirige il cortometraggio \"Luce\" per la sezione \"Taglia Corto\" del festival internazionale Nocicortinfestival, ricevendo il premio della critica.\nA partire dal 2013 porta in scena diversi reading e legge alcune poesie per il documentario \"Gente di zona\", promosso da Biblioteche di Roma; nello stesso periodo, collabora con la web-zine e web-radio Radio Bombay, intervistando numerosi musicisti italiani. Parallelamente al conseguimento della laurea in comunicazione d'impresa presso l'universit\u00e0 La Sapienza, appare nell'ottava stagione de \"Rex\" (regia dei Manetti Bros.) e interpreta Sara in \"Mi chiamo Maya\" (regia di Tommaso Agnese).\nTra il 2016 e il 2017 pubblica su YouTube il progetto di video art \"Old Italian Songs and Gore\", scrive la postfazione di \"Quello che non sono mi assomiglia\", opera prima di Gianluca Giraudo, ed entra a far parte del collettivo artistico romano Misto Mame; pi\u00f9 recentemente, si \u00e8 dedicata all'attivismo politico e ha collaborato con \"VICE Italia,\" testata per la quale ha raccontato per la prima volta gli aspetti pi\u00f9 controversi della sua esperienza come \"enfant prodige\". Attualmente lavora come autrice e, dal dicembre 2020, conduce il podcast Nuda e Cruda."}
{"id": "2735056", "revid": "70287", "url": "https://it.wikipedia.org/wiki?curid=2735056", "title": "Soriasco", "text": ""}
{"id": "2735069", "revid": "767487", "url": "https://it.wikipedia.org/wiki?curid=2735069", "title": "Marco Romano (calciatore)", "text": "Carriera.\nFiglio di un commerciante di mercerie, Romano era nativo di Ponte Chiasso, frazione del Comune di Como confinante con la Svizzera. Tir\u00f2 i primi calci nella squadra improvvisata della sua frazione, messa su grazie all'impegno dei figli dell'industriale Montandon, che possedeva una fabbrica in questa localit\u00e0.\nNella sua carriera professionistica ha giocato con Comense e Novara in Serie B, vincendo con entrambe le squadre il titolo di capocannoniere: nel 1932-1933 con 29 reti e nel 1934-1935 con 30 gol\nCon il Novara disput\u00f2 anche quattro stagioni in Serie A. \u00c8 il miglior marcatore del club piemontese di tutti i tempi (94 gol, di cui 23 nella massima serie) davanti a Silvio Piola (86) e Raffaele Rubino (92)."}
{"id": "2735070", "revid": "54193", "url": "https://it.wikipedia.org/wiki?curid=2735070", "title": "UIGOS", "text": ""}
{"id": "2735071", "revid": "54193", "url": "https://it.wikipedia.org/wiki?curid=2735071", "title": "U.I.G.O.S.", "text": ""}
{"id": "2735076", "revid": "599013", "url": "https://it.wikipedia.org/wiki?curid=2735076", "title": "Matthew Kemp", "text": "Carriera.\nClub.\nHa giocato per un breve tempo in Italia con la maglia della nella stagione 2000-2001 dove con gli emiliani collezion\u00f2 13 presenze. In Australia ha giocato con Adelaide City, Adelaide Utd, Melbourne Victory (con cui ha vinto il campionato 2008-2009) e West Adelaide.\nNazionale.\nHa giocato un solo incontro con la nazionale australiana."}
{"id": "2735087", "revid": "436907", "url": "https://it.wikipedia.org/wiki?curid=2735087", "title": "Incontro con Renato Zero", "text": "Incontro con Renato Zero \u00e8 una raccolta di Renato Zero, pubblicata nel 1977.\nDescrizione.\nIncontro con Renato Zero \u00e8 la prima raccolta di Renato Zero, pubblicata dalla RCA Italiana nel 1977, anno in cui Zero arriv\u00f2 al successo con \"Zerofobia\".\nL'album usc\u00ec per la serie di dischi economica \"Lineatre\", lanciata dalla RCA nel 1976, il cui scopo era quello di pubblicare raccolte di artisti facenti parte della RCA al prezzo di 3.000 lire.\nLa raccolta racchiude alcuni brani tratti dai primi due dischi del cantautore romano \"No! Mamma, no!\" (1973) e \"Invenzioni\" (1974), fino ad allora snobbati e ignorati dalla RCA a causa anche del basso riscontro da parte del pubblico nei confronti di Zero.\nI brani tratti da \"No! Mamma, no!\" sono stati inseriti in un'inedita versione studio.\nNel 1990, la BMG Ariola, che aveva acquisito il catalogo RCA tre anni prima, ristamp\u00f2 la raccolta in LP, MC e, per la prima volta, in CD, con grafica e label (per le versioni LP e MC) differenti; l'immagine di copertina, invece, rimase invariata.\nNel 1991 ci fu una seconda ristampa in CD con grafica e immagine di copertina differenti; la versione in musicassetta fu messa in commercio tre anni dopo, nel 1994.\nNel 1997 ci fu una terza ristampa, in CD e musicassetta, con la quale mutarono nuovamente grafica e copertina. Questa fu l'ultima versione ad avere il logo della \"Lineatre\" impresso sulla copertina.\nNel 2000, la BMG rimosse il logo \"Lineatre\", ristamp\u00f2 la raccolta (insieme a \"Realt\u00e0 e fantasia\" e a \"Viaggio a Zerolandia\", le altre due raccolte Lineatre dedicate a Zero) e la inser\u00ec nel triplo cofanetto intitolato semplicemente \"Renato Zero\".\nNel 2002 il cofanetto venne ristampato, con grafiche e struttura diverse, con il titolo \"Zero - White Collection\"; nel medesimo anno la ristampa del 1997 and\u00f2 fuori commercio. Nel 2003 la ristampa dell'anno prima sub\u00ec qualche piccola modifica al fronte copertina e ai CD interni.\nNel 2007 la Sony Music, che aveva acquisito la BMG nel 2004, mise nuovamente in commercio la versione del 2002 del cofanetto con qualche piccola differenza alla struttura di quest'ultimo. Negli anni successivi, la Sony continu\u00f2 a sfornare diverse versioni del box con struttura, dimensioni, packaging, titoli, grafiche e copertine differenti, tra le quali: \"Renato Zero\" (2008, titolo ripreso dalla versione del 2000), \"I grandi successi in 3 CD\" (2011), \"Tutto in 3 CD\" (2011), \"Il meglio in 3 CD\" (2013) e \"Grandi successi\" (2014).\nQuesta \u00e8 l'unica raccolta di Renato Zero ad essere stata stampata su supporto Stereo8."}
{"id": "2735088", "revid": "19330", "url": "https://it.wikipedia.org/wiki?curid=2735088", "title": "B\u0103lgarski Voenno v\u0103zdu\u0161ny sily", "text": ""}
{"id": "2735098", "revid": "144796", "url": "https://it.wikipedia.org/wiki?curid=2735098", "title": "Leopold Karl von Kollonitsch-Lip\u00f3t", "text": ""}
{"id": "2735100", "revid": "144796", "url": "https://it.wikipedia.org/wiki?curid=2735100", "title": "Christian August von Sachsen-Zeitz", "text": ""}
{"id": "2735104", "revid": "481349", "url": "https://it.wikipedia.org/wiki?curid=2735104", "title": "Capsula", "text": ""}
{"id": "2735106", "revid": "599013", "url": "https://it.wikipedia.org/wiki?curid=2735106", "title": "Nick Carle", "text": "Biografia.\nNick cresce calcisticamente nelle giovanili del Sydney dove debutt\u00f2 in prima squadra. \u00c8 un centrocampista completo dotato di una grande visione di gioco e di una buona tecnica di base. Nella stagione 2013-2014 torna al Sydney."}
{"id": "2735107", "revid": "599013", "url": "https://it.wikipedia.org/wiki?curid=2735107", "title": "U\u00e9slei", "text": " Il 3 agosto 2009 annunci\u00f2 il suo ritiro dal calcio professionistico."}
{"id": "2735109", "revid": "339392", "url": "https://it.wikipedia.org/wiki?curid=2735109", "title": "Rokuro Okajima", "text": ""}
{"id": "2735110", "revid": "287204", "url": "https://it.wikipedia.org/wiki?curid=2735110", "title": "Ueslei", "text": ""}
{"id": "2735111", "revid": "287204", "url": "https://it.wikipedia.org/wiki?curid=2735111", "title": "Monti dello Spluga", "text": "I monti dello Spluga (in tedesco \"Spl\u00fcgener Kalkberge\") sono un gruppo montuoso delle Alpi dell'Adula nelle Alpi Lepontine. Si trovano nello svizzero Canton Grigioni.\nCaratteristiche.\nCostituiscono la parte nord-orientale delle Alpi dell'Adula ad est del Vaselberg. Prendono il nome dal Passo dello Spluga, rispetto al quale, sono collocati a nord.\nClassificazione.\nLa SOIUSA li vede come un supergruppo alpino con la seguente classificazione:\nLimiti geografici.\nI limiti geografici ruotando in senso orario sono: Vaselberg, Vals, Val Lumnezia, Ilanz, corso del Reno Anteriore, corso del Reno Posteriore, Lago di Sufers, Rheinwald\nSuddivisione.\nSecondo la SOIUSA i Monti dello Spluga sono suddivisi in due gruppi:\nMontagne.\nLe vette principali sono:"}
{"id": "2735114", "revid": "203752", "url": "https://it.wikipedia.org/wiki?curid=2735114", "title": "Audi R8S", "text": ""}
{"id": "2735115", "revid": "123270761", "url": "https://it.wikipedia.org/wiki?curid=2735115", "title": "Cao Yang", "text": "Carriera.\nClub.\nDal 2000 al 2019 ha giocato solo con la maglia del Tianjin Teda, squadra della sua citt\u00e0, con la quale ha vinto una coppa di Cina. \nNazionale.\nDopo esser stato convocato dalla Nazionale cinese Under-23 per i Giochi asiatici del 2002, fece il suo debutto in nazionale maggiore."}
{"id": "2735119", "revid": "74801", "url": "https://it.wikipedia.org/wiki?curid=2735119", "title": "Ardabil", "text": "Ardabil o anche Ardebil e, anticamente, Artavil, (pers. \u0627\u0631\u062f\u0628\u06cc\u0644) \u00e8 il nome di un'antica citt\u00e0 dell'Azerbaigian persiano. Oggi \u00e8 il capoluogo della Provincia di Ardabil, nell'Iran nord-occidentale. Artavil \u00e8 un termine avestico, legato al culto zoroastriano, che significa \"luogo sacro\".\nSi trova a un'altitudine di , a est del monte Sabalan (), e a ovest del mar Caspio. Aveva nel 2016 abitanti, per la maggior parte azeri. Ardabil \u00e8 sede del santuario e della tomba dello \"Shaykh\" Saf\u012b al-D\u012bn Ardabil\u012b, eponimo della dinastia Safavide.\nLo Sci\u00e0 safavide Ism\u0101\u02bf\u012bl I, nato ad Ardabil, avvi\u00f2 da qui la sua conquista dell'Iran, proclamando come capitale del suo nuovo regno Tabriz nel 1501.\nArdabil rimase comunque una citt\u00e0 importante, sia politicamente sia economicamente, fino all'et\u00e0 contemporanea. Durante le frequenti guerre ottomano-persiane, essendo vicina ai confini dei due Imperi in lotta, fu spesso saccheggiata dagli Ottomani tra il 1514 e il 1722, come pure nel 1915, nel corso della Prima guerra mondiale, quando l'Impero ottomano invase il confinante Iran."}
{"id": "2735124", "revid": "288300", "url": "https://it.wikipedia.org/wiki?curid=2735124", "title": "Nicholas Alberto Carle", "text": ""}
{"id": "2735127", "revid": "1543377", "url": "https://it.wikipedia.org/wiki?curid=2735127", "title": "UCI Europe Tour 2006", "text": "L'UCI Europe Tour 2006 fu la seconda edizione dell'UCI Europe Tour, uno dei cinque circuiti continentali di ciclismo dell'Unione Ciclistica Internazionale. Era composto da 189 corse che si tennero dal 16 ottobre 2005 al 12 ottobre 2006 in Europa.\nClassifiche.\n\"Aggiornate al 14 ottobre 2006.\""}
{"id": "2735128", "revid": "122072921", "url": "https://it.wikipedia.org/wiki?curid=2735128", "title": "Open di Francia 2001", "text": "L'Open di Francia 2001, la 100\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 26 maggio al 10 giugno 2001.\nIl singolare maschile \u00e8 stato vinto dal brasiliano Gustavo Kuerten, che si \u00e8 imposto sullo spagnolo \u00c0lex Corretja in quattro set con il punteggio di 6\u20137(3), 7\u20135, 6\u20132, 6\u20130. Il singolare femminile \u00e8 stato vinto dalla statunitense Jennifer Capriati, che ha battuto in finale in tre set la belga Kim Clijsters. Nel doppio maschile si sono imposti Leander Paes e Mahesh Bhupathi. Nel doppio femminile hanno trionfato Virginia Ruano Pascual e Paola Su\u00e1rez. Nel doppio misto la vittoria \u00e8 andata alla coppia spagnola formata da Virginia Ruano Pascual e Tom\u00e1s Carbonell.\nSeniors.\nSingolare maschile.\n Gustavo Kuerten ha battuto in finale \u00c0lex Corretja 6\u20137(3), 7\u20135, 6\u20132, 6\u20130.\nSingolare femminile.\n Jennifer Capriati ha battuto in finale Kim Clijsters 1\u20136, 6\u20134, 12\u201310.\nDoppio maschile.\n Leander Paes / Mahesh Bhupathi hanno battuto in finale Petr P\u00e1la / Pavel V\u00edzner 7\u20136, 6\u20133.\nDoppio Femminile.\n Virginia Ruano / Paola Su\u00e1rez hanno battuto in finale Jelena Doki\u0107 / Conchita Mart\u00ednez 6\u20132, 6\u20131.\nDoppio Misto.\n Virginia Ruano Pascual / Tom\u00e1s Carbonell hanno battuto in finale Paola Su\u00e1rez / Jaime Oncins 7\u20135, 6\u20133.\nJunior.\nSingolare ragazzi.\n Carlos Cuadrado ha battuto in finale Brian Dabul 6-1, 6-0.\nSingolare ragazze.\n Kaia Kanepi ha battuto in finale Svetlana Kuznecova 6-3, 1-6, 6-2.\nDoppio ragazzi.\n Alejandro Falla / Carlos Salamanca hanno battuto in finale Markus Bayer / Philipp Petzschner 3-6, 7-5, 6-4.\nDoppio ragazze.\n Petra Cetkovsk\u00e1 / Renata Vor\u00e1\u010dov\u00e1 hanno battuto in finale Neyssa Etienne / Annette Kolb 6-3, 3-6, 6-3."}
{"id": "2735143", "revid": "599013", "url": "https://it.wikipedia.org/wiki?curid=2735143", "title": "Jacob Burns", "text": ""}
{"id": "2735144", "revid": "339392", "url": "https://it.wikipedia.org/wiki?curid=2735144", "title": "Petardo di libera vendita", "text": ""}
{"id": "2735146", "revid": "110157", "url": "https://it.wikipedia.org/wiki?curid=2735146", "title": "Pennefather", "text": "Il Pennefather \u00e8 un fiume che scorre nello Stato australiano del Queensland, nella parte occidentale della Penisola di Capo York (coordinate ): \u00e8 lungo circa 11\u00a0km e largo fino a 2\u00a0km.\nIl Pennefather riveste un'importanza notevole nella storia dell'Australia essendo il luogo dove approd\u00f2, nel 1606, la nave olandese Duyfken, sotto il comando di Willem Janszoon, effettuando cos\u00ec il primo sbarco documentato di un europeo sul suolo australiano."}
{"id": "2735147", "revid": "155634", "url": "https://it.wikipedia.org/wiki?curid=2735147", "title": "Open di Francia 2001 - Singolare maschile", "text": "Gustavo Kuerten era il detentore del titolo e ha battuto in Finale 6\u20137(3), 7\u20135, 6\u20132, 6\u20130, \u00c0lex Corretja."}
{"id": "2735149", "revid": "436907", "url": "https://it.wikipedia.org/wiki?curid=2735149", "title": "Realt\u00e0 e fantasia", "text": "Realt\u00e0 e fantasia \u00e8 una raccolta di Renato Zero, pubblicata nel 1979.\nDescrizione.\nRealt\u00e0 e fantasia \u00e8 la seconda raccolta di Renato Zero, pubblicata dalla RCA Italiana nel 1979.\nLa raccolta, come la precedente \"Incontro con Renato Zero\", usc\u00ec per la \"Lineatre\", serie economica di dischi lanciata nel 1976 dalla RCA indirizzata alle persone pi\u00f9 giovani che, magari, non avevano la possibilit\u00e0 di spendere cifre troppo elevate per l'acquisto dei dischi e che grazie a questa soluzione potevano acquistare le raccolte dei loro artisti preferiti a basso costo; il prezzo di un disco, infatti, si aggirava intorno alle 3.000 lire. \nIl disco contiene brani tratti dagli album \"Trapezio\" (1976) e \"Zerofobia\" (1977). \nSono presenti anche \"No! Mamma, no!\" (originariamente contenuta nell'omonimo album del 1973 e che Zero reinterpret\u00f2 in versione studio per inserirla in \"Trapezio\") e \"Inventi\". Quest'ultima, in realt\u00e0, fa parte dell'album \"Invenzioni\" del 1974, ma fu inserita anche in \"Trapezio\"; infatti, il cantautore romano, in questo disco, volle dare risalto ad alcuni brani dei suoi primi due dischi che erano rimasti in penombra. Oltre ai due sopracitati, in \"Trapezio\" \u00e8 presente anche il brano \"Metr\u00f2\", facente parte sempre di \"Invenzioni\".\nLa raccolta fu ristampata, insieme a \"Incontro con Renato Zero\" e \"Viaggio a Zerolandia\", nel 1990 dalla BMG Ariola in LP, musicassetta e, per la prima volta, in CD. Le immagini di copertina rimasero invariate.\nSuccessivamente, la BMG mise in commercio due riedizioni della raccolta: una nel 1991 e l'altra nel 1997 (andata fuori catalogo nel 2002).\nA partire dal 2000, la BMG rimosse il logo \"Lineatre\" dalle copertine e cominci\u00f2 a pubblicare tripli cofanetti contenenti le tre raccolte della Lineatre dedicate a Zero con titoli, grafiche, copertine e packaging differenti per ogni riedizione, tra le quali \"Renato Zero\" (2000), \"Zero - White Collection\" (2002) e \"Zero\" (2003, ristampa dell'edizione precedente con colore e grafica anteriore del box differenti).\nDal 2007, la Sony Music, acquisitrice del catalogo BMG, pubblic\u00f2 altre ristampe del triplo box: \"Zero\" (2007, riedizione del 2002 con piccole modifiche apportate al cofanetto), \"Renato Zero\" (2008, titolo ripreso dalla ristampa del 2000), \"I grandi successi in 3 CD\" (2011), \"Tutto in 3 CD\" (2011), \"Il meglio in 3 CD\" (2013) e \"Grandi successi\" (2014)."}
{"id": "2735154", "revid": "114096771", "url": "https://it.wikipedia.org/wiki?curid=2735154", "title": "Presentazione al Tempio (Giovanni Bellini)", "text": "La Presentazione al Tempio \u00e8 un dipinto, tempera su tavola (80x105 cm), di Giovanni Bellini, databile al 1460 circa e conservato nella Fondazione Querini Stampalia di Venezia.\nStoria.\nLa datazione dell'opera \u00e8 incerta, ma viene comunque collocata dopo l'analoga \"Presentazione al Tempio\" di Mantegna (1455 circa), dalla quale Bellini riprese l'impostazione e gli attori in maniera molto fedele.\nNon si conoscono le ragioni della realizzazioni delle due opere, forse legate ad eventi familiari, se nei personaggi fossero davvero presenti i ritratti della famiglia Bellini e di Mantegna.\nDescrizione e stile.\nI personaggi principali sono pressoch\u00e9 identici a quelli di Mantegna: la Vergine regge il Bambino in fasce con i piedini appoggiati su un cuscino, presso un vecchio sacerdote barbuto che si fa avanti per prenderlo. Frontale al centro, sia pure leggermente in secondo piano, si trova san Giuseppe, mentre ai lati Bellini ha aggiunto due figure in pi\u00f9, in modo tale da comporre il gruppo come una piccola folla umana. I personaggi sono stati variamente identificati, ma sempre nell'ambito della famiglia del pittore: Giuseppe \u00e8 stato identificato con un possibile ritratto del padre Jacopo, i due uomini a destra sarebbero un autoritratto di Giovanni (che guarda lo spettatore) accanto al cognato Mantegna o al fratellastro Gentile, le donne a sinistra potrebbero essere Nicolosia, sorella di Giovanni e Gentile, nonch\u00e9 moglie di Andrea, e la madre Anna.\nAl posto della cornice marmorea Bellini lasci\u00f2 solo una balaustra, avvicinando cos\u00ec i personaggi allo spettatore. La dimensione pi\u00f9 umana della scena \u00e8 sottolineata anche dalla mancanza delle aureole e dal colore pi\u00f9 morbido, accordato su toni bianchi e rossi alternati."}
{"id": "2735155", "revid": "111319", "url": "https://it.wikipedia.org/wiki?curid=2735155", "title": "Nuoto sincronizzato ai Giochi della XXVIII Olimpiade - Squadra", "text": ""}
{"id": "2735157", "revid": "287204", "url": "https://it.wikipedia.org/wiki?curid=2735157", "title": "Open di Francia 2001 - Singolare femminile", "text": "Jennifer Capriati ha battuto in finale Kim Clijsters 1-6 6-4 12-10."}
{"id": "2735161", "revid": "1573940", "url": "https://it.wikipedia.org/wiki?curid=2735161", "title": "Helen Brooke Taussig", "text": "Lavor\u00f2 tra Baltimora e Boston e fond\u00f2 la cardiologia infantile. Uno dei suoi maggiori contributi \u00e8 dovuto alla procedura che scopr\u00ec per curare i bambini colpiti da una particolare sindrome (morbo blu). Si laure\u00f2 nel 1927 al Johns Hopkins Medical Schools e il suo libro, \"Congenital Malformations of the Heart\", descrive in maniera approfondita le malformazioni cardiache, gli strumenti diagnostici, le tecniche e le scoperte in tale ambito.\nLa dottoressa ebbe anche un ruolo di primo piano nel diffondere in America notizie sulla pericolosit\u00e0 del talidomide.\nBiografia.\nFamiglia e Giovent\u00f9.\nHelen Taussig nacque a Cambridge, Massachusetts, il 24 maggio 1898.\nIl nonno di Helen Taussig, William Taussig, dopo aver studiato Chimica a Praga, si trasfer\u00ec a New York e si laure\u00f2 in medicina a St. Louis. A causa della guerra civile fu colpito da un esaurimento nervoso che lo indusse ad intraprendere la carriera di businessman.\nFrank William Taussig, padre della dottoressa Taussig, fu economista e professore ad Harvard. La madre di Helen, Edith Thomas Guild, molto interessata alla biologia e alla botanica, studi\u00f2 al Radcliffe Annex (poi divenuto il Radcliffe College).\nI genitori di Helen si sposarono il 20 giugno 1888 in Exeter, New Hampshire, ed ebbero quattro figli: William Guild, Mary Guild, Catharine Crombie e Helen Brooke.\nEssi riuscirono a trasmetterle interessi e passioni che l'avrebbero accompagnata per il resto della sua vita: l'importanza della cultura e della conoscenza, l'amore per la natura e per la botanica, la passione per il teatro, la musica e lo sport. Ad esempio, durante le vacanze estive che la famiglia Taussig solitamente trascorreva presso la casa al mare a Cape Cod, le giornate erano scandite da ritmi precisi che prevedevano studio mattutino, nuotate, attivit\u00e0 fisica.\nAll'et\u00e0 di 11 anni Helen perse la madre, ammalatasi di tubercolosi due anni prima.\nNonostante fosse una bambina molto intelligente, scrupolosa e attenta ai particolari, curiosa e desiderosa di apprendere, le si present\u00f2 un ostacolo: Helen aveva gravi difficolt\u00e0 nel leggere, dovute ad un disturbo poco conosciuto allora, la dislessia. Soffr\u00ec inoltre di una lieve forma di tubercolosi che non le permise di frequentare la scuola regolarmente.\nMiglior\u00f2 le sue capacit\u00e0 di lettura grazie all'aiuto del padre, uomo affascinante nei modi e forte psicologicamente, con il quale strinse un particolare e profondo rapporto. Quando si iscrisse alla Cambridge School for Girls, riusc\u00ec ad ottenere buoni voti, soprattutto nelle materie scientifiche.\nLe avversit\u00e0 che dovette affrontare da adolescente rafforzarono la sua volont\u00e0 e, grazie alla presenza del padre, apprese il valore della gentilezza e del prendersi cura dell'altro e la capacit\u00e0 di riuscire a trasformare un'esperienza negativa in un lezione positiva.\nFormazione.\nNel 1917 Helen scelse di frequentare il Radcliffe College a Cambridge, in Massachusetts, lo stesso in cui aveva studiato la madre, venendone ammessa. Oltre ad ottenere ottimi risultati negli esami, coltiv\u00f2 la sua passione per il tennis, vincendo diversi premi, e per il teatro, partecipando ad alcune rappresentazioni.\nDopo un viaggio in cui visit\u00f2 l'Universit\u00e0 di Berkeley e dopo il secondo matrimonio del padre e il suo trasferimento a Washington, Helen decise di iscriversi all'Universit\u00e0 di Berkeley. Ottenne il permesso del padre purch\u00e9 frequentasse almeno per il secondo anno il Radcliffe College. Anche a Berkeley si distinse per le sue qualit\u00e0 di tennista e di appassionata di teatro.\nDopo la laurea all'universit\u00e0 della California Helen decise di intraprendere la carriera di medico e, seguendo il consiglio del padre, chiese un incontro con il preside della \u201cSchool of Public Health\u201d ad Harvard. Uomini e donne non erano trattati allo stesso modo in campo medico, e le donne dovevano sopportare ingiustizie e discriminazioni. A Helen fu detto che era permesso alle donne di seguire i corsi ma non di laurearsi. Helen non accett\u00f2 il compromesso e con il padre trascorse un anno viaggiando in Europa, coltivando la sua passione per i viaggi.\nUna volta tornata negli Stati Uniti si iscrisse ad un corso di istologia alla \u201cHarvard Medical School\u201d, dove, unica studentessa in una classe maschile, fu notata per le sue qualit\u00e0 dal professore Dr. John Lewis. Questi le consigli\u00f2 di iscriversi all'Universit\u00e0 di Boston, dove, ancora una volta, le sue capacit\u00e0 colpirono un professore di anatomia, Dr. Alexander Begg, che le sugger\u00ec di studiare le fibre muscolari cardiache. Helen, con grande impegno, port\u00f2 a compimento un esperimento che le permise di dimostrare che, a particolari condizioni, pezzetti di tessuto producono contrazioni. L'articolo che scrisse, \"Rhytmic Contractions in Isolated Strips of Mammalian Ventricles\", fu pubblicato nel 1925 in un numero dell'\"American Journal of Physiology\".\nIl professore Begg, riconoscendo il grande talento di Helen, le consigli\u00f2 di iscriversi alla Johns Hopkins Medical Schools, una delle pi\u00f9 prestigiose universit\u00e0 americane che permetteva anche alle donne di potersi laureare in Medicina. Helen vi fu ammessa nel 1924 e si laure\u00f2 in Medicina nel 1927.\nAlcuni dei suoi migliori professori all'universit\u00e0 furono il Dr. E. P. Carter e il Dr. Louis Hamman.\nCarriera.\nDopo essersi laureata Helen fece domanda per un tirocinio che prevedeva un solo posto riservato alle donne e che la dottoressa non ottenne. Questa sconfitta le permise per\u00f2 di avvicinarsi alla carriera che poi avrebbe intrapreso.\nIl dottore Edwards Albert Park, infatti, divenne il suo mentore e il suo pi\u00f9 importante insegnante, assegnandole un ruolo a capo della nuova clinica pediatrica del Johns Hopkins Hospital, la \u201cHarriet Lane Home\u201d, che apr\u00ec ufficialmente nel 1912. Contemporaneamente Helen svilupp\u00f2 un ulteriore disturbo che avrebbe inevitabilmente influenzato la sua professione: probabilmente a causa di una pertosse, fu colpita da un grave deterioramento dell'udito che la costrinse ad usare apparecchi acustici e a imparare a leggere il labiale. Inoltre svilupp\u00f2 una particolare capacit\u00e0 nel riuscire a \u201csentire\u201d le pulsazioni dei cuori dei suoi piccoli pazienti con il tatto, riuscendo a riconoscere problemi e ritmi cardiaci anormali meglio e in maniera pi\u00f9 precisa di molti suoi colleghi che potevano usare un normale stetoscopio.\nIn poco tempo la dottoressa Taussig svilupp\u00f2 un particolare interesse verso i piccoli pazienti cianotici: cominci\u00f2 a usare il fluoroscopio, strumento verso il quale inizialmente aveva mostrato riluttanza, esamin\u00f2 i bambini uno per uno, prese parte alle autopsie dei bimbi malati che morivano, condivise le sue conoscenze e le sue ricerche con la dottoressa Maude Abbot, ritenuta all'epoca autorit\u00e0 mondiale delle malformazioni cardiache ed il cui libro, \"Atlas of Congenital Cardiac Disease\", costituiva la base delle conoscenze per ogni dottore.\nHelen si convinse gradualmente che i bambini malati morivano per la scarsit\u00e0 di flusso sanguigno in arrivo ai polmoni. Per cercare una soluzione la sua attenzione si concentr\u00f2 su un particolare vaso: il dotto arterioso. Mentre normalmente il dotto arterioso dopo la nascita si chiude spontaneamente e, quando ci\u00f2 non accade, \u00e8 necessario intervenire chirurgicamente, Helen, rendendosi conto che molti bambini non diventavano cianotici se non qualche mese dopo la nascita, intu\u00ec che poteva esserci un collegamento tra il dotto e la possibilit\u00e0 di curare i suoi pazienti. La sua idea era quella di mantenere aperto chirurgicamente il dotto arterioso in modo da garantire un sufficiente afflusso di sangue ai polmoni.\nInizialmente ne parl\u00f2 con il chirurgo Dr. Gross che, come era prevedibile, non accett\u00f2 la teoria della dottoressa. Poi, dopo aver osservato la prima operazione del dottor Alfred Blalock al Johns Hopkins Hospital (fu anche la prima volta in cui Helen vide un cuore battere in una persona viva), espose le sue teorie al professore che, con l'aiuto di Vivien Thomas, inizi\u00f2 un lavoro di laboratorio per aiutare i \"blue babies\". Il team prov\u00f2 l'operazione con buoni risultati su diversi animali, e il 29 novembre 1944 l'operazione fu eseguita su una bambina, Eileen Saxon, le cui condizioni disastrose non lasciavano speranze. Due dottori che parteciparono all'operazione furono William P. Longmire e Denton Cooley. Eileen sopravvisse e il 25 gennaio torn\u00f2 a casa. Il rapporto delle prime tre operazioni fu pubblicato come articolo, \"\u201cThe Surgical Treatment of Malformation of the Heart\u201d\", il 19 maggio 1945 sul Journal of the American Medical Association.\nEra l'alba della cardiochirurgia, come la defin\u00ec sinteticamente ma accuratamente il dottor Cooley.\nDa quel momento i genitori di centinaia di bambini malati, anche fuori dal continente americano, si attivarono per sottoporre i propri figli alle cure della dottoressa Taussig che riusc\u00ec cos\u00ec a salvare circa 12000 bambini.\nUn altro importante contributo da parte della dottoressa alla storia della medicina riguarda il problema collegato all'uso del talidomide negli anni cinquanta e sessanta. Dopo aver ascoltato le informazioni da parte di un suo ospite relative ad alcuni numerosi casi sospetti di focomelia in Europa, Helen cominci\u00f2 a interessarsi e si rec\u00f2 in Germania per poter meglio condurre le sue ricerche. In Germania, lavorando con altri scienziati, si convinse che la causa delle deformazioni sui neonati era da ricercarsi nell'assunzione del talidomide da parte delle donne incinte. Grazie alle informazioni che Helen port\u00f2 in America e riusc\u00ec a trasmettere con due articoli pubblicati su Scientific American e JAMA-The Journal of the American Medical Association, e un editoriale pubblicato su Science, nel suo continente i casi non furono tanto numerosi quanto quelli europei.\nUltimi anni.\nIl 19 aprile 1947 Helen Taussig fu ricevuta dal presidente Truman.\nNel giugno del 1959 la dottoressa fu promossa a professore di Pediatria del Johns Hopkins Hospital.\nLa dottoressa Taussig lasci\u00f2 il segno sulla cardiologia pediatrica anche come uno dei sei membri che fondarono il Board of Pediatric Cardiology nel 1962.\nNel 1963 and\u00f2 in pensione e decise di sottoporsi a due interventi chirurgici per migliorare il suo udito, che infatti per parecchio tempo sembr\u00f2 non recarle pi\u00f9 tanto disturbo. In pensione scrisse 41 dei suoi 129 articoli scientifici.\nNel 1965 fu eletta presidente dell'American Heart Association, diventando la prima donna a rivestire questo ruolo. Nello stesso anno fece alcune predizioni sugli sviluppi futuri della medicina che furono inclusi nella Seattle Time Capsule.\nNel 1972 il Collegio Americano dei Medici la elesse \"\u201cmaster\u201d\" (livello pi\u00f9 alto all'interno del collegio) e due anni dopo il Johns Hopkins Hospital dedic\u00f2 la clinica pediatrica cardiaca in suo onore.\nNel 1976, per il suo settantottesimo compleanno, i suoi colleghi la onorarono al \"Helen B. Taussig International Symposium on Pediatric Cardiology\".\nNel 1986 pot\u00e9 assistere ad un concerto in suo onore in cui si esib\u00ec uno dei bambini da lei salvato. Questi, ormai cresciuto, riconobbe come unico modo per ringraziare la dottoressa quello di suonare per lei.\nIl 20 maggio 1986 Helen Taussig mor\u00ec in un incidente stradale.\nPersonalit\u00e0.\nLa dottoressa Taussig fu, nonostante la sua timidezza, una donna forte che riusc\u00ec a farsi rispettare e stimare dalle persone che la circondavano. Grazie alla sua particolare abilit\u00e0 a rapportarsi con i pi\u00f9 piccoli, riusc\u00ec sempre a stringere particolari e stretti rapporti con i suoi pazienti, che nelle sue mani hanno testimoniato di essersi sempre sentiti al sicuro, e con le loro famiglie. Ha sempre ricevuto notizie da parte dei suoi pazienti guariti, stringendo una fitta rete di collegamenti che \u00e8 durata per tutta la vita.\nUn rapporto di profonda stima la univa anche ai suoi studenti, dottori con lo scopo di diventare cardiologi pediatri, venuti anche dall'estero per poter imparare da lei. I rapporti che riusc\u00ec a instaurare con loro furono di profonda amicizia anche fuori dall'ambiente ospedaliero e ogni anno, in primavera, organizz\u00f2 un incontro con tutti i suoi vecchi studenti.\nLa passione per la sua professione, comunque, rese inevitabili alcuni contrasti: nel momento in cui un disaccordo affiorava, non esitava a battersi per la soluzione che riteneva essere la migliore e ci\u00f2 comport\u00f2 spesso tensioni tra lei e il dottor Alfred Blalock.\nSpesso la dottoressa si sent\u00ec discriminata per il suo sesso."}
{"id": "2735162", "revid": "1543377", "url": "https://it.wikipedia.org/wiki?curid=2735162", "title": "Simone Cavelli", "text": "Biografia.\nSimone Cavelli, in codice aeronautico gi\u00e0 \"PONY 4\" e \"PONY 7\", entrato in Accademia Aeronautica nel 1993 con il corso \u201cPegaso IV\u201d, e proveniente dal 154\u00ba Gruppo Volo del 6\u00ba Stormo Gruppo Caccia Bombardieri e Ricognitori (dove consegue la \"Combat readiness\" sul velivolo Panavia Tornado IDS), nel 2003 viene assegnato alla Pattuglia acrobatica nazionale (P.A.N).\nHa ricoperto il ruolo di \"PONY 10\" Solista del 313\u00ba Gruppo Addestramento Acrobatico, meglio conosciute come Frecce Tricolori, che per definizione \u00e8 il \u201cvirtuoso\u201d della pattuglia acrobatica, titolo che deteneva dal 2008, quando viene ufficialmente nominato solista, fino al 2010, al termine del quale lascia le \"redini\" al Capitano Fabio Capodanno.\nRecentemente promosso a grado di maggiore, Cavelli appartiene a quella schiera di piloti definiti \"combat ready\", infatti possiede un'esperienza di oltre 2350 ore di volo su velivoli caccia, inoltre possiede l'abilitazione ad una varia serie velivoli, SIAI-Marchetti S.208AM, SIAI-Marchetti SF-260, Cessna T-37 Tweet, Northrop T-38 Talon, Panavia Tornado IDS, Aermacchi MB-339A."}
{"id": "2735163", "revid": "1409041", "url": "https://it.wikipedia.org/wiki?curid=2735163", "title": "Bruce Djit\u00e9", "text": ""}
{"id": "2735165", "revid": "838137", "url": "https://it.wikipedia.org/wiki?curid=2735165", "title": "Joseph Adam von Arco", "text": "Biografia.\nI primi anni.\nJoseph Adam von Arco nacque a Salisburgo il 27 gennaio 1733 e i suoi genitori erano il conte Anton Felix von Arco e la contessa Josephine von Hardegg.\nVenne destinato ad intraprendere la carriera ecclesiastica e studi\u00f2 al Collegium Germanicum di Roma, ove consegu\u00ec il titolo accademico di dottore in teologia e filosofia.\nIl 7 dicembre 1755 prese definitivamente gli ordini sacri e fu nominato nel 1760 canonico a Passavia. Il 9 aprile 1764 fu eletto vescovo ausiliare di Passavia e fu destinato alla sede titolare di Ippona Regia. Fu consacrato vescovo il 1\u00ba maggio 1764 dal vescovo Leopold Ernst Firmian. Nel 1773 Joseph Adam von Arco ottenne anche il canonicato a Salisburgo.\nVescovo di K\u00f6niggr\u00e4tz (Hradec Kr\u00e1lov\u00e9).\nDopo la morte del vescovo di K\u00f6niggr\u00e4tz (oggi Hradec Kr\u00e1lov\u00e9) Johann Andreas Kayser von Kaysern von Arco venne nominato dall'imperatrice Maria Teresa d'Austria, nella sua veste di regina di Boemia, quale suo successore il 17 maggio 1776. La conferma papale gli pervenne il 15 o il 25 luglio di quell'anno, e dall'agosto successivo pot\u00e9 prendere possesso della diocesi. Come primo atto inizi\u00f2 la visita della diocesi, proponendo una riorganizzazione del sistema parrocchiale che per\u00f2 poi non ebbe effetto, forse anche a causa del fatto che egli dal 1778 prese residenza stabile a Salisburgo.\nVescovo di Seckau.\nAlla morte del vescovo Joseph Philipp Franz von Spaur di Seckau, von Arco venne proposto per succedergli alla carica episcopale il 1\u00ba gennaio 1780. A Seckau si resero subito necessarie alcune misure di prevenzione contro il giansenismo che andava dilagando nella diocesi, e fu cos\u00ec che von Arco predispose la chiusura di alcuni monasteri e la riduzione delle confraternite. Nel 1781 l'imperatore Giuseppe II d'Asburgo-Lorena proclam\u00f2 l'editto di tolleranza e come tale anche queste riforme ebbero ragione di esistere ma solo per breve tempo.\nDurante il suo periodo di regno, Lavant venne unita alla provincia ecclesiastica di Salisburgo. Allo stesso tempo la sede episcopale di Seckau venne trasferita alla cattedrale di Graz ove venne eretto anche un capitolo. Ottenne quindi il titolo personale di arcivescovo.\nArco predispose numerose visite nella sua diocesi e lavor\u00f2 per sviluppare l'istruzione religiosa del suo popolo, condannandone per\u00f2 il tradizionalismo locale.\nMor\u00ec di un colpo apoplettico e fu sepolto nel cimitero Steinfeld a Graz.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2735169", "revid": "116944", "url": "https://it.wikipedia.org/wiki?curid=2735169", "title": "Tomolata", "text": ""}
{"id": "2735170", "revid": "838137", "url": "https://it.wikipedia.org/wiki?curid=2735170", "title": "Curry (informatica)", "text": "Curry \u00e8 un linguaggio di programmazione logico-funzionale derivato da Haskell e tuttora in fase di standardizzazione. Il linguaggio fu chiamato cos\u00ec in onore del logico statunitense Haskell Curry.\nEsso eredita la sintassi e le caratteristiche funzionali del padre, integrando alcuni componenti logiche che ne aumentano le potenzialit\u00e0 espressive.\nNel seguito si riportano solo le differenze rispetto ad Haskell.\nNon-determinismo.\nMentre nei linguaggi funzionali (o anche quelli imperativi) l'esecuzione di una funzione ritorna un solo preciso valore (si dice che la funzione \u00e8 deterministica), in Curry una funzione pu\u00f2 ritornare zero, uno o pi\u00f9 valori (si dice che la funzione \u00e8 non-deterministica).\nIl programma al termine restituisce non deterministicamente tutti i possibili risultati.\nAd esempio, considerando il seguente frammento Haskell,\nlistEmpty [] = True\nlistEmpty _ = False\nl'esecuzione di listEmpty [] ritorna True in Haskell, in quanto essendo deterministico esegue la prima espressione capace di unificarsi con i parametri attuali. In Curry l'esecuzione ritorna entrambi i valori True e False.\nIn pratica quando pi\u00f9 espressioni possono essere unificate con i parametri attuali (si dice che sono in overlap) il Curry le esegue tutte. Questa \u00e8 la caratteristica che potenzialmente rende i programmi scritti in Haskell incompatibili con Curry.\nIn questo semplice esempio, per correggere il problema \u00e8 necessario eliminare il non-determinismo rafforzando gli argomenti o aggiungendo delle guardie.\nAd esempio,\nlistEmpty [] = True\nlistEmpty (_:_) = False\nL'operatore ?\nUn altro modo per generare il non determinismo \u00e8 mediante l'operatore ?.\nSi tratta di semplice zucchero sintattico, in quanto\nx = 1 ? 2 ? 3\nequivale a\nx = 1\nx = 2\nx = 3\nL'operatore \u00e8 definito molto semplicemente con\nx ? _ = x\n_ ? y = y\n\u00c8 possibile, ad esempio, ottenere non-deterministicamente tutti gli elementi di una lista nel modo seguente:\nget (x:xs) = x ? get xs\nVariabili logiche.\nIl Curry introduce la parola chiave free, che permette di dichiarare una variabile come \"libera\". Il motore interno della macchina astratta si preoccuper\u00e0 di istanziare opportunamente tale variabile ritornando tutte le possibili soluzioni.\nAd esempio z &amp;&amp; (y || not x) where x, y free restituisce tutte le possibilit\u00e0:\nL'implementazione utilizza due approcci per la risoluzione delle variabili logiche: narrowing e residuation."}
{"id": "2735175", "revid": "1573940", "url": "https://it.wikipedia.org/wiki?curid=2735175", "title": "Lee Kyung-won", "text": ""}
{"id": "2735176", "revid": "287204", "url": "https://it.wikipedia.org/wiki?curid=2735176", "title": "Niccol\u00f2 Ronchetti", "text": "Carriera scacchistica.\nImpara a giocare a scacchi dai genitori. All'et\u00e0 di nove anni partecipa al suo primo torneo, il \"Memorial Palmiotto\" di Bologna. Dopo aver seguito un corso a Faenza, si iscrive al circolo \"CierrebiClub\" di Bologna, dove coglie i primi successi.\nIl suo record nel rating mondiale lo ottiene nella classifica FIDE di novembre 2013 dove ottiene 2454 punti Elo\nLe tappe della sua carriera:\n1999 \u2013 Vince il campionato italiano under-10.\n2001 \u2013 Vince il campionato italiano under-12.\n2002 \u2013 Conquista a 13 anni il titolo di Maestro, il pi\u00f9 giovane in Italia fino ad allora.\n2003 - Vince il campionato italiano under-14.\n2004 - Vince il campionato italiano under-18, realizzando la prima norma di Maestro Internazionale. \u00c8 decimo al campionato europeo under-18, all'et\u00e0 di 15 anni.\n2005 - \u00c8 campione italiano under-16 e under-18. Ottiene il titolo di Maestro FIDE. Realizza un eccellente 4\u00ba posto al campionato italiano assoluto.\n2006 - Partecipa in prima scacchiera, con la squadra \"Italia 2\", alle Olimpiadi di Torino. La squadra vince la medaglia d'oro di fascia. Vince per la seconda volta, a Bratto, il campionato italiano under-20.\n2007 - Al campionato europeo under-18 di Sebenico in Croazia gioca tutto il torneo nelle prime posizioni, e solo una sconfitta all'ultimo turno gli impedisce di salire sul podio. Termina all'11\u00ba posto, conquistando comunque il titolo di Maestro Internazionale. Vince per la terza volta, a Fiuggi, il campionato italiano under-20 (\u00e8 1\u00ba-3\u00ba con i coetanei Denis Rombaldoni e Sabino Brunello, ma il titolo va a lui per lo spareggio Buholz)."}
{"id": "2735177", "revid": "74801", "url": "https://it.wikipedia.org/wiki?curid=2735177", "title": "Urmia", "text": "Urmia o Urmiy\u00e1 (in azero); farsi \u0627\u0631\u0648\u0645\u06cc\u0647; Lingua azera \u0627\u0648\u0631\u0645\u0648) durante quasi tutto il periodo della dinastia Pahlavi (1925\u20131979) era chiamata Rezaiyeh (\u0631\u0636\u0627\u0626\u06cc\u0647), \u00e8 il capoluogo dell'Azerbaigian Occidentale, nell'Iran nord-occidentale.\nSi trova a un'altitudine di , a ovest del lago di Urmia. Aveva, nel 2016, abitanti.\nStoria.\nUrmia \u00e8 una delle antiche citt\u00e0 storiche dell'Iran con origini assire. Urmia \u00e8 una parola assira che significa \"\"Villaggio dell'Acqua\" oppure \"Culla d'Acqua\"\". Gli scavi delle antiche rovine nei pressi di Urmia portarono alla scoperta di utensili che risalgono al XX secolo a.C. Secondo Vladimir Minorskij, esistevano villaggi nella pianura di Urmia gi\u00e0 2000 anni prima dell'era cristiana, e la loro civilt\u00e0 era nella zona d'influenza della nazione di Van.\nIn tempi antichi, la riva occidentale del lago d'Urmia veniva chiamata \"Gilzan\", e nel nono secolo a.C. un governo indipendente vi si insedi\u00f2, per congiungersi successivamente con l'impero Urartu o Mana; nell'VIII secolo a.C., l'area era vassalla del governo Asuzh finch\u00e9 non si un\u00ec all'impero dei Medi dopo la sua formazione.\nInoltre, secondo documenti storici, la parte occidentale del Lago di Urmia \u00e8 stata un centro focale per le nazioni preistoriche del continente, fatto evidenziato dalle numerose citt\u00e0 in rovina sui colli, come \"Gouy Tapeh\", 6 chilometri a sudest del lago, con un'antichit\u00e0 che compete con i pi\u00f9 antichi monti della Mesopotamia, dell'Anatolia, e dell'altopiano iranico.\nAlcuni storici sostengono che Urmia sia il luogo di nascita di Zoroastro, il fondatore del zoroastrismo.\nLa Columbia Encyclopedia menziona che Urmia era un villaggio importante nella regione durante il IX secolo.\nL'affermazione che l'area sia il luogo di nascita di Zoroastro \u00e8 un fatto molto contestato, perch\u00e9 la maggior parte degli esperti concordano sulla nascita di Zoroastro nella parte orientale del mondo iranico), oppure che ospiti le tombe di uno o due dei sacerdoti zoroastriani (i \"Re Magi\") che si presume si siano recati in pellegrinaggio a Betlemme per recare omaggio a Ges\u00f9 Cristo indica comunque che la citt\u00e0 era uno dei maggiori centri religiosi e culturali nei tempi antichi.\nGli Ottomani realizzarono diverse incursioni nella citt\u00e0, ma i Safavidi presto riguadagnarono il controllo sull'area. Il primo monarca della dinastia Qajar iraniana, Agha Muhammad Khan, \u00e8 stato incoronato in Urmia nel 1795.\nInfrastrutture e trasporti.\nA a nord della citt\u00e0, lungo la strada statale 11 in direzione di Salmas si trova l'Aeroporto di Urmia, uno scalo che opera voli su rotte nazionali.\nSociet\u00e0.\nLingue e dialetti.\nIl dialetto dell'Assiro Neo-Aramaico, parlato anticamente nella citt\u00e0, \u00e8 divenuto, dal 1836 la lingua letteraria standard per i testi Assiri."}
{"id": "2735184", "revid": "1442080", "url": "https://it.wikipedia.org/wiki?curid=2735184", "title": "David Carney", "text": ""}
{"id": "2735185", "revid": "310967", "url": "https://it.wikipedia.org/wiki?curid=2735185", "title": "Riserva naturale del Monte Mesma", "text": "La riserva naturale del Monte Mesma \u00e8 un'area naturale protetta situata sull'omonimo monte, vicino alla riva sud-est del Lago D'Orta nei comuni di Ameno e Orta San Giulio, in provincia di Novara. La riserva \u00e8 stata istituita dalla regione Piemonte con legge regionale del 1993.\nTerritorio.\nLa Riserva si trova a un'altezza compresa tra i 300 e i 576 m. s.l.d.m. e si estende su di una superficie di circa 52 ettari intorno al Monte Mesma, vicino alla riva sud-est del Lago D'Orta e la Riserva naturale del Colle di Buccione, in provincia di Novara.\nL'area, che appartiene sia al comune di Ameno sia ad Orta San Giulio, presenta un aspetto paesaggistico e boschivo interessante e un complesso monumentale costituito da un convento e una chiesa di notevole valore storico e architettonico.\nAccesso.\nLa riserva \u00e8 raggiungibile da Gozzano, Ameno e da Orta San Giulio, seguendo le relative indicazioni. Per arrivare al convento \u00e8 possibile procedere sia con auto tramite strada asfaltata, sia a piedi da Lortallo percorrendo per circa 20 min. la Via Crucis o il \u201cPercorso dei Castagni\u201d.\nL'area, inoltre, \u00e8 raggiungibile anche in treno: giunti alla stazione di Bolzano Novarese bisogna proseguire a piedi per circa 2,5 Km.\nFlora.\nLe pendici del monte sono ricche di vegetazione e in particolare di boschi di castagno e di quercia, al di sotto dei quali scorrono il Rio Membra e il torrente Agogna. Nella la parte adiacente al convento, invece, i frati francescani coltivano ancora prati e orti.\nFauna.\nLa fauna presente nei boschi del monte mesma \u00e8 composta da: caprioli, cinghiali, volpi, lepri e tassi.\nConvento Francescano di Monte Mesma.\nIn cima al Monte Mesma sorgono un convento e una chiesa con alcune cappelle ubicate lungo il percorso processionale. Tale complesso religioso \u00e8 stato edificato tra il 1619 e 1635 sui resti di un castello medievale costruito, nel XII secolo, dal comune di Novara e poi distrutto nel 1358 dagli abitanti di Lortallo e Ameno stanchi di soprusi e scorrerie."}
{"id": "2735187", "revid": "1543377", "url": "https://it.wikipedia.org/wiki?curid=2735187", "title": "Service Request Management", "text": "Il Service Request Management (termine inglese spesso abbreviato in SRM) o Servizio Gestione Richieste \u00e8 una componente chiave di un catalogo di servizio che serve per la gestione di richieste.\nSRM \u00e8 il flusso di lavoro di base e dei processi che consentono un ufficio IT o a un gestore di richieste di rendere la richiesta affidabile, instradata, convalidata, monitorata e distribuita. SRM \u00e8 il processo per la gestione di una richiesta di servizio attraverso il suo ciclo di vita dalla presentazione, attraverso la consegna e il follow-up.\nSRM pu\u00f2 essere manuale o automatico. In un sistema manuale, un utente chiama un help desk per richiedere un servizio (richiesta), il personale help desk crea un ticket di servizio che serve per instradare la richiesta del servizio. In un sistema automatizzato, l'utente invia una richiesta tramite un catalogo on-line del servizio, e il software applicativo instrada automaticamente la richiesta attraverso i processi opportuni per l'approvazione e l'erogazione dei servizi. Questi sistemi in genere consentono agli utenti di tenere traccia dello stato delle loro richieste di servizio e la gestione per monitorare i livelli di erogazione dei servizi e del controllo qualit\u00e0."}
{"id": "2735190", "revid": "1573940", "url": "https://it.wikipedia.org/wiki?curid=2735190", "title": "Lee Hyo-jung", "text": ""}
{"id": "2735191", "revid": "2056951", "url": "https://it.wikipedia.org/wiki?curid=2735191", "title": "Antiche unit\u00e0 di misura del circondario di Reggio di Calabria", "text": "Sono qui riportate le conversioni tra le antiche unit\u00e0 di misura in uso nel circondario di Reggio di Calabria e il sistema metrico decimale, cos\u00ec come stabilite ufficialmente nel 1877; non si riportano le unit\u00e0 di misura e di peso stabilite con la riforma del 1840, rese uniformi nell'intero Regno di Napoli.\nNonostante l'apparente precisione nelle tavole, in molti casi \u00e8 necessario considerare che i campioni utilizzati erano di fattura approssimativa o discordanti tra loro.\nMisure di lunghezza.\nNel 1877, oltre alle unit\u00e0 ufficiali del 1840, sono indicate in uso alcune misure abusive.\nSecondo l'uso abusivo anteriore al 1840 la canna si divide in 8 palmi, il palmo in 12 once, l'oncia in 5 minuti.\n10 palmi fanno la pertica. 7 palmi fanno il passo. 10 passi fanno la catena. 100 catene fanno il miglio.\nCome base delle misure agrarie si usavano pure nelle varie localit\u00e0 passi da terra di palmi 7 1/2, 7 1/3, 8.\nMisure di superficie.\nNel 1877, oltre alle unit\u00e0 ufficiali del 1840, sono indicate in uso alcune misure abusive.\n64 Palmi quadrati abusivi fanno la canna quadrata abusiva.\nMisure di volume.\nNel 1877, oltre alle unit\u00e0 ufficiali del 1840, sono indicate in uso alcune misure abusive.\nSecondo l'uso anteriore al 1840 mille palmi cubi fanno una pertica cuba, e 512 palmi cubi fanno la canna cuba.\nLa canna di costumanza per le fabbriche equivale ad un quarto di canna abusiva cuba.\nLa canna per la legna da fuoco di 256 palmi cubi abusivi equivale a mezza canna abusiva cuba.\nPalmi cubi abusivi 9 1/3 fanno la soma per l'arena che si divide in 7 cofani.\nMisure di capacit\u00e0 per gli aridi.\nNel 1877, oltre alle unit\u00e0 ufficiali del 1840, sono indicate in uso alcune misure abusive.\nIl tomolo, tanto prima che dopo il 1840, si divide in 24 misure.\nMisure di capacit\u00e0 per i liquidi.\nNel 1877, oltre alle unit\u00e0 ufficiali del 1840, sono indicate in uso alcune misure abusive.\nI pesi indicati nelle misure da vino sono quelli del volume di acqua distillata che dovevano contenere, e non servono che di nomenclatura distintiva.\nI pesi indicati per le misure dell'olio sono quelli del volume di olio che devo in esso contenersi, giacch\u00e9 nel sistema metrico napoletano l'olio si misurava a peso e non a capacit\u00e0.\nPesi.\nSecondo l'uso anteriore al 1840 cento libbre fanno il cantaro piccolo.\nGli orefici dividono l'oncia in 30 trappesi, il trappeso in 20 acini.\nI gioiellieri dividono l'oncia in 130 carati, il carato in 4 grani, il grano in 16 sedicesimi.\nI farmacisti dividono l'oncia in 10 dramme, la dramma in 3 scrupoli, lo scrupolo in 2 oboli, l'obolo in 10 acini o grani.\nDramme 1 1/2, fanno il peso aureo.\n40 rotoli fanno un peso per la calce.\n4 rotoli fanno una decina, peso da lana.\nSi usavano pure rotoli speciali di once 40 e di once 50.\nTerritorio.\nNel 1874 nel circondario di Reggio di Calabria erano presenti 33 comuni divisi in 8 mandamenti."}
{"id": "2735192", "revid": "288300", "url": "https://it.wikipedia.org/wiki?curid=2735192", "title": "David Raymond Carney", "text": ""}
{"id": "2735196", "revid": "288300", "url": "https://it.wikipedia.org/wiki?curid=2735196", "title": "Matthew Allan Kemp", "text": ""}
{"id": "2735197", "revid": "288300", "url": "https://it.wikipedia.org/wiki?curid=2735197", "title": "Jacob Geoffrey Burns", "text": ""}
{"id": "2735200", "revid": "729019", "url": "https://it.wikipedia.org/wiki?curid=2735200", "title": "Assedio di Smolensk (1609-1611)", "text": "L'assedio di Smolensk, noto in Russia anche come difesa di Smolensk (\"\" ) dur\u00f2 20 mesi dal settembre del 1609 al giugno del 1611, nel corso del quale le forze polacche assediarono la citt\u00e0 russa di Smolensk nel corso della guerra polacco-moscovita.\nStoria.\nNel settembre del 1609, l'esercito polacco sotto il comando del re Sigismondo III (22.000 uomini: 12.000 soldati polacchi e 10.000 cosacchi ucraini con 30 cannoni pesanti) si avvicinarono a Smolensk. La citt\u00e0 era difesa da una guarnigione russa sotto il comando del voivoda Michail Borisovi\u010d \u0160ein e disponeva di circa 5.000 uomini e 200 cannoni pesanti).\nFra il 25 ed il 27 settembre, gli invasori assaltarono Smolensk per la prima volta senza ottenere risultato alcuno. Fra il 28 settembre ed il 4 ottobre, i polacchi circondarono la citt\u00e0 e decisero di tenerla in assedio. Nell'anno successivo tentarono la presa della citt\u00e0 altre tre volte rispettivamente dal 19 al 20 luglio, l'11 agosto ed il 21 settembre anche in questi casi senza ottenere risultati. L'assedio e gli assalti si alternarono con inutili tentativi di convincere gli abitanti di Smolensk a capitolare. Negoziati tenuti nel settembre 1610 e nel marzo 1611 non diedero esito alcuno.\nNel dicembre 1610 i polacchi decisero di realizzare un massiccio progetto di minamento delle mura della citt\u00e0. Il risultato non fu dei migliori visto che vennero danneggiate soltanto le mura esterne della citt\u00e0 senza esito su quelle interne che continuarono a proteggere gli abitanti. L'assedio pertanto and\u00f2 ancora avanti ed i polacchi riuscirono a creare delle altre brecce nelle mura esterne ed il voivoda di Brac\u0142aw ordin\u00f2 ai suoi uomini l'assalto. I russi ebbero per\u00f2 modo di fortificare le zone con un maggior numero di uomini ed entrambi i contendenti subirono numerose perdite ma l'attacco non and\u00f2 a buon fine.\nI cittadini di Smolensk stavano sperimentando la fame e le epidemie fin dall'estate del 1610. La guarnigione russa si era indebolita (con solamente 200 soldati rimanenti) e non fu capace di respingere il quinto attacco dell'esercito polacco il 3 giugno 1611, quando dopo 20 mesi di assedio, esso, messo al corrente dal traditore evaso Andrej Dedi\u0161in, scopr\u00ec una debolezza nella difesa della fortezza ed il 13 giugno 1611 un cavaliere di Malta, Bart\u0142omiej Nowodworski, inser\u00ec una mina in un canale fognario e l'esplosione successiva cre\u00f2 una grande breccia nelle mura della fortezza. Jakub Potocki fu il primo a raggiungere le mura. La fortezza capitol\u00f2 nello stesso giorno, dopo un cruento combattimento per le strade della citt\u00e0, quando 3.000 cittadini russi cittadini si radunarono nella Cattedrale di Smolensk. Michail \u0160ein ferito venne preso prigioniero e rimase nelle prigioni polacche per i successivi 9 anni.\nSmolensk sarebbe poi stata sede di altri due assedi nel corso della guerra: nel 1612 e nel 1617."}
{"id": "2735202", "revid": "110762083", "url": "https://it.wikipedia.org/wiki?curid=2735202", "title": "Riserva naturale del Colle di Buccione", "text": "La riserva naturale del Colle di Buccione \u00e8 un'area naturale protetta situata sulla riva sud-est del Lago d'Orta nei comuni di Gozzano e Orta San Giulio, in provincia di Novara. La riserva \u00e8 stata istituita dalla regione Piemonte con legge regionale del 1993.\nTerritorio.\nLa Riserva si trova a un'altezza compresa tra i 300 e i 458 m. s.l.d.m. e si estende su di una superficie di circa 30 ettari compresa tra la riva sud-est del Lago D'Orta e il Colle di Buccione, in provincia di Novara, nelle vicinanze della Riserva naturale del Monte Mesma.\nLa zona, che appartiene sia al comune di Gozzano sia ad Orta San Giulio, presenta un aspetto paesaggistico e boschivo importante e una torre medievale di notevole pregio storico e architettonico.\nAccesso.\nLa riserva \u00e8 raggiungibile da Gozzano e da Orta San Giulio, risalendo la strada per Miasino. Per arrivare alla Torre di Buccione \u00e8 necessario seguire un sentiero pedonale di circa 10-15 min.\nL'area, inoltre, \u00e8 raggiungibile anche in treno: giunti alla stazione di Bolzano Novarese bisogna proseguire a piedi per circa 2 Km.\nFlora.\nL'area collinare \u00e8 ricca di vegetazione, infatti \u00e8 interamente ricoperta da boschi di castagno e di quercia. Nel territorio si possono ancora intravedere le fenditure rimaste a causa dell'estrazione del porfido.\nCastello di Buccione.\nDentro la riserva, sulla sommit\u00e0 del Colle Buccione, si trovano i resti di un castello e una torre medievale fortificata alta 23 m., costruita intorno al 1200, nota con il nome di Castello di Buccione o Torre di Buccione; utilizzata in passato per segnalare eventuali pericoli."}
{"id": "2735203", "revid": "1573940", "url": "https://it.wikipedia.org/wiki?curid=2735203", "title": "Lee Yong-dae", "text": "Sempre a Pechino 2008 ha partecipato anche nel doppio maschile in coppia con Jung Jae-sung, uscendo per\u00f2 subito al primo turno sconfitti dalla coppia danese Lars Paaske e Jonas Rasmussen."}
{"id": "2735211", "revid": "729019", "url": "https://it.wikipedia.org/wiki?curid=2735211", "title": "Castello Spl\u00fcgen", "text": "Il castello Spl\u00fcgen \u00e8 un castello in rovina svizzero, a est del villaggio da cui prende in nome a circa 900 metri da esso su di una collina, cos\u00ec da poter controllare la vecchia strada della valle che porta al passo del San Bernardino e dominando l'accesso verso la via Mala; \u00e8 l'unico edificio fortificato della Rheinwald.\nStoria.\nDall'architettura si pu\u00f2 dedurre che un primo fortilizio fosse edificato nella seconda met\u00e0 dell'XI secolo. A quel tempo questo territorio faceva parte della contea di Shams, un feudo della diocesi di Coira sotto il controllo dei Baroni Von Vaz, prima, e dei Conti von Werdenberg, poi.\nI baroni De Sacco del Moesano hanno tentato a loro volta di estendere il loro dominio su questa zona, cercando di scacciare i Walser.\nLa presenza in questi luoghi di Walser allarmarono i Von Vaz, che a loro volta accelerarono la colonizzazione di queste terre quasi inesplorate, per cui nel 1277 vi fu un trattato che poneva sotto la loro protezione i coloni Walser.\nPossiamo supporre che il castello sia stato costruito intorno al 1275 per frenare i frequenti incursioni dell'esercito dei baroni De Sacco, ma dopo una campagna di conquista riuscita da parte dei mesolcinesi la roccaforte perse importanza.\nSi trova citazione dell'edificio ancora nel 1308 e all'inizio del XIV secolo, ma al momento della vendita della Rheinwald, da parte di J\u00f6rg von Werdenberg nel 1493, al condottiero Gian Giacomo Trivulzio il castello non \u00e8 pi\u00f9 menzionato."}
{"id": "2735213", "revid": "287204", "url": "https://it.wikipedia.org/wiki?curid=2735213", "title": "Nova Widianto", "text": "Nella precedente edizione di Atene 2004, sempre nel doppio misto, ma in coppia con Vita Marissa, \u00e8 stato sconfitto ai quarti dalla coppia danese Jens Eriksen e Mette Schjoldager"}
{"id": "2735215", "revid": "2218033", "url": "https://it.wikipedia.org/wiki?curid=2735215", "title": "Riserva naturale speciale del Torrente Orba", "text": "La riserva naturale speciale del Torrente Orba \u00e8 un'area naturale protetta della regione Piemonte istituita nel 1987 con la LR n.50 del 07/09/1987.\nOccupa una superficie di 257,50 ha nella provincia di Alessandria e interessa i comuni di Bosco Marengo, Capriata d'Orba, Casal Cermelli, Predosa.\nSi sovrappone a parte del SIC denominato Zona Speciale di Conservazione e Zona di Protezione Speciale Torrente Orba (Codice Rete Natura 2000 IT1180002), dell'estensione di 506 ettari.\nLa Riserva Naturale del Torrente Orba \u00e8 inserita in un'area di pianura a predominante vocazione agricola, tanto che seminativi e pioppeti in alcuni tratti giungono fin sulle rive dell'Orba, per cui agli ambienti naturali si alternano gli ambienti agricoli. Il territorio \u00e8 pianeggiante. La sua altitudine minima \u00e8 di 102 m s.l.m.; l'altitudine massima \u00e8 di 130 m s.l.m.\nNella riserva il manto boschivo \u00e8 relativamente continuo e si compone di vari tipi forestali: nella zona golenale si trovano porzioni di bosco ripariale ancora integre, dominate da salici e pioppi, mentre nelle zone pi\u00f9 asciutte trovano spazio querceti e robinieti. Ristrette aree di greto accompagnano il corso fluviale, mentre sui primi terrazzi, ove i suoli ciottolosi sono esclusi dalle dinamiche fluviali, si sviluppano le formazioni erbose delle praterie aride di greto, in parte colonizzate da vegetazione arbustiva.\nFauna.\nPer ci\u00f2 che riguarda la fauna il gruppo pi\u00f9 interessante \u00e8 quello degli uccelli: la comunit\u00e0 ornitica comprende 211 specie segnalate. Tra quelle presenti in periodo riproduttivo vi sono lo strillozzo \"(Emberiza calandra)\" e l'allodola (Alauda arvensis) e, in alcuni anni, la quaglia \"(Coturnix coturnix)\", specie connesse alla presenza di prati, ambienti divenuti rari in area planiziale.\nDi notevole valore \u00e8 anche la presenza di una colonia riproduttiva di ardeidi - la garzaia di Bosco Marengo - nella quale nidificano l'airone cenerino \"(Ardea cinerea)\", la garzetta \"(Egretta garzetta)\" e la nitticora \"(Nycticorax nycticorax)\", e recentemente, ad anni alterni, anche l'airone guardabuoi \"(Bubulcus ibis)\". Fra i mammiferi si segnala la recente ricomparsa del lupo \"(Canis lupus).\" Per quanto riguarda gli insetti, si rileva una numerosa presenza di \"Oxygastra curtisii\", libellula tutelata a livello europeo.\nFlora.\nDal punto di vista floristico il torrente Orba \u00e8 considerato un'area importante a livello nazionale e, in particolare, nella Riserva sono ospitate numerose specie protette dalla L.R. n. 32/1982 tra cui \"Alyssoides utriculata, Leucojum vernum, Echinops sphaerocephalus, Galanthus nivalis, Iberis umbellata, Thalictrum aquilegifolium\" e le orchidee \"Anacamptis morio, Cephalanthera longifolia, Neotinea tridentata\" e \"Himantoglossum adriaticum\"."}
{"id": "2735219", "revid": "287204", "url": "https://it.wikipedia.org/wiki?curid=2735219", "title": "Lilyana Natsir", "text": "Sempre a Pechino 2008, ha partecipato anche nel doppio femminile in coppia con Vita Marissa, ma venendo sconfitta subito al primo turno dalla coppia cinese Yang Wei e Zhang Jiewen."}
{"id": "2735221", "revid": "121909096", "url": "https://it.wikipedia.org/wiki?curid=2735221", "title": "Antonio Bitetti", "text": "Carriera.\nCon le giovanili scolastiche della sua squadra comunale partecipa al torneo Erasmo Iacovone, mettendosi in mostra ed impressionando Walter Nicoletti che lo porta con s\u00e9 nella Primavera del Taranto. A 17 anni fa il suo esordio in serie B proprio con la maglia del , squadra di riferimento della sua provincia di nascita. Nel campionato cadetto colleziona 4 presenze, prima che il club ionico venga radiato per inadempienze con la Covisoc.\nNel 1993 passa al Matera in serie C1.\nNel 1994 firma un quinquennale con il Cagliari, squadra di Serie A. Nelle prime due stagioni con gli isolani, sotto la guida tecnica di Giovanni Trapattoni, colleziona 3 presenze da titolare nella massima serie.\nNel 1996 viene ceduto in prestito alla in Serie B, e si ritaglia un posto in pianta stabile nell'undici di Vincenzo Guerini. In Calabria stringe amicizia col futuro campione del Mondo Simone Perrotta, suo compagno di stanza.\nNella stagione successiva il Cagliari lo gira in prestito all', in serie C1. Con gli irpini disputa due stagioni di vertice, collezionando 26 presenze e siglando il suo primo gol tra i professionisiti.\nSuccessivamente viene acquistato dall' con cui firma un contratto di due anni. Nelle prima stagione picena \u00e8 titolare inamovibile nello scacchiere di Enzo Ferrari. Nella stagione successiva invece non viene quasi mai schierato dal nuovo allenatore Gianni Simonelli.\nNel 2002, svincolato, si propone alla , ma al termine del ritiro estivo non riceve una proposta di ingaggio, e non avendo altre offerte per la stagione, decide di proseguire la sua carriera nei campi di Eccellenza.\nLascia il calcio giocato il 18 marzo del 2003, per un grave infortunio al ginocchio.\nAllenatore.\nNel 2006 intraprende la carriera di allenatore.\nNella stagione 2006-2007 guida il Pro Gioia di Gioia del Colle alla salvezza nel campionato di Promozione Pugliese.\nNella stagione 2007-2008 guida l'Irsinese nel campionato di Eccellenza lucana, senza per\u00f2 riuscire a centrare l'obbiettivo dei playoff.\nTorna in panchina nella stagione 2011-2012 alla guida del Grottaglie nel girone H del campionato di Serie D, ma viene esonerato dopo le prime cinque giornate."}
{"id": "2735225", "revid": "767487", "url": "https://it.wikipedia.org/wiki?curid=2735225", "title": "&quot;Salad Days&quot; di Sam Peckinpah", "text": "\"Salad Days\" di Sam Peckinpah (\"Sam Peckinpah's \"Salad Days\"\") \u00e8 uno sketch del \"Monty Python's Flying Circus\" trasmesso nel settimo episodio della terza serie nel 1973.\nLo sketch mette in satira due cose: il gentile musical \"Salad Days\" e il controverso lavoro del regista Sam Peckinpah e le sue esagerate scene di violenza nei suoi film.\nLo sketch.\nLo sketch inizia con il critico cinematografico Philip Jenkinson (Eric Idle) che elogia la predilezione di Peckinpah per \"la violenza nella sua forma pi\u00f9 austera\" (mentre lo dice si mette a sniffare, malgrado le insistenti richieste di smettere dallo schermo). Poi la scena cambia con una scena dell'ultimo capolavoro di Peckinpah: una rielaborazione del musical \"Salad Days\".\nLa scena si svolge in un parco dove un gruppo di giovani ben vestiti dell'alta societ\u00e0 sono riuniti intorno a un pianoforte dove uno dei giovani (John Cleese) sta suonando. Arriva un altro giovane (Michael Palin), entusiasta, che chiede al gruppo se vogliono fare una partita a tennis. Il gruppo risponde di si e uno di loro (Graham Chapman) gli lancia la pallina, ma il giovane si distrae e la pallina gli finisce in faccia, rompengogli il naso (da quest'ultimo esce molto sangue). Il giovane, non riuscendo a vedere nulla a causa del sangue che gli copriva la faccia, lancia la sua racchetta, il quale trafigge lo stomaco di una ragazza del gruppo (Carol Cleveland), al quale, col sangue che gli esce dalla pancia, sviene e, involontariamente, strappa il braccio di uno dei ragazzi del gruppo (Eric Idle). Quest'ultimo, tutto insanguinato, barcolla intorno al pianoforte, chiudendo involontariamente il coperchio della tastiera del pianoforte, mozzando le mani del pianista. Il pianoforte, poi, cade e schiaccia le persone rimanenti del gruppo e, non si sa come, la tastiera del pianoforte trafigge la pancia del giovane che aveva lanciato la pallina e quest'ultimo, dopo essersi girato decapitando la testa di una ragazza del gruppo a causa della tastiera conficcata nella pancia, muore. Alla fine quello che rimane del gruppo di giovani \u00e8 solo un cumulo di cadaveri grondanti di sangue.\nLo sketch finisce con il critico Jenkinson che, dopo aver sniffato per l'ennesima volta, viene ucciso a colpi di mitragliatrice.\nDopo le scuse fatte da Cleese per le troppe scene di violenza, segue lo sketch \"Le notizie con Richard Baker\".\nReazioni.\nNel libro di Robert Hewison, \"Monty Python - The Case Against\", contiene citazioni da un visualizzatore della BBC in risposta dello sketch, e naturalmente c'erano delle proteste riguardo allo sketch, il quale era considerato \"orribile\" e \"macabro\".\n\"Weird Al\" Yankovic cit\u00f2 questo sketch nel video della canzone \"You Don't Love Me Anymore\", dove a un pianista (Robert Goulet) gli vengono mozzate le mani dal coperchio del pianoforte e un arco di violoncello gli finisce nell'occhio."}
{"id": "2735227", "revid": "1305772", "url": "https://it.wikipedia.org/wiki?curid=2735227", "title": "Straight Through My Heart", "text": "Straight Through My Heart \u00e8 un brano dei Backstreet Boys, estratto come primo singolo dal loro settimo album \"This Is Us\". Il singolo fu ufficialmente trasmesso per la prima volta il 23 luglio 2009 sul sito della band e in premi\u00e8re nelle radio il 28 luglio 2009. Su iTunes usc\u00ec il 19 agosto 2009 nei principali paesi d'Europa, mentre nel Regno Unito e negli Stati Uniti, rispettivamente, il 28 e 29 settembre 2009. Il brano \u00e8 stato certificato disco di Platino in Giappone.\nVideo.\nIl video musicale per \"Straight Through My Heart\" fu girato tra il 7 e l'8 agosto 2009 a Los Angeles e diretto da Kai Regan. L'introduzione dice: \" I \"Day Walkers\": un gruppo che si unisce per proteggere i mortali innocenti o \"Kans\" da \"the Gentry\": i vampiri che cacciano le prede nei bar e nei club notturni. A volte, questi cacciatori diventano le prede.\" Ha inizio la canzone; una ragazza-vampiro si dirige in moto verso un club notturno e vi entra per cacciare le sue prede, mentre i Backstreet Boys cominciano a cantare su un palco davanti al pubblico. Nick si accorge che il vampiro ha ottenuto una vittima e dopo che dell'acqua santa cade dal soffitto sulla folla, riesce a prendere il vampiro in fuga e lo porta in un'altra stanza insieme a Brian, Howie ed AJ. I quattro cantanti chiudono la porta e buttano fuori il vampiro alla luce del sole, eliminandolo. Dopo aver eliminato il vampiro, alla fine della canzone, i Backstreet Boys camminano all'aperto, rivelando denti da vampiro e occhi rossi. Il video fu rilasciato su Internet il 27 agosto 2009."}
{"id": "2735230", "revid": "372624", "url": "https://it.wikipedia.org/wiki?curid=2735230", "title": "Riserva naturale speciale dell'area di Augusta Bagiennorum", "text": ""}
{"id": "2735233", "revid": "1573940", "url": "https://it.wikipedia.org/wiki?curid=2735233", "title": "He Hanbin", "text": ""}
{"id": "2735234", "revid": "984922", "url": "https://it.wikipedia.org/wiki?curid=2735234", "title": "Ba (fiume)", "text": "Il fiume Ba \u00e8 un fiume dell'isola di Viti Levu, la pi\u00f9 grande tra le isole che compongono l'arcipelago delle Figi. Sulle sue rive \u00e8 stata costruita l'omonima citt\u00e0."}
{"id": "2735249", "revid": "51032", "url": "https://it.wikipedia.org/wiki?curid=2735249", "title": "Papiro Chirurgico di Edwin Smith", "text": ""}
{"id": "2735251", "revid": "767487", "url": "https://it.wikipedia.org/wiki?curid=2735251", "title": "Aidoru (gruppo musicale)", "text": "Gli Aidoru sono un gruppo musicale italiano di musica sperimentale attivo dal 1990.\nLe loro influenze vanno dal jazz al rock, dalla musica classica al punk rock.\nStoria del gruppo.\nIl gruppo nacque nel 1990 sotto il nome di Konfettura, facendo come genere principale il punk rock. Successivamente modificarono il proprio stile musicale e nel 1996 pubblicarono l'EP di debutto \"Son qui\".\nDopo aver modificato il proprio nome in Aidoru, nel 2001 pubblicarono l'album \"Cinque piccoli pezzi per gruppo con titolo\" che ottiene una discreta attenzione da parte del pubblico e della critica. Inizia una grande collaborazione con il Teatro Valdoca e con la compagnia teatrale Cesenate che permette loro di eseguire i brani nei loro spettacoli teatrali.\nNel 2004 \u00e8 stata la volta del secondo album \"13 piccoli singoli radiofonici\". La critica rimane sorpresa positivamente dalla variet\u00e0 dei generi presenti nell'album. Nel 2007 collaborano con il cantautore John De Leo al brano \"Sinner\", presente nell'album \"Vago svanendo\".\nNel 2009 incidono un doppio album intitolato \"Songs canzoni-Landscapes paesaggi\"..\nNel 2011 partecipano al 41\u00ba Festival Internazionale del Teatro in Piazza di Santarcangelo di Romagna.\nNel 2012 esce \"Zodiaco elettrico\",un album live che si muove tra musica jazz e rock ispirandosi al \"Tierkreis\" di Karlheinz Stockhausen, formato da 12 melodie ognuna rappresentante un segno zodiacale."}
{"id": "2735252", "revid": "486946", "url": "https://it.wikipedia.org/wiki?curid=2735252", "title": "FK Qaraba\u011f", "text": ""}
{"id": "2735255", "revid": "1305772", "url": "https://it.wikipedia.org/wiki?curid=2735255", "title": "Chillin", "text": "Chillin \u00e8 il singolo d'esordio del rapper statunitense Wale, pubblicato il 2 giugno 2009 come primo estratto dal suo primo album in studio \"Attention Deficit\". \nDescrizione.\nIl brano, che vede la partecipazione della cantante Lady Gaga, contiene un campionamento di \"Na Na Hey Hey Kiss Him Goodbye\" degli Steam.\nVideo musicale.\nIl video del singolo \u00e8 stato diretto da Chris Robinson e pubblicato su YouTube il 2 giugno 2009. I rapper Young Gunz, Tre Williams e Bun B appaiono nel video."}
{"id": "2735256", "revid": "114757844", "url": "https://it.wikipedia.org/wiki?curid=2735256", "title": "Luzenac Ari\u00e8ge Pyr\u00e9n\u00e9es", "text": "Il Luzenac Ari\u00e8ge Pyr\u00e9n\u00e9es, meglio noto come Luzenac \u00e8 una societ\u00e0 calcistica francese con sede nella citt\u00e0 di Luzenac, fondata nel 1936.\nLa squadra gioca nel Region\u00e1l 1 e disputa le proprie partite presso lo Stade Paul F\u00e9dou."}
{"id": "2735258", "revid": "1372658", "url": "https://it.wikipedia.org/wiki?curid=2735258", "title": "Riserva naturale della Garzaia di Villarboit", "text": "La riserva naturale speciale della Garzaia di Villarboit \u00e8 un'area naturale protetta della regione Piemonte istituita nel 1978 all'interno del Parco naturale delle Lame del Sesia.\nTerritorio.\nSi trova nel comune di Villarboit nella provincia di Vercelli. Ha una superficie di circa 10 ettari\nRispetto al parco naturale delle Lame del Sesia si trova in una posizione pi\u00f9 distaccata ad Ovest. \u00c8 costituita da una parte coltivata a riso e pioppeti e da una boschiva.\nIl suolo della garzaia \u00e8 da considerarsi di tipo \"baraggivo\", ossia poco fertile, argilloso, di colorazione rossastra per la presenza di ossidi e idrossidi di ferro.\nFlora.\nLa riserva naturale della Garzaia di Villerboit \u00e8 caratterizzata da un'area naturale e da una piccola area coltivata.\nLa zona boschiva \u00e8 costituita principalmente da piante cedue, quali la robinia, l'olmo campestre (\"Ulmus minor\") e l'ontano nero (\"Alnus glutinosa\"). Altre specie arboree presenti sono il carpino, il ciliegio selvatico (\"Prunus avium\"), il pioppo tremulo (\"Populus tremula\") e il cerro (\"Quercus cerris\"). \n\u00c8 molto sviluppato il sottobosco che \u00e8 formato da robinia, nocciolo (\"Corylus avellana\") e sambuco.\nFauna.\nSono diverse le specie di ardeidi che vengono a nidificare nella garzaia e sono la garzetta (\"Egretta garzetta\"), la nitticora (\"Nycticorax nycticorax\") e la sgarza ciuffetto (\"Ardeola ralloides\"). Questi uccelli trovano ottimale nidificare in questa riserva per la vicinanza del torrente Marchiazza e delle risaie circostanti per la loro alimentazione. Il massimo dei nidi presenti nella garzaia si ebbe nel 1974 quando se ne contarono 300, poi dall'anno successivo diminuirono a causa probabilmente di azioni di disturbo.\nOltre alle ardeidi, si possono osservare anche il gufo comune (\"Asio otus\") e lo sparviero (\"Accipiter nisus\").\nAccessi.\nArrivando da Vercelli si prende la SS230 percorrendola per un breve tratto e si prosegue per Villerboit sulla SP95.\nAttivit\u00e0.\nTra le attivit\u00e0 e i servizi ci sono il museo ornitologico, il percorso botanico guidato, i capanni d'osservazione e l'attivit\u00e0 didattica."}
{"id": "2735262", "revid": "24443", "url": "https://it.wikipedia.org/wiki?curid=2735262", "title": "Spl\u00fcgener Kalkberge", "text": ""}
{"id": "2735266", "revid": "729019", "url": "https://it.wikipedia.org/wiki?curid=2735266", "title": "Bigger", "text": "Bigger \u00e8 un brano dei Backstreet Boys rilasciato come secondo ed ultimo singolo del loro settimo album \"This Is Us\", il 29 novembre 2009. Il singolo riscosse un particolare successo in Taiwan, dove raggiunse la posizione numero 1 della classifica dei singoli.\nBackground.\nIl brano \u00e8 stato co-scritto e prodotto da Max Martin, fedele amico del gruppo ed autore dei loro maggiori successi. In un'intervista, AJ McLean dichiar\u00f2 a tal proposito che quando Martin fece loro ascoltare per la prima volta \"Bigger\", piacque loro cos\u00ec tanto da definirla \"la nuova \"I Want It That Way\"\".\n\"Bigger\" fu l'ultimo singolo dei Backstreet Boys in formazione da quartetto, prima che Kevin Richardson facesse ritorno nel gruppo nel 2012, riportando la band alla formazione originale.\nVideo.\nIl video per \"Bigger\" fu girato a Tokyo, in Giappone, dal regista Frank Borin il 2 ottobre 2009, durante il tour dei BSB per la promozione dell'album \"This Is Us\". Il video riprende i quattro cantanti camminare per le strade caotiche della citt\u00e0 e divertirsi a cantare la canzone insieme a delle ragazze giapponesi in un ristorante tipico.\nIl video fu pubblicato per la prima volta il 2 novembre 2009 su YouTube sull'account ufficiale del gruppo."}
{"id": "2735267", "revid": "287204", "url": "https://it.wikipedia.org/wiki?curid=2735267", "title": "Weipa", "text": "Weipa \u00e8 la pi\u00f9 grande citt\u00e0 sulle rive del Golfo di Carpentaria nella Penisola di Capo York del Queensland in Australia. Dal censimento del 2006, risulta che Weipa, con una popolazione di 2.830, rappresenta la pi\u00f9 grande comunit\u00e0 della penisola.\nLa sua esistenza \u00e8 giustificata dagli enormi depositi di bauxite che si trovano lungo la costa. Il \"porto di Weipa\" \u00e8 interessato principalmente dalle esportazioni di bauxite e bestiame."}
{"id": "2735271", "revid": "287204", "url": "https://it.wikipedia.org/wiki?curid=2735271", "title": "Marcio Araujo", "text": ""}
{"id": "2735272", "revid": "599013", "url": "https://it.wikipedia.org/wiki?curid=2735272", "title": "M\u00e1rcio Ara\u00fajo", "text": ""}
{"id": "2735278", "revid": "1534511", "url": "https://it.wikipedia.org/wiki?curid=2735278", "title": "Pace di Deulino", "text": "La pace di Deulino (anche nota come tregua o trattato di Dywilino) venne firmata l'11 dicembre 1618 ed ebbe effetto dal 4 gennaio 1619. Essa pose fine alla Guerra polacco-moscovita combattuta fra la Confederazione Polacco-Lituana e lo Zarato Russo.\nL'accordo segn\u00f2 la pi\u00f9 grande acquisizione geografica nella storia della Confederazione polacco-lituana, che dur\u00f2 fin quando la Confederazione non concesse la Livonia nel 1629. Fra i territori acquisiti figur\u00f2 il Voivodato di Smole\u0144sk e quello di Czernih\u00f3w. La tregua avrebbe dovuto durare 14 anni e mezzo. La due fazioni in guerra si scambiarono i prigionieri fra i quali vi erano Filaret Romanov, Patriarca di Mosca.\nW\u0142adys\u0142aw IV, figlio del re della Confederazione Sigismondo III, rinunci\u00f2 alla pretesa al trono di Mosca. Nel 1632, quando la pace di Deulino ebbe termine con la morte di Sigismondo III, le ostilit\u00e0 ripresero ed ebbe inizio un nuovo conflitto che prese il nome di guerra di Smolensk, terminata poi con il trattato di Polan\u00f3w nel 1635."}
{"id": "2735280", "revid": "767487", "url": "https://it.wikipedia.org/wiki?curid=2735280", "title": "Association Sportive Moulinoise", "text": "L'Association Sportive Moulinoise \u00e8 un'associazione calcistica francese del paese di Moulins fondata nel 1927. \nAttualmente gioca nel Championnat de France amateur e disputa le proprie partite presso lo \"Stade Hector Rolland\".\nRosa 2009-2010.\n "}
{"id": "2735281", "revid": "28972054", "url": "https://it.wikipedia.org/wiki?curid=2735281", "title": "WACOM", "text": ""}
{"id": "2735282", "revid": "729019", "url": "https://it.wikipedia.org/wiki?curid=2735282", "title": "KRISS Vector", "text": "Con KRISS Vector si intende una famiglia di armi basate sul progetto della KRISS USA, Inc.\nTutte le armi della famiglia utilizzano un innovativo sistema di riarmo non lineare per ridurre rinculo e rilevamento dell'arma in fase di fuoco.\nProgetto.\nLe meccaniche dei Vector furono originariamente progettate dall'ingegnere francese Renaud Kerbrat. L'azione, denominate KRISS Super V System (KSVS), \u00e8 un complesso sistema di componenti che permette all'otturatore di rinculare fuori asse rispetto alla canna, in particolare verso il basso, in uno spazio appositamente scavato subito dietro all'alloggiamento del caricatore.\nLa famiglia Vector \u00e8 la prima ad utilizzare tale sistema innovativo; la compagnia ha dichiarato che l'uso del potente .45 ACP \u00e8 una decisione presa proprio per dimostrare che il meccanismo pu\u00f2 sopportare grandi pressioni e alti calibri. Al momento sono in sviluppo anche delle versioni in calibro .40 S&amp;W e 9 \u00d7 19 mm Parabellum. Tutte le armi della famiglia vengono alimentate con gli stessi caricatori da 10 o 13 colpi impiegati nella Glock G-21.\nLa canna dell'arma \u00e8 in linea con la spalla del tiratore (esattamente come avviene nel fucile M16), ma allo stesso tempo anche con la mano del tiratore. Combinati, questi due fattori riducono il rinculo percepito ed il rilevamento della canna in fase di sparo.\nVarianti.\nTutte le varianti attualmente prodotte del KRISS Vector sono camerate per il proiettile .45 ACP.\nIl mitra a fuoco selettivo viene commercializzato con il nome di Vector SMG, e presenta una canna da 5,5 pollici (140\u00a0mm), canna filettata per l'attacco di accessori, calcio pieghevole, slitte Picatinny (sia sopra che sotto), mire metalliche (BUIS) flip-up della Midwest Industries, e un selettore di fuoco a tre posizioni (colpo singolo, raffica da due colpi, fuoco automatico). L'arma \u00e8 tuttavia soggetta a restrizioni e non \u00e8 quindi disponibile per il mercato civile. Dato che l'arma \u00e8 stata (ovviamente) prodotta dopo il 1986, risulta disponibile solo per agenzie di sicurezza, agenzie governative e militari.\nLa KRISS USA produce anche tre varianti semiautomatiche disponibili per il mercato civile (tuttavia soltanto sotto determinate condizioni).\nKRISS ha annunciato di voler sperimentare il meccanismo Super V anche su calibri a piena potenza in futuro. Menzione meritano un prototipo di fucile in .12 Gauge e una mitragliatrice pesante calibro .50 BMG chiamata Disruptor, che dovrebbe essere secondo le prime idee, un accoppiamento orizzontale di due sistemi Kriss Super V.\nKRISS \u00e8 al momento al lavoro su una pistola semiautomatica denominate KARD, che utilizza una variante ridotta del sistema Super V. La leva di armamento classica viene sostituita da una posteriore a T simile a quella dei fucili M16."}
{"id": "2735284", "revid": "767487", "url": "https://it.wikipedia.org/wiki?curid=2735284", "title": "Riserva naturale speciale dell'Isolone di Oldenico", "text": "La riserva naturale speciale dell'Isolone di Oldenico \u00e8 un'area naturale protetta della regione Piemonte istituita nel 1978.\nOccupa una superficie di 52 ha nella provincia di Vercelli."}
{"id": "2735291", "revid": "599013", "url": "https://it.wikipedia.org/wiki?curid=2735291", "title": "F\u00e1bio Luiz Magalh\u00e3es", "text": ""}
{"id": "2735293", "revid": "287204", "url": "https://it.wikipedia.org/wiki?curid=2735293", "title": "Fabio Luiz Magalh\u00e3es", "text": ""}
{"id": "2735294", "revid": "486946", "url": "https://it.wikipedia.org/wiki?curid=2735294", "title": "FK Olimpik Baku", "text": ""}
{"id": "2735295", "revid": "767487", "url": "https://it.wikipedia.org/wiki?curid=2735295", "title": "Bruschghorn", "text": "Il Bruschghorn (3.056\u00a0) \u00e8 una montagna delle Alpi dell'Adula nelle Alpi Lepontine.\nDescrizione.\nSi trova nel Canton Grigioni tra i comuni di Casti-Wergenstein e di Safiental. \u00c8 la montagna pi\u00f9 alta dei Monti dello Spluga."}
{"id": "2735296", "revid": "71433", "url": "https://it.wikipedia.org/wiki?curid=2735296", "title": "La terra degli uomini rossi", "text": ""}
{"id": "2735297", "revid": "288300", "url": "https://it.wikipedia.org/wiki?curid=2735297", "title": "FK Baku", "text": ""}
{"id": "2735299", "revid": "339392", "url": "https://it.wikipedia.org/wiki?curid=2735299", "title": "FC Inter Baku", "text": ""}
{"id": "2735300", "revid": "767487", "url": "https://it.wikipedia.org/wiki?curid=2735300", "title": "La gente mormora", "text": "La gente mormora (\"People Will Talk\") \u00e8 un film di genere commedia-romantico del 1951 diretto da Joseph L. Mankiewicz e prodotto da Darryl F. Zanuck, tratto dall'opera teatrale di Curt Goetz, da cui deriv\u00f2 il film tedesco \"Doctor Praetorius\" del 1950. Distribuito dalla Twentieth Century Fox, il film \u00e8 stato nominato per il premio Writers Guild of America per la migliore commedia americana.\nTrama.\nNell'universit\u00e0 di medicina il perfido e invidioso dottor Edwell sta conducendo segretamente un'indagine contro il celebre e attraente ma poco accademico collega Noah Pretorius. Noah \u00e8 un medico ginecologo autonomo, che dirige una propria clinica, molto apprezzato dai suoi allievi e pazienti.\nDurante una lezione di anatomia una sua allieva di nome Deborah perde conoscenza e il Dottore, indagando sul motivo dello svenimento, scopre dalle analisi che la ragazza \u00e8 incinta. Comunicando la notizia la giovane cade nella disperazione raccontando al dottore che lei ha avuto un rapporto con un suo coetaneo che l'ha raggirata, poi dileguandosi.\nDeborah ha il terrore di comunicare ci\u00f2 al vecchio padre, unico genitore in vita, perch\u00e9 questi ne soffrirebbe essendo lei l'unica figlia gioia della sua vita e, rimasta sola nella clinica, disperata, tenta il suicidio sparandosi con una pistola, ma fortunatamente si ferisce solo di striscio.\nA questo punto Il dottor Pretorius la fa ricoverare nella sua clinica e, per evitare che ripeta il gesto, le dice che c'\u00e8 stato un errore nelle analisi e che lei quindi non aspetta alcun bambino, con l'intenzione poi di andare a casa della ragazza per preparare e informare il padre alla notizia.\nDeborah si \u00e8 per\u00f2 innamorata di Pretorius e credendo che il dottore non nutra alcun sentimento verso di lei, se non quello professionale di medico, fugge dalla clinica recandosi dal padre con cui vive in una fattoria distante dalla citt\u00e0.\nPretorius, informato dalle infermiere della fuga della ragazza, si mette in macchina di mattina presto con il suo fidato amico Shunderson e raggiunge Deborah nella sua casa.\nLa giovane, inizialmente, non comprende il motivo per il quale il dottore sia venuto a cercarla, ma poi si rende conto come anche Pretorius si sia innamorato di lei.\nI due convolano felicemente a nozze, ma poche settimane dopo la ragazza scopre, con stupore e irritazione che suo marito le ha mentito, lei \u00e8 in stato interessante, aspetta un bambino di un altro.\nDeborah crede allora che Pretorius l'abbia sposata per piet\u00e0 e salvare la situazione e non per amore, ma poi si rende conto che suo marito \u00e8 realmente innamorato di lei, accettando il bambino come fosse suo figlio. \nIntanto il perfido collega Edwell, geloso del suo successo, lo fa comparire davanti a una commissione d'inchiesta dell'Universit\u00e0, con l'accusa di avere esercitato la professione da mero ciarlatano e di aver protetto il suo amico Shunderson che in realt\u00e0 \u00e8 un assassino.\nAl processo sommario, prima di una esibizione nella sala dell'universit\u00e0 come direttore d'orchestra, Pretorius racconta di come si era guadagnato il denaro necessario per poter aprire una clinica propria. Dopo la laurea, aveva esercitato in provincia dove aveva aperto una macelleria spacciandosi per curatore con gli abitanti del paese, ingenui e sprovveduti, che non credevano nella medicina, nascondendo la propria laurea. Quando questi avevano scoperto che egli era un dottore laureato era dovuto fuggito dal paese.\nShunderson era stato condannato alla pena capitale per aver ucciso un uomo. Non essendo per\u00f2 mai stato trovato il presunto cadavere, la pena era stata commutata in 15 anni di carcere. Scontata la pena, il pover'uomo, innocente, aveva casualmente incontrato il \"cadavere\", sua vittima, che stava tranquillamente pranzando in un ristorante. In un attacco di rabbia Shunderson in una colluttazione aveva colpito a morte l'uomo e per questo era stato condannato una seconda volta alla pena capitale per lo stesso omicidio. Questa volta la sentenza era stata per\u00f2 eseguita, ma il malcapitato, creduto ormai morto, era stato affidato a Pretorius per lezioni di anatomia.\nIl Dottore, accortosi che la \"salma\" era in realt\u00e0 ancora viva, aveva rianimato l'uomo che poi gli aveva raccontato le sue sventure, al che Pretorius aveva deciso di dare all'uomo una nuova possibilit\u00e0, prendendolo sotto la sua protezione.\nInutile dire che tutte le accuse di Edwell cadono e Pretorius pu\u00f2 finalmente andare a dirigere la sua orchestra sotto gli occhi raggianti di sua moglie, del suocero e di tutti i suoi amici che lo stimano.\nProduzione.\nJeanne Crain sostitu\u00ec Anne Baxter, inizialmente prevista nel ruolo di Deborah. La commedia di Curt Goetz ispir\u00f2 successivamente, nel 1965, un film di produzione tedesca intitolato \"Dr. med. Hiob Pr\u00e4torius\" interpretato da Heinz R\u00fchmann e Liselotte Pulver per la regia di Kurt Hoffmann."}
{"id": "2735301", "revid": "111319", "url": "https://it.wikipedia.org/wiki?curid=2735301", "title": "Philip Dalhausser", "text": ""}
{"id": "2735302", "revid": "288300", "url": "https://it.wikipedia.org/wiki?curid=2735302", "title": "Khazar Lenkoran", "text": ""}
{"id": "2735304", "revid": "287204", "url": "https://it.wikipedia.org/wiki?curid=2735304", "title": "Soner Senturk", "text": ""}
{"id": "2735305", "revid": "288300", "url": "https://it.wikipedia.org/wiki?curid=2735305", "title": "Neftchi Baku PFC", "text": ""}
{"id": "2735307", "revid": "466539", "url": "https://it.wikipedia.org/wiki?curid=2735307", "title": "Phil Dalhausser", "text": "Carriera.\nNel 2005 vinse il suo primo titolo assoluto con Nick Lucena. Nel 2006 Dalhausser inizia la sua collaborazione con Todd Rogers. Rogers, un veterano con alle spalle 11 anni di beach volley professionale, aveva bisogno di qualcuno da aiutare a raggiungere il livello successivo e ha visto in Dalhausser il potenziale per diventare il migliore giocatore del mondo. Nel 2007 Dalhausser e Rogers vinsero i Mondiali FIVB a Gstaad, Svizzera, diventando la prima coppia degli Stati Uniti a vincere la medaglia d'oro al torneo. Nel 2009 Dalhausser e Rogers vinsero la medaglia di bronzo ai Campionati mondiali di beach volley a Stavanger, Norvegia.\nOlimpiadi.\nDalhausser, e il suo compagno di squadra Todd Rogers, si qualificarono per le Olimpiadi di Pechino 2008 per rappresentare gli Stati Uniti da teste di serie attraverso il processo di qualificazione internazionale. Dalhausser e Rogers ebbero un record di 6-1 alle loro prime Olimpiadi; l'unica sconfitta la subirono nello sconvolgente match di apertura contro i 23\u00ba del ranking della Lettonia. Da l\u00ec in poi la coppia compie un percorso netto vincendo tutte le partite fino alla finale. Il 22 agosto 2008 Rogers e Dalhausser ottennero la medaglia d'oro, sconfiggendo la squadra brasiliana composta da F\u00e1bio Luiz Magalh\u00e3es e M\u00e1rcio Ara\u00fajo in tre set. Dalhausser fu nominato MVP del torneo. Questo rese gli Stati Uniti l'unico paese a vincere la medaglia d'oro in entrambi i tornei, sia maschile che femminile.\nAlle Olimpiadi di Rio torna a giocare in coppia con il suo compagno degli inizi, Nick Lucena. Partecipa inoltre anche alle Olimipiadi di Tokyo, sempre con Lucena, venendo per\u00f2 eliminato senza conquistare una medaglia."}
{"id": "2735311", "revid": "287204", "url": "https://it.wikipedia.org/wiki?curid=2735311", "title": "Tropiduridae", "text": "Le Tropiduridae sono una famiglia di lucertole, originarie del Sud America e dell'India.\nClassificazione.\nFamiglia Tropiduridae"}
{"id": "2735314", "revid": "79968", "url": "https://it.wikipedia.org/wiki?curid=2735314", "title": "Riserva naturale di Crava-Morozzo", "text": "La riserva naturale di Crava-Morozzo \u00e8 un'area naturale protetta della regione Piemonte istituita nel 1979 con il nome di oasi di Crava Morozzo.\nLa zona umida \u00e8 di origine artificiale: si estende intorno ai laghi di Crava e Morozzo interamente ricompresi nella provincia di Cuneo.\nL'area protetta \u00e8 nata nel 1979 come Oasi Lipu, oggi \u00e8 in gestione all'Ente di gestione delle aree protette delle Alpi Marittime e occupa una superficie di 300 ha..\nTerritorio.\nIl parco occupa la maggior parte dei terrazzamenti prodotti dal torrente Pesio.\nComuni.\nL'estensione del Parco \u00e8 ricompreso nei territori dei Comuni di Morozzo, Rocca de' Baldi e Mondov\u00ec.\nFauna.\nSono presenti ben 135 specie di uccelli nidificanti e 40 di uccelli acquatici.\nAccessi.\nLocalit\u00e0 Morozzo,\nLocalit\u00e0 Crava, sulla strada per Rocca de' Baldi.\nL'ingresso \u00e8 libero e vengono effettuate visite guidate per scolaresche e gruppi."}
{"id": "2735317", "revid": "287204", "url": "https://it.wikipedia.org/wiki?curid=2735317", "title": "Todd Rogers", "text": "Carriera.\nMentre era ancora studente alla UCSB, Rogers gioc\u00f2 il suo primo torneo AVP nel 1995 facendo coppia con Canyon Ceman con cui gioc\u00f2 anche un torneo supplementare nello stesso anno.\n1996-2001: Gli inizi in coppia con Dax Holdren.\nNel 1996, dopo il college, Rogers ebbe come partner il suo compagno di squadra del liceo, Dax Holdren, con cui incominci\u00f2 a giocare nell'AVP Tour nazionale e nel FIVB World Tour internazionale. Rogers divenne Rookie of the Year nel 1997, e nel 1998 vinse, insieme a Holdren, il primo torneo.\nNel 2000, Rogers e Holdren vinsero il loro primo torneo FIVB a Rosarito, in Messico.\nDurante i sei anni come compagni, Rogers e Holdren ebbero un discreto successo, con 8 primi posti, 7 secondi posti e 4 terzi posti.\n2002-2005: In coppia con Sean Scott.\nNel 2002, cambi\u00f2 compagno di squadra e inizi\u00f2 a fare coppia con Sean Scott. La coppia trov\u00f2 anche un discreto successo, ma ottennero solo un podio su quattro nel Tour AVP, e nessuno a livello internazionale.\n2006-oggi: Il successo in coppia con Phil Dalhausser.\nPur giocando con Scott, Rogers not\u00f2 un beacher di nome Phil Dalhausser. Riconoscendo il suo potenziale, Rogers collabor\u00f2 con lui per la stagione 2006 e divenne allenatore di Dalhausser.\nLa coppia vinse otto eventi AVP e un evento FIVB nel 2006. Rogers vinse anche il torneo di fine stagione, guadagnandosi il titolo di \"Dio della spiaggia\".\nNonostante il loro successo, Rogers e Dalhausser finirono la stagione AVP 2006 al secondo posto, a soli sei punti da Mike Lambert e Stein Metzger. \nRogers e Dalhausser nel 2007 vinsero il torneo AVP finendo con pi\u00f9 di 800 punti di distanza dalla squadra al secondo posto e con 10 tornei vinti.\nIl duo vinse anche i Campionati mondiali di beach volley FIVB a Gstaad, in Svizzera. La prima, e finora unica, vittoria a livello maschile degli Stati Uniti. \nNel 2008 Rogers e Dalhausser sono stati i dominatori su entrambi i tour, quello AVP e quello FIVB. Ottennero otto vittorie interne e tre vittorie internazionali, tutte nel Grande Slam.\nNel 2009, Dalhausser e Rogers vinsero la medaglia di bronzo ai Campionati mondiali di beach volley a Stavanger, Norvegia.\nAllenatore.\nRogers \u00e8 stato assistente allenatore di volley maschile alla UC Santa Barbara dal 2000 al 2005. Lasci\u00f2 il ruolo da allenatore per dedicarsi a tempo pieno alla sua carriera professionale. Todd Rogers e il suo socio Phil Dalhausser vinsero la medaglia d'oro alle olimpiadi di Pechino 2008 nella categoria maschile di Beach Volley, apice di un anno che li ha visti vincere quasi ogni torneo a cui hanno partecipato.\nOlimpiadi.\nAtene 2004.\nNonostante si siano classificati come quarti al mondo, Rogers e Sean Scott, non giocarono le olimpiadi del 2004 perch\u00e9 i 2 posti disponibili del Team USA erano gi\u00e0 occupati. Rogers venne chiamato come alternativa ma non gioc\u00f2.\nPechino 2008.\nRogers e Dalhausser arrivarono alle olimpiadi del 2008 come la coppia numero uno al mondo, tuttavia iniziarono la competizione in maniera disastrosa, infatti persero la prima partita contro la coppia lettone composta da Aleksandrs Samoilovs e M\u0101rti\u0146\u0161 P\u013cavi\u0146\u0161. Da l\u00ec in poi la coppia compie un percorso netto vincendo tutte le partite fino alla finale.\nIl 22 agosto 2008, Rogers e Dalhausser ottennero la medaglia d'oro sconfiggendo la squadra brasiliana composta da F\u00e1bio Luiz Magalh\u00e3es e M\u00e1rcio Ara\u00fajo in tre set.\nLondra 2012.\nRogers e Dalhausser non hanno difeso l'oro olimpico. Sono stati eliminati agli ottavi di finale dalla coppia italiana composta da Paolo Nicolai e Daniele Lupo, terminando il loro torneo al nono posto.\nVita privata.\nTodd Rogers \u00e8 sposato con Melissa Masonheimer Rogers e ha una figlia, Hannah, e un figlio, Nate.\nAnche se \u00e8 nato a Santa Barbara, attualmente risiede a Solvang, in California."}
{"id": "2735319", "revid": "343572", "url": "https://it.wikipedia.org/wiki?curid=2735319", "title": "Stipe votiva di Piazza San Francesco", "text": ""}
{"id": "2735320", "revid": "110157", "url": "https://it.wikipedia.org/wiki?curid=2735320", "title": "Unbreakable Tour", "text": "L'Unbreakable Tour \u00e8 una serie di concerti tenutisi tra il 2008 e il 2009 della band statunitense dei Backstreet Boys. \u00c8 stato il primo tour senza il membro Kevin Richardson, anche se ha fatto una breve apparizione in una delle date finali del tour a Los Angeles.\nPre-concerto.\nGirlicious \nDonnie Klang \nDivine Brown \nDate del tour.\nL'Unbreakable Tour \u00e8 iniziato il 16 febbraio 2008 ed \u00e8 terminato il 17 marzo 2009. Nella prima parte del viaggio i Backstreet Boys si sono dedicati all'Asia (16 febbraio 2008 - 10 marzo 2008), nella seconda all'Europa, (2 aprile 2008 - 22 maggio 2008), toccando tra l'altro anche l'Italia per ben tre date, la terza all'Africa (13 - 17 giugno 2008) e la quarta ed ultima parte all'America (29 luglio 2008 - 17 marzo 2009).\nDVD.\nDurante la tappa londinese dello show, \u00e8 stato registrato un DVD live. . Lo show \u00e8 stato poi trasmesso su VH1 il 31 ottobre 2008, ma durante la trasmissione sono stati rimossi tutti gli assoli eseguiti dai quattro Backstreet Boys."}
{"id": "2735321", "revid": "1087849", "url": "https://it.wikipedia.org/wiki?curid=2735321", "title": "Pizzo Ligoncio", "text": "Il Pizzo Ligoncio (3.033\u00a0) \u00e8 una montagna delle Alpi del Bernina nelle Alpi Retiche occidentali. Si trova in Lombardia nella provincia di Sondrio a nord-est del Lago di Mezzola.\nDescrizione.\n\u00c8 la vetta pi\u00f9 alta della Valle dei Ratti, valle laterale della Valchiavenna che inizia a Verceia. \u00c8 raggiungibile dal versante sud in circa 2 ore dal Rifugio Volta per via alpinistica PD. Il versante nord presenta vie pi\u00f9 impegnative.\nPunti di appoggio.\nSe si sale in vetta dalla Valle dei Ratti \u00e8 possibile utilizzare come punti di appoggio il Bivacco Primalpia oppure il rifugio Capanna Volta.\nSe si arriva invece da nord, dalla Valle dell'Oro, \u00e8 possibile utilizzare il Rifugio Antonio Omio o il Bivacco Silvio Saglio presenti nella vallata."}
{"id": "2735322", "revid": "1516087", "url": "https://it.wikipedia.org/wiki?curid=2735322", "title": "Circolo del Rheinwald", "text": "Il circolo del Rheinwald (in tedesco \"Kreis Rheinwald\") era un dei circoli che costituivano il distretto di Hinterrhein, in Svizzera.\nPrendeva il nome dalla regione del Rheinwald (dal latino \"Rhenis vallis\", valle del Reno, in romancio \"Valrain\").\nComprendeva quattro comuni: Hinterrhein, Nufenen, Spl\u00fcgen e Sufers.\nStoria.\nAnche se questa terra era gi\u00e0 conosciuta dai romani per via del valico alpino, il territorio cominci\u00f2 ad esser sfruttato nel medioevo. Nel XIII secolo Rheinwald fu invasa dai Walser, inoltre la valle era contesa dai baroni De Sacco e i baroni Von Vaz.\nDopo la morte di Donat Von Vaz, il territorio pass\u00f2 sotto il dominio dei Conti von Werdenberg-Sargans che a loro volta lo vendettero al condottiero Gian Giacomo Trivulzio.\nNel 1636 entr\u00f2 a far parte della Lega Grigia.\nIl circolo \u00e8 stato abolito il 31 dicembre 2015, in concomitanza con l'abolizione dei distretti e l'entrata in vigore delle regioni."}
{"id": "2735324", "revid": "74801", "url": "https://it.wikipedia.org/wiki?curid=2735324", "title": "Yam\u0101ma", "text": " \nLa Yam\u0101ma (, lett. \"colomba\") \u00e8 un antico distretto arabo che si estende nella parte orientale dell'altopiano del Najd, oggi nella moderna Arabia Saudita, ma talvolta, pi\u00f9 specificamente, il termine pu\u00f2 essere riferito all'antico villaggio (ora scomparso), di Jaww al-Yam\u0101ma, presso al-Kharj, dai cui resti la regione avrebbe tratto il suo nome. \nEssa fu abitata tra l'epoca preislamica (V-VI secolo) dalla trib\u00f9 dei Banu Hanifa e fu teatro delle battaglie della cosiddetta Guerra della ridda, immediatamente dopo la morte di Maometto, all'epoca del primo califfo Ab\u016b Bakr. \nIl nome \u00e8 gradualmente diventato un sinonimo di \"Najd\", di cui in realt\u00e0 la Yam\u0101ma \u00e8 solo una parte."}
{"id": "2735326", "revid": "125363818", "url": "https://it.wikipedia.org/wiki?curid=2735326", "title": "Roy Contout", "text": "Carriera.\nClub.\nHa giocato con Beauvais, Metz, Amiens, Auxerre e nel 2012 si \u00e8 trasferito al Sochaux.\nNazionale.\n\u00c8 stato convocato dalla Guyana Francese per la Concacaf Gold Cup 2017, la prima per la nazionale. Nella prima partita, contro il Canada, segna il gol del momentaneo 1-3."}
{"id": "2735332", "revid": "767487", "url": "https://it.wikipedia.org/wiki?curid=2735332", "title": "Tian Jia", "text": ""}
{"id": "2735333", "revid": "115751", "url": "https://it.wikipedia.org/wiki?curid=2735333", "title": "Zach Young", "text": ""}
{"id": "2735335", "revid": "767487", "url": "https://it.wikipedia.org/wiki?curid=2735335", "title": "Wang Jie", "text": ""}
{"id": "2735336", "revid": "640277", "url": "https://it.wikipedia.org/wiki?curid=2735336", "title": "Feluca (copricapo)", "text": "La feluca o bicorno \u00e8 una forma arcaica di cappello associata a partire dagli anni '70 del XVIII secolo ed all'inizio del XIX secolo. Indossato soprattutto in Europa e successivamente in America, in special modo nelle uniformi. Essa \u00e8 altrettanto associata alla figura di Napoleone Bonaparte che era solito indossarla, per distinguersi, parallelamente alle spalle; i suoi generali invece l'indossavano perpendicolarmente alle spalle. \u00c8 sopravvissuta nell'uso dell'uniforme militare sino al 1914.\nA differenza del tricorno, da cui deriva, il bicorno \u00e8 costituito da una forma di stoffa fissa imbottita con materiale rigido che crea due pinne di forma semicircolare rialzate rispetto alla testa, una sul fronte e una sul retro; solitamente sul fronte della feluca si trovava una coccarda con i colori della bandiera nazionale. Questo genere di bicorno venne conosciuto nel linguaggio inglese anche col nome di \"cocked hat\".\nLa tipica forma del bicorno aveva una specifica funzionalit\u00e0, cio\u00e8 quella di poter essere posto facilmente sotto il braccio quando non veniva indossato e pertanto in francese esso venne definito anche \"chapeau-de-bras\".\nCon la nascita delle prime organizzazioni goliardiche nelle universit\u00e0, viene adottato, dagli studenti italiani, un copricapo detto anch'esso feluca. Proprio dall'ambiente goliardico universitario sembra trarre origine il termine feluca.\nAlcune maschere della commedia dell'arte hanno il bicorno come copricapo, ad esempio Arlecchino (in talune rappresentazioni), Stenterello e Rugantino.\nUso attuale.\nAttualmente il bicorno \u00e8 ancora utilizzato, perlopi\u00f9 in divise diplomatiche o per scopi goliardici oltre che nella Milizia Tradizionale di Calasca.\nI membri dell'Acad\u00e9mie fran\u00e7aise lo indossano nella divisa ufficiale. \nL'uniforme della Scuola di equitazione spagnola di Vienna include un bicorno.\nIn Svizzera lo indossano gli uscieri di stato e della Confederazione.\nI diplomatici solitamente comprendono un bicorno nella loro uniforme ufficiale, che pu\u00f2 essere completata nel caso degli ambasciatori da una fila di piume di colore bianco o nero che corre lungo il bordo della tesa.\nForze armate.\nLa feluca \u00e8 caratteristica delle uniformi di rappresentanza dei Carabinieri italiani, della Guardia Civil spagnola e della Guardia del Consiglio Grande e Generale di San Marino.\nIn Francia, fa parte dell'uniforme degli allievi dell'\u00c9cole polytechnique ."}
{"id": "2735339", "revid": "1573940", "url": "https://it.wikipedia.org/wiki?curid=2735339", "title": "Xue Chen", "text": "Biografia.\nHa debuttato nel circuito professionistico internazionale il 19 maggio 2004 a Rodi, in Grecia, in coppia con Ren Zhengqing piazzandosi in 41\u00aa posizione. Il 28 maggio 2006 ha ottenuto la sua prima vittoria in una tappa del World tour a Shanghai, in Cina, insieme a Zhang Xi. Nel massimo circuito FIVB ha trionfato per 13 volte sempre in coppia con Zhang Xi.\nHa disputato due edizioni dei Giochi olimpici: a , occasione in cui ha conquistato la medaglia di bronzo, ed a , dove si \u00e8 classificata al quarto posto, in entrambe le occasioni assieme alla compagna Zhang Xi.\nHa preso parte altres\u00ec a quattro edizioni dei campionati mondiali, ottenendo la medaglia di bronzo a Roma 2011 e quella d'oro a Stare Jab\u0142onki 2013, sempre con Zhang Xi.\nInsieme a Zhang Xi ha vinto anche la medaglia d'oro ai Giochi asiatici di Doha nel 2006 e di Guangzhou nel 2010."}
{"id": "2735341", "revid": "111319", "url": "https://it.wikipedia.org/wiki?curid=2735341", "title": "Chen Xue", "text": ""}
{"id": "2735342", "revid": "109497577", "url": "https://it.wikipedia.org/wiki?curid=2735342", "title": "Riserva naturale di Rocca San Giovanni-Saben", "text": "La riserva naturale di Rocca San Giovanni - Saben \u00e8 un'area naturale protetta della regione Piemonte istituita nel 1984.\nOccupa una superficie di 230 ha nella provincia di Cuneo."}
{"id": "2735347", "revid": "709565", "url": "https://it.wikipedia.org/wiki?curid=2735347", "title": "Zhang Xi", "text": "Biografia.\nHa debuttato nel circuito professionistico internazionale il 24 luglio 2002 a Rodi, in Grecia, in coppia con Pan Wang Ye piazzandosi in 57\u00aa posizione. Il 28 maggio 2006 ha ottenuto la sua prima vittoria in una tappa del World tour a Shanghai, in Cina, insieme a Xue Chen. Nel massimo circuito FIVB ha trionfato per 13 volte sempre in coppia con Xue Chen.\nHa disputato due edizioni dei Giochi olimpici: a , occasione in cui ha conquistato la medaglia di bronzo, ed a , dove si \u00e8 classificata al quarto posto, in entrambe le occasioni assieme alla compagna Xue Chen.\nHa preso parte altres\u00ec a cinque edizioni dei campionati mondiali, ottenendo la medaglia di bronzo a Roma 2011 e quella d'oro a Stare Jab\u0142onki 2013, sempre con Xue Chen.\nInsieme a Xue Chen ha vinto anche la medaglia d'oro ai Giochi asiatici di Doha nel 2006 e di Guangzhou nel 2010."}
{"id": "2735352", "revid": "110157", "url": "https://it.wikipedia.org/wiki?curid=2735352", "title": "Museo dell'orso marsicano", "text": "Il Museo dell'Orso Marsicano, o semplicemente MOM, \u00e8 sito in vico II Gradoni 2 nell'ex convento di Sant'Antonio a Palena, in provincia di Chieti.\nStruttura.\nLe sale espositive sono allestite con pannelli, diorami e una ricostruzione della foresta di notte che vogliono documentare la vita, le caratteristiche biologiche, la mitologia, la storia e ai progetti di salvaguardia (con gli annessi problemi relativi al rischio di estinzione) dell'orso marsicano. Una parte didattico-interattiva che proietta video sulla vita dell'orso ed una escursione nei luoghi ove vive l'orso completano il museo."}
{"id": "2735361", "revid": "402993", "url": "https://it.wikipedia.org/wiki?curid=2735361", "title": "Darryl Strawberry", "text": ""}
{"id": "2735366", "revid": "287204", "url": "https://it.wikipedia.org/wiki?curid=2735366", "title": "Nicolas Lancret", "text": "Biografia.\nI suoi maestri furono Pierre Dulin e Claude Gillot, maestro anche di Antoine Watteau.\nAder\u00ec al Rococ\u00f2 e si dedic\u00f2 alla pittura paesaggistica.\nDivent\u00f2 membro dell'Accademia delle belle arti parigina nel 1719.\nL'opera di Lancret \u00e8 molto vasta e per lo pi\u00f9 dedicata alla descrizione delle celebrazioni sociali del tempo, come balli, fiere e feste in genere, in riferimento al mondo raffinato dell'arcadia settecentesca.\nL'opera di Lancret si caratterizz\u00f2 per i colori lievi, preziosi e sensuali e per un'atmosfera da favola che descrive i rapporti e le attivit\u00e0 umane.\nLancret fu molto apprezzato e tra i suoi clienti ebbe i pi\u00f9 importanti principi europei."}
{"id": "2735368", "revid": "1762097", "url": "https://it.wikipedia.org/wiki?curid=2735368", "title": "Orazione nell'orto (Mantegna Londra)", "text": "L'Orazione nell'orto \u00e8 un dipinto, tempera su tavola (63x80 cm), di Andrea Mantegna, databile al 1455 circa e conservato nella National Gallery di Londra.\nStoria.\nNon si conoscono le circostanze della creazione del piccolo dipinto, che viene in genere posto a ridosso dell'\"Orazione nell'orto\" della predella della \"Pala di San Zeno\" (1457-1459, oggi a Tours) e dell'\"Orazione nell'orto\" di Giovanni Bellini (1459), con la quale ha pi\u00f9 di un'analogia compositiva. Non c'\u00e8 concordia tra gli storici dell'arte su quale sia l'esatta cronologia delle tre opere: se quella di Bellini viene in genere considerata come l'ultima, alcuni pongono come modello iniziale la tavola di Tours, altri quella di Londra.\nLa datazione riportata dalla National Gallery di Londra \u00e8 1455-6 circa per il dipinto di Mantegna, 1458-60 circa per quello di Bellini.\nIn ogni caso il modello originario pare essere un disegno di Jacopo Bellini, contenuto nell'album di Londra.\nDescrizione.\nGes\u00f9 sta pregando nel Getsemani, rappresentato come un arido paesaggio roccioso dove il Salvatore \u00e8 in ginocchio su uno sperone rialzato, che assomiglia a un altare. Davanti a lui sono apparsi alcuni angeli che gli preannunciano il destino mostrandogli gli strumenti della Passione.\nIn basso stanno tre apostoli addormentati (Pietro, Giacomo il Maggiore e Giovanni), mentre sullo sfondo stanno arrivando i soldati ad arrestare Cristo, guidati da Giuda, che indica loro la via esplicitamente distendendo il braccio. In lontananza si vede la citt\u00e0 ideale di Gerusalemme (con monumenti della Roma antica, di Venezia e di Verona), all'ombra di due aspri picchi rocciosi. La firma dell'artista si trova sulla roccia vicino alla testa di Giovanni.\nLa scena si svolge in un'atmosfera cupa e crepuscolare, che accentua con i contrasti cromatici la drammaticit\u00e0 dell'evento. Cristo ad esempio \u00e8 vestito di scuro, isolandolo rispetto agli apostoli vestiti di colori sgargianti, quasi a prefigurarne l'ineluttabile dramma. Anche l'albero secco e l'avvoltoio sono presagi di una imminente morte, mentre i germogli e il pellicano (che si credeva nutrisse i propri figli strappandosi le proprie carni, sacrificandosi insomma come il Cristo) sono simboli della vita e della resurrezione. L'immagine del coniglio allude all'anima che tende a Dio. L'albero divelto allude al peccato. Gli aironi sono un simbolo di Ges\u00f9. Le mura, chiaramente restaurate, sono, invece, un riferimento ai passi biblici che narrano delle loro numerose distruzioni e riparazioni."}
{"id": "2735385", "revid": "110157", "url": "https://it.wikipedia.org/wiki?curid=2735385", "title": "Dreketi", "text": "Il fiume Dreketi scorre nell'isola di Vanua Levu, la seconda isola pi\u00f9 grande dell'arcipelago delle Figi. Il fiume percorre 65\u00a0km, 35\u00a0km dei quali sono navigabili da piccole imbarcazioni dalla sua foce e fornisce l'accesso a diversi terreni fertili."}
{"id": "2735397", "revid": "767487", "url": "https://it.wikipedia.org/wiki?curid=2735397", "title": "Joris van Spilbergen", "text": "La sua principale spedizione \u00e8 stata quella del 1596, quando part\u00ec alla volta dell'Africa.\nPart\u00ec successivamente per l'Asia il 5 maggio 1601, al comando di una flotta della \"Moucheron\" (societ\u00e0 commerciale antecedente la Compagnia Olandese delle Indie Orientali), composta dalle navi \"Ram\", \"Schaap\" e \"Lam\". Spilbergen incontr\u00f2 il re di Kandy, oggi Sri Lanka, Vimala Dharma Suriya, nel 1602, esaminando la possibilit\u00e0 di commerciare la cannella. \nNel 1607, Spilbergen, a bordo della \"Aeolus\", prese parte, insieme a Jacob van Heemskerk, alla Battaglia di Gibilterra, nella quale la flotta olandese distrusse quella spagnola di stanza nella baia di Gibilterra.\nNel 1614, navig\u00f2 oltre lo Stretto di Magellano, facendo delle incursioni sugli insediamenti spagnoli lungo le coste della California.\nDal 1578, le citt\u00e0 cilene di El Quisco, Algarrobo e El Canelo furono luoghi di rifugio di pirati quali gli inglesi Francis Drake, Thomas Cavendish, Richard Hawkins e gli olandesi Olivier van Noort e lo stesso Joris van Spilbergen.\nEbbe degli scontri con Sebasti\u00e1n Vizca\u00edno e Nicol\u00e1s de Cardona e circumnavig\u00f2 la terra, tornando in Olanda nel 1617.\nMor\u00ec in povert\u00e0 a Bergen op Zoom nel 1620."}
{"id": "2735403", "revid": "228587", "url": "https://it.wikipedia.org/wiki?curid=2735403", "title": "Claude Joseph Vernet", "text": "Biografia.\nNato ad Avignone, nel cuore della Provenza, Vernet fece i suoi primi studi d'arte nel sud della Francia. Gli si attribuisce come maestro il pittore Adrien Manglard, ma gi\u00e0 a 14 anni egli aiutava suo padre Antoine Vernet (1689-1753), pittore specializzato in decorazioni, nelle fasi pi\u00f9 importanti del suo lavoro. Dipingere pannelli per le portantine, per\u00f2, non poteva certamente soddisfare le sue ambizioni. Cos\u00ec, nel 1734, Vernet part\u00ec per Roma, per studiare i precedenti maestri del paesaggio e per apprendere da pittori di marine, come Claude Lorrain, del quale si possono ravvisare alcune notazioni stilistiche ed una certa scelta dei soggetti nei suoi successivi lavori. Ammir\u00f2, naturalmente, anche le opere di Poussin, ma con il suo lavoro costante riusc\u00ec a crearsi un proprio stile.\nGi\u00e0 alla partenza per l'Italia, dal porto di Marsiglia, la vista delle coste francesi e il viaggio sino a Civitavecchia lo colpirono profondamente, al punto che, giunto a Roma, entr\u00f2 immediatamente anche nello studio di Bernardino Fergioni, noto artista dei paesaggi di mare, che divenne il suo pi\u00f9 noto maestro. A poco a poco Vernet attir\u00f2 l'attenzione dell'ambiente artistico romano. Ci\u00f2 che lo distingueva era la capacit\u00e0, partendo da disegni piuttosto convenzionali, tipici dell'epoca, di fondere usuali osservazioni con particolari effetti e fenomeni atmosferici: questo rendeva assai desuete le sue opere. Vernet, fra l'altro, rappresentando la natura, lasciava vasti spazi (sino a due terzi del quadro) al cielo, nonch\u00e9 alle scene di vita quotidiana che animavano i diversi luoghi.\nForse nessun pittore paesaggista o di marine ha mai trattato le figure umane come Vernet. E cio\u00e8 come elementi primari delle scene rappresentate o comunque considerandole fattori importanti della composizione complessiva. In questo egli fu certamente influenzato da Giovanni Paolo Panini, che incontr\u00f2 a Roma e a fianco del quale molto probabilmente lavor\u00f2.\nVernet si applic\u00f2 sempre a soggetti reali, ma in nessun caso li interpret\u00f2 in modo sentimentale o emotivo. L'effetto complessivo di questo atteggiamento \u00e8 uno stile totalmente decorativo-descrittivo. Vernet mantenne praticamente identico questo suo stile per tutta la vita. Il suo lavoro di paesaggista, sempre attento anche ai fenomeni dell'aria, si combina con un vivo senso di armonia pittorica che ricorda, non a caso, Claude Lorrain.\nVernet visse a Roma per venti anni. Ritrasse porti, coste, temporali e bonacce, effetti di luce lunare. Divenne popolare specialmente fra gli aristocratici inglesi, molti dei quali giungevano a Roma compiendo il Grand Tour. Nel 1745 spos\u00f2 Maddalena Stern, romana ma di origini bavaresi, che era sorella del pittore Ludovico Stern.\nMassone, Vernet fu membro della Loge des Neuf Soeurs, appartenente al Grande Oriente di Francia.\n1753: Abel-Fran\u00e7ois Poisson de Vandi\u00e8res, marchese di Marigny, futuro Direttore delle Costruzioni di Luigi XV, richiam\u00f2 in patria Vernet e gli commission\u00f2, su ordine reale, 24 viste di altrettanti porti francesi, onde informare la gente sulla vita nei porti. Ma solo 15 di esse furono realizzate, dal 1753 al 1762, (oggi conservate in parte al Louvre, in parte al Museo della Marina). Questi quadri sono delle autentiche testimonianze di come fosse la vita nei porti 250 anni fa, fecero di Vernet uno dei maggiori pittori di marine e per esse egli \u00e8 maggiormente conosciuto. Gli valsero, fra l'altro, la riconoscenza della maggioranza dei nobili pi\u00f9 affezionati alla Marina francese, come il marchese di Laborde. Il suo \"\"Porto di Rochefort\", del 1763, \u00e8 un'opera notevole, anche solo per \u00ab \"uno dei cieli pi\u00f9 cristallini e atmosfericamente sensibili\" \u00bb (Michael Levey).\nVernet, col tempo, torn\u00f2 ai suoi temi italiani, come dimostra uno dei suoi ultimi lavori: \"La spiaggia\"\", conservato alla National Gallery. Al suo ritorno da Roma fu nominato membro dell'Accademia di Francia e, avendo esposto le sue tele sin dal 1746, continu\u00f2 ad esporre con rare eccezioni sino alla morte, che lo colse nel suo alloggio al palazzo del Louvre, nel dicembre del 1789.\nNumerosissimi furono gli incisori che riprodussero i suoi lavori, come Le Bas, Cochin e Filiport in Francia, e Vivares in Inghilterra.\nIl pittore inglese Gabriel Mathias gli fece da agente di vendita per la Gran Bretagna.\nLa Citt\u00e0 di Avignone gli ha dedicato una strada lungo la quale si trova il Museo Calvet, il principale e famoso museo di Avignone.\nFu il capostipite di una famiglia di pittori:"}
{"id": "2735404", "revid": "290948", "url": "https://it.wikipedia.org/wiki?curid=2735404", "title": "Molecola chirale", "text": ""}
{"id": "2735406", "revid": "28973273", "url": "https://it.wikipedia.org/wiki?curid=2735406", "title": "Joseph Vernet", "text": ""}
{"id": "2735407", "revid": "827882", "url": "https://it.wikipedia.org/wiki?curid=2735407", "title": "Larousse gastronomique", "text": "Larousse gastronomique (pronunciato ]) \u00e8 un'enciclopedia gastronomica, in cui vengono riportate per la maggior parte piatti della cucina francese, ma vi si possono trovare anche ricette di altri paesi, spesso approfondite in edizioni secondarie o correlate.\nStoria.\nNel 1938 esce la prima edizione di \"Larousse gastronomique\", redatta dallo chef Prosper Montagn\u00e9 in collaborazione con il dottor Gottschalk, il quale si occup\u00f2 della parte scientifica.\nLa prefazione invece venne scritta dal celebre cuoco Auguste Escoffier, in collaborazione con l'altro cuoco Phil\u00e9as Gilbert.\nIn seguito le edizioni del 1960, 1967 e 1984 vennero dirette da Robert J. Courtine.\nNel 1996 la guida venne notevolmente rinnovata, sotto l'egida di un comitato gastronomico presieduto da Jo\u00ebl Robuchon. Sicuramente la principale modifica fu il grande spazio dedicato alle tradizioni culinarie mondiali.\nInfine per la sesta edizione del 2007, presieduto sempre da Jo\u00ebl Robuchon ma con una nuova commissione gastronomica, il titolo venne modificato in Grand Larousse Gastronomique."}
{"id": "2735408", "revid": "196159", "url": "https://it.wikipedia.org/wiki?curid=2735408", "title": "Merengo", "text": ""}
{"id": "2735409", "revid": "757396", "url": "https://it.wikipedia.org/wiki?curid=2735409", "title": "Fortitudo Pallacanestro Bologna 2008-2009", "text": "Questa voce raccoglie le informazioni riguardanti la Fortitudo Pallacanestro Bologna nelle competizioni ufficiali della stagione 2008-2009.\nStagione.\nLa stagione 2008-2009 della Fortitudo Pallacanestro Bologna sponsorizzata GMAC, \u00e8 la 35\u00aa nel massimo campionato italiano di pallacanestro, la Serie A.\nAnche per questa stagione la Lega Basket conferma la regola riguardo al numero di giocatori extracomunitari consentiti per ogni squadra, cio\u00e8 quattro.\nRoster.\n\"Aggiornato al 7 gennaio 2022.\""}
{"id": "2735410", "revid": "1538224", "url": "https://it.wikipedia.org/wiki?curid=2735410", "title": "Ciao amici", "text": "Ciao amici fu la prima rivista musicale italiana esplicitamente dedicata ai giovani. La rivista era un settimanale ed entr\u00f2 nelle edicole nel 1963 quando l'unico concorrente era il rotocalco generico di spettacolo Tuttamusica TV. Di li a poco nacquero invece le concorrenti dirette Big e Giovani, che rappresentano le prime esperienze di rivista specializzata sulla allora nascente musica rock e musica pop, dedicando particolare attenzione alle tendenze allora dominanti del rock and roll e della musica beat.\nStoria.\nContesto.\nNella seconda met\u00e0 degli anni '50, anche l'Italia vedeva la diffusione di nuove culture e nuovi codici di comportamento, spesso collegate alla presenza dell'esercito americano sul territorio italiano. E se Napoli fu la rampa di lancio per la nascente cultura rock and roll italiana, gi\u00e0 prima della British invasion andava diffondendosi anche nella nostra nazione prima la musica y\u00e9y\u00e9 e poi la nascente musica beat. Tale fenomeno, che un\u00ec culturalmente l'intera Europa, fece presto nascere la necessit\u00e0 di avere nuovi media e nuove testate dedicate ad una nuova fascia di mercato, quella dei giovani e dei movimenti giovanili. In questo contesto una delle prime riviste fu senza dubbio la francese \"Salut les copains\" (Filippachi Editirice) nata nel 1962 come organo su carta stampata dell'omonimo programma radiofonico in onda su Europe 1, che servi da modello per la futura editoria musicale anche in Italia.\n1963: La nascita di \"Ciao amici\".\n\"Ciao amici\" nacque nel 1963 sulla falsariga di \"Salut les copains\" riprendendone il titolo e traducendolo in modo quasi letterale, e vedeva come direttore responsabile Guido Castaldo e come caporedattore Luciano Giacotto, allora responsabile dell'uffico stampa della Ricordi. La casa editrice Ciao Amici s.r.l. aveva sede in via Borgogna n. 2 a Milano pubblic\u00f2 cos\u00ec la prima rivista rivolta esplicitamente ai giovani e giovanissimi che con il dilagare a partire dal 1964 del beat in Italia, divenne anche un veicolo di diffusione di questa cultura musicale. Gli articoli sulle band oscillavano tra critica, cronaca e gossip, spesso con toni sensazionalistici. Tra i collaboratori vi erano Gianpiero Simontacchi e Gianni Min\u00e0, autore quest'ultimo della prima intervista italiana ai Beatles.\nIn questa prima fase, la rivista trascendeva solo raramente su argomenti politici, come nelle due inchieste di A.M. Mori \"Politica, ne parleremo tra qualche anno\" del n\u00b09 del settembre 1964 ed \"Il mondo ideale\" nel n\u00b03 del marzo 1965. \"Ciao amici\" era per\u00f2 spesso impegnato nel sostegno della categoria giovanile, anche pubblicando inchieste che ne sottolineava l'importanza ed il peso da un punto economico, come fece quando pubblic\u00f2 nel n\u00b0 9 del 1 agosto 1965 l'articolo di F.P. Conte intitolato \"Un mucchio di quattrini\" che analizzava i dati di un'inchiesta sottolineando l'importanza del nuovo settore dei giovani come consumatori riportando dati dettagliati: \"nelle tasche di 6.600.000 giovani italiani circolavano 250 miliardi di lire. Tolti 50 miliardi che mettevano da parte per comprare vespe e lambrette, gli altri 200 erano spesi annualmente nel seguente modo: per la musica 23,5 miliardi (12 per l'acquisto di 15 milioni di dischi, 5 per i giradischi, 6,5 per gettonare le canzoni nei juke box); consumi voluttuari (bibite, dolciumi, sigarette) 50 miliardi; cura della persona (abbigliamento, cosmetici, acconciature) 25 miliardi; mezzi di trasporto (motorette, biciclette, automobili) 22 miliardi; cultura, informazione e svago (libri, quotidiani, riviste illustrate, fumetti) 20,5 miliardi; spettacoli sportivi e cinematografici 21 miliardi; altre spese 38 miliardi\". Solo dopo il 1965 la rivista inizi\u00f2 a trattare pi\u00f9 comunemente temi sociali e politici, spesso collegati al fenomeno del beat e dei \"capelloni\", sempre per\u00f2 sottolineando la distanza dalla politica attiva.\nInizialmente venne pubblicato con cadenza mensile, diventando poi quindicinale a partire dal numero 7 del luglio 1965, dopo il trasferimento della casa editrice Ciao Amici s.r.l. in via Vincenzo Monti 56.\n1966: \"Ciao amici\" diventa settimanale.\nDal n\u00b0 5 del 7 marzo 1966, \"Ciao Amici\" diventa settimanale, e lo rester\u00e0 fino alla chiusura della rivista avvenuta nel 1968.\nTra i molti festival di musica best che andavano sviluppandosi, Ciao Amici divenne partner del Torneo nazionale Rapallo Davoli, la cui prima edizione del 1966 vice la vittoria de I Corvi ed il secondo posto dei Mat 65. Una attivit\u00e0 importante della rivista era poi rivolta al coordinamento degli incontri con i supporter di tutta Italia, che interagivano anche tramite la rubrica della posta. In questo senso \"Ciao Amici\" organizz\u00f2 un importante incontro nazionale svoltosi il 1\u00ba ottobre 1966 a Torino, con 10.000 presenze da tutta Italia ed il concerto \"Il grande beat show / Ciao amici-Lancia\" con Pippo Baudo a presentare una lunga lista di gruppi musicali ed artisti come Equipe 84, New Dada, Dik Dik, Nomadi, Pooh, Fuggiaschi, Pops, I Longobardi, Da Polenta, Stormy Six e moltissimi altri sul palco con Dino, Riki Maiocchi, Little Tony, Roby Crispiano e Franco Rosi.\nIn questi anni, pur sottolineando continuamente che non intendeva \"fare della politica\", la rivista si trova spesso ad affrontare questo tema, come nell'aprile del 1966, quando esaltarono l'affermazione elettorale del Partito Laburista inglese, auspicando l'unificazione in Italia del Psdi e del Psi \"in nome del progresso dei lavoratori, della giustizia sociale e della pacifica convivenza fra stati\", o ancor pi\u00f9 spesso trattando il tema della Guerra del Vietnam, come nell'articolo del n\u00b040 del 2 novembre 1966 intitolato \"Facciamo l'amore non la guerra\" in cui si leggeva: \"[...] ne abbiamo abbastanza [...] siamo la prima generazione nata fuori dal vaso. La goccia famosa. [...] Ci sono ragazzi [...] che devono piantare studi e famiglia per andare a combattere per qualcosa che non li riguarda, a uccidere gente che non hanno mai conosciuto [...] Adottiamolo anche noi il motto che circola in questi giorni e che la libreria Feltrinelli sta diffondendo: Facciamo l'amore non la guerra\".\nDal numero 23 del 7 giugno '67 la casa editrice Ciao amici s.r.l. ribattezz\u00f2 la rivista \"Ciao amici Fab\", allegando al centro-pagina un poster degli artisti del momento, fino al numero 39 del 26 settembre '67 che segn\u00f2 il passaggio alla casa editrice Balsamo ed il ripristino del nome originale. Infine, a partire dal n\u00b0 44, pass\u00f2 alle Edizioni Italeuropa s.r.l., con sede in via di Santa Costanza n. 24 a Roma, che pubblicheranno gli ultimi 5 numeri prima della fusione con \"Big\", trasformandosi cos\u00ec in \"Ciao Big\".\n2012: Il \"Nuovo Ciao amici\".\nDal dicembre del 2012, con direttore responsabile Dario Salvatori, la rivista ha ripreso le pubblicazioni con il nome di \"Nuovo Ciao Amici\", diventando un bimestrale. Si tratta di un progetto diverso, non pi\u00f9 legato alla contemporaneit\u00e0 ma alla cronaca del passato sociale e musicale ed al collezionismo. Tratta infatti del trentennio che intercorre dal 1950 al 1979 e tratta di musica ma non solo. Non esce in edicola ma solo per abbonamento."}
{"id": "2735414", "revid": "767487", "url": "https://it.wikipedia.org/wiki?curid=2735414", "title": "Eisai i foni", "text": "Eisai I Foni (letteralmente \"tu sei la voce\") \u00e8 il quarto singolo estratto dal quarto album di Helena Paparizou intitolato \"Vrisko To Logo Na Zo\"."}
{"id": "2735416", "revid": "1573940", "url": "https://it.wikipedia.org/wiki?curid=2735416", "title": "Angier", "text": "Angier \u00e8 una citt\u00e0 (\"Town\") della Contea di Harnett, nella Carolina del Nord. Secondo il censimento del 2000 in citt\u00e0 vi era una popolazione di 3.419 abitanti mentre secondo una stima del 2006 la popolazione in citt\u00e0 era di 4.165 abitanti. La citt\u00e0 \u00e8 anche chiamata \"The Town of Crepe Myrtles\", dal nome della festa che ogni anno si svolge in citt\u00e0.\nGeografia fisica.\nSecondo l'United States Census Bureau, la citt\u00e0 sorge su un'area di 6.0\u00a0km\u00b2, dei quali, 5,9\u00a0km\u00b2 di terraferma e lo 0,43% di acque interne.\nFestivit\u00e0.\nLa citt\u00e0 annualmente ospit\u00e0 una festa cittadina, il \"Crepe Myrtle Festival\", che attira in citt\u00e0 circa 20.000 visitatori all'anno.\nOgni estate in citt\u00e0 si svolge anche uno spettacolo, il \"Bike Fest event\", che coinvolge molti motociclisti e ciclisti che si esibiscono in acrobazie per divertire gli spettatori."}
{"id": "2735417", "revid": "36426", "url": "https://it.wikipedia.org/wiki?curid=2735417", "title": "Il doge Leonardo Loredan", "text": ""}
{"id": "2735421", "revid": "110157", "url": "https://it.wikipedia.org/wiki?curid=2735421", "title": "Inchiostro digitale (Tablet PC)", "text": "L'inchiostro digitale \u00e8 un insieme di funzionalit\u00e0 presenti nei tablet PC e nei computer dotati di tavoletta grafica che permettono all'utente di scrivere o disegnare a mano con un computer.\nCaratteristiche.\nL'inchiostro digitale \u00e8 il risultato dell'unione di diverse tecnologie e si manifesta come tracce di inchiostro virtuale sullo schermo. Ci\u00f2 che appare sullo schermo del computer non \u00e8 un'immagine bitmap ma grafica vettoriale: il computer registra una serie di informazioni provenienti dal digitalizzatore (posizione della penna nel tempo, pressione della penna sullo schermo o sulla tavoletta grafica) e le converte in uno o pi\u00f9 segni che sullo schermo appaiono allo stesso modo di inchiostro che esce dalla penna.\nNon trattandosi di grafica normale l'inchiostro digitale viene custodito all'interno di una quantit\u00e0 di formati di file molto variegata a seconda del programma utilizzato dall'utente e non in formati di immagine classica.\nRiconoscimento della scrittura a mano.\nPoich\u00e9 si tratta di grafica vettoriale e non di una semplice unione di pixel, il PC \u00e8 in grado di decifrare i segni tracciati sullo schermo e convertirli in \"testo battuto a macchina\". In particolare, i sistemi di riconoscimento calligrafico presenti nei sistemi operativi Windows a partire dal 2002 sono in grado di analizzare i movimenti compiuti dall'utente per formare una determinata parola: il sistema analizza tutti i movimenti compiuti per ricreare lettere e parole e fornisce all'utente una parola che pu\u00f2 essere inserita all'interno di un testo o di un modulo; tiene conto inoltre delle parole presenti nella frase e nel contesto al fine di migliorare il riconoscimento e di evitare errori.\nCon programmi avanzati quali Microsoft Office OneNote l'inchiostro digitale viene riconosciuto in automatico nel momento in cui viene scritto, ma non convertito in testo \"battuto a macchina\" (se non su richiesta dell'utente): l'utilizzatore \u00e8 quindi in grado di possedere appunti scritti nella sua personale calligrafia in cui, per\u00f2, ogni singola parola \u00e8 riconosciuta ed indicizzata dal sistema operativo, e quindi ricercabile attraverso Windows Search o programmi di indicizzazione simili. \nDifferenze tra riconoscimento calligrafico e OCR.\nMentre i vari sistemi OCR che digitalizzano immagini di testo si basano sul riconoscimento delle forme delle singole lettere per ricomporre le parole (e quindi hanno problemi nel riconoscere immagini di scarsa qualit\u00e0 o scrittura a mano) i motori di riconoscimento dell'inchiostro digitale analizzano i movimenti eseguiti dall'utente per tracciare i segni, e quindi le informazioni vettoriali, e non la \"forma dei segni\". Questo significa che la calligrafia dell'utente non deve necessariamente essere perfetta; ulteriore vantaggio della grafica vettoriale rispetto alla grafica normale \u00e8 che la scrittura a mano in corsivo \u00e8 riconosciuta in modo quasi perfetto e spesso in modo superiore rispetto alla scrittura a mano in stampatello, meno utilizzata, in quanto il sistema \u00e8 facilitato nel riconoscere parole scritte senza mai staccare la penna dal foglio/schermo rispetto a parole in stampatello (nelle quali ogni lettera \u00e8 una unit\u00e0 a s\u00e9).\nFunzionalit\u00e0 di inchiostro digitale: differenze con l'inchiostro reale.\nLe funzionalit\u00e0 di inchiostro digitale sono strettamente dipendenti dalla tecnologia utilizzata. In presenza di digitalizzatori attivi, come quelli Wacom ed N-Trig presenti in molte tavolette grafiche e Tablet PC, l'utente potr\u00e0 scrivere sullo schermo con la stessa facilit\u00e0, velocit\u00e0 e qualit\u00e0 con cui scrive con \"penna e carta\" fisiche; questi digitalizzatori sono anche in grado di riconoscere la pressione della penna sullo schermo e quindi di aumentare lo spessore della linea tracciata in base alla pressione dell'utente sullo schermo o sulla tavoletta grafica.\nLe tecnologie attive sono usate da molti artisti, disegnatori, studenti e professionisti in quanto permettono di disegnare e annotare con facilit\u00e0 e alta qualit\u00e0.\nI digitalizzatori passivi (resistivi e capacitivi) presenti su molti dispositivi come UMPC, netbook o tablet computer (come l'iPad) non sono invece in grado di offrire funzionalit\u00e0 di inchiostro digitale paragonabili a quelle dei digitalizzatori attivi o della \"carta e matita\" reali, questo sia per la minor precisione rispetto alle tecnologie attive, sia per l'impossibilit\u00e0 di appoggiare il polso sullo schermo/digitalizzatore durante la scrittura."}
{"id": "2735422", "revid": "1538224", "url": "https://it.wikipedia.org/wiki?curid=2735422", "title": "Torre Porto Greco", "text": "La Torre Porto Greco (anticamente \"Torre dell'Aglio\") venne costruita nel 1568 ed \u00e8 la sesta torre costiera appartenente al territorio della Capitanata. Eccone la descrizione 26 anni dopo la sua costruzione, tratta dal manoscritto di Carlo Gambacorta \"Visita delle Torri di Capitanata nel mese di dicembre 1594\":\nSecondo alcuni autori del Settecento venne innalzata nel 1568 in sostituzione della precedente di epoca toledana. Nel 1685 la torre \"ha bisogno di lamia di sopra, di due astrichi e cisterna.\"\nDi dimensioni contenute e posta in altura a oltre cento metri sul livello del mare, non presentava caditoie. \nAttualmente in discreto stato di conservazione, appartiene al complesso turistico \"Pugnochiuso\", ed \u00e8 possibile arrivarci solo percorrendo la strada privata del noto centro turistico, accessibile dalla SP 53.\nLa Spiaggia di Porto Greco.\nLa spiaggia, lunga 84 m, viene cos\u00ec chiamata proprio perch\u00e9 la torre segna l'accesso ad un vero e proprio porto naturale, chiuso da un braccio di roccia, che in passato offriva un riparo per le imbarcazioni dei marinai.\nLa Spiaggia di Porto Greco \u00e8 situata non lontano da Vieste ed \u00e8 raggiungibile seguendo la SS89 che collega Vieste a Mattinata per poi lasciare l'auto e proseguire a piedi lungo un percorso tortuoso di 400 m. \n\u00c8 una spiaggia costituita da ghiaia chiara incontaminata, circondata da alte falesie calcaree a strapiombo sul mare e da una fitta vegetazione mediterranea. Il mare, di un azzurro brillante, ha fondali alti, adatti a nuotatori esperti.\nLa spiaggia e la zona circostante, completamente prive di servizi, rendono Porto Greco una localit\u00e0 molto adatta al campeggio nautico organizzato e autosufficiente.\nVia mare \u00e8 possibile raggiungere anche il suggestivo \"Arco di Porto Greco\", tipico architiello della costa garganica."}
{"id": "2735438", "revid": "203752", "url": "https://it.wikipedia.org/wiki?curid=2735438", "title": "Deinoterio", "text": ""}
{"id": "2735439", "revid": "203752", "url": "https://it.wikipedia.org/wiki?curid=2735439", "title": "Dinoterio", "text": ""}
{"id": "2735443", "revid": "767487", "url": "https://it.wikipedia.org/wiki?curid=2735443", "title": "The Turning Point (Toto)", "text": "The Turning Point \u00e8 una canzone della rock band Toto, sesto, ed ultimo, singolo estratto dall'album Tambu.\nInformazioni.\nIl brano fu scritto da tutta la band con Stan Lynch, ebbe un buon successo commerciale come singolo tanto da posizionarsi quindicesimo nella Billboard Hot 100, il brano presenta delle risonanze alternate fra Hard rock e Pop rock, nel brano Steve Lukather duetta con Jenny Douglas-McRae, ne nasce cos\u00ec un ottimo brano, che \u00e8 uno degli unici a contenere parti per chitarra elettrica ma nessun assolo. Oggi il brano \u00e8 considerato come uno dei pi\u00f9 bei classici della band.\nVideoclip.\nIl videoclip mostra la band che si esibisce nel suo studio, e, in controimmagine si possono vedere anche le immagini di alcune citt\u00e0 in cui i Toto erano stati in tour. Nel video compaiono anche Jenny Douglas-McRae e John James, anche se questa sar\u00e0 la loro ultima apparizione con i Toto, che riunendosi con Bobby Kimball, porranno fine alla collaborazione, anche se parteciperanno nel tour del successivo Mindfields."}
{"id": "2735444", "revid": "84604", "url": "https://it.wikipedia.org/wiki?curid=2735444", "title": "Teatro Aventino", "text": ""}
{"id": "2735450", "revid": "24443", "url": "https://it.wikipedia.org/wiki?curid=2735450", "title": "Catena Mesolcina", "text": "La Catena Mesolcina (detta anche \"Catena Tamb\u00f2-Forcola\") \u00e8 un gruppo montuoso delle Alpi dell'Adula che segna il confine tra l'Italia (Lombardia) e la Svizzera (Canton Grigioni) tra il Passo San Jorio ed il Passo dello Spluga.\nPrende il nome dalla Val Mesolcina che la delimita ad ovest. Si chiama anche Catena Tamb\u00f2-Forcola dalle sue due vette pi\u00f9 significative: il Pizzo Tamb\u00f2 ed il Piz della Forcola.\nClassificazione.\nSecondo la SOIUSA la Catena Mesolcina \u00e8 un supergruppo alpino con la seguente classificazione:\nLimiti geografici.\nRuotando in senso orario i limiti geografici sono: Passo dello Spluga, torrente Liro, fiume Mera, Lago di Como, torrente Liro, Passo San Jorio, torrente Morobbia, Bellinzona, Val Mesolcina, Passo del San Bernardino, Rheinwald, Spl\u00fcgen, Passo dello Spluga.\nSuddivisione.\nSecondo la SOIUSA la Catena Mesolcina \u00e8 suddivisa in due gruppi e due sottogruppi:\nMontagne.\nLe montagne principali della Catena Mesolcina sono:"}
{"id": "2735464", "revid": "290351", "url": "https://it.wikipedia.org/wiki?curid=2735464", "title": "Nirvana (Comix)", "text": "Nirvana \u00e8 il fumetto pi\u00f9 noto del fumettista italiano Roberto Totaro.\nDescrizione.\nTratta di un vecchio maestro Zen, che dice di chiamarsi Il Sommo Maestro, che vive su di una rupe a meditare e che d\u00e0 vari consigli alle persone che vengono da lui, principalmente stereotipi classici o meno (come il boy-scout o l'uomo brutto e disperato). Spesso i consigli dell'uomo sono pessimi e uno dei personaggi pi\u00f9 ricorrenti viene spesso ferito moralmente e non dal vecchio maestro che, stando agli scout, si chiamerebbe \"Signor Clochard\" (\"Clochard\" in francese vuol dire barbone).\nIl Sommo Maestro \u00e8 presto diventato un logo o, addirittura, un sinonimo di Comix, la casa editrice che ne produce i libri. Di \"Nirvana\" sono usciti cinque libri: \"Nirvana - Meditazioni di fine millennio\" (1999), \"Nirvana 2 - La meditazione continua...\" (2001), \"Il terzo grande libro del Nirvana\" (2003), \"Nirvana - Libro quarto\" (2005) e \"Nirvana - Libro quinto\" (2009). Le strisce sono pubblicate anche sui diari della Comix."}
{"id": "2735468", "revid": "154893", "url": "https://it.wikipedia.org/wiki?curid=2735468", "title": "Lista di astronauti", "text": ""}
{"id": "2735469", "revid": "122553519", "url": "https://it.wikipedia.org/wiki?curid=2735469", "title": "Wermelskirchen", "text": "Wermelskirchen \u00e8 una citt\u00e0 di 35.878 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Colonia, nel circondario del Reno-Berg.\nWermelskirchen si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\").\nStoria.\nDove hanno vissuto per 10 anni, immigrati italiani, tra cui Esposito Antonio e Bello Maria."}
{"id": "2735472", "revid": "385321", "url": "https://it.wikipedia.org/wiki?curid=2735472", "title": "Ashes of Time Redux", "text": ""}
{"id": "2735486", "revid": "729019", "url": "https://it.wikipedia.org/wiki?curid=2735486", "title": "Tertullianismo", "text": "Il Tertullianismo \u00e8 un movimento religioso fondato intorno al 220 da Quinto Settimio Fiorente Tertulliano. La setta, i cui seguaci erano definiti tertullianisti (in latino \"tertullianistae\"), era ispirata ad una moralit\u00e0 ancor pi\u00f9 rigorosa di quella predicata dal Montanismo, setta di cui aveva fatto parte lo stesso Tertulliano.\nDi questa setta si ha notizia nel \"De haeresibus\" di Agostino d'Ippona, anche se non vi \u00e8 alcun fondamento storico."}
{"id": "2735488", "revid": "300067", "url": "https://it.wikipedia.org/wiki?curid=2735488", "title": "Sofoklis Schortanidis", "text": ""}
{"id": "2735490", "revid": "1573940", "url": "https://it.wikipedia.org/wiki?curid=2735490", "title": "Uqiyya", "text": "La uqiyya () era un'antica unit\u00e0 preislamica e islamica di peso, corrispondente nel VI-VII secolo a circa 23 grammi.\nPoteva essere quindi usata come riferimento monetario tanto per l'argento quanto per l'oro.\nPi\u00f9 tardi tali misure mutarono. In Egitto, ad esempio, la \"uqiyya\" equivaleva nel XX secolo a 37 grammi, in Siria addirittura a 320 grammi, in Libano a 214 grammi e nella Palestina araba a 240 grammi. \nLa parola proverrebbe all'arabo dal vocabolo greco \"oncia\" (\u03bf\u03c5\u03b3\u03ba\u03b9\u03ac)."}
{"id": "2735496", "revid": "110157", "url": "https://it.wikipedia.org/wiki?curid=2735496", "title": "Sigatoka", "text": "Il fiume Sigatoka scorre nella pi\u00f9 grande isola dell'arcipelago delle Figi, l'isola di Viti Levu. Nasce sul Monte Tomanivi e scorre per 120\u00a0km. Alla sua foce si trovano le Sigatoka Sand Dunes."}
{"id": "2735497", "revid": "292162", "url": "https://it.wikipedia.org/wiki?curid=2735497", "title": "Tertullianisti", "text": ""}
{"id": "2735499", "revid": "770813", "url": "https://it.wikipedia.org/wiki?curid=2735499", "title": "Niru-ye Havayi-ye Artesh-e Jomhuri-ye Eslami-e Iran", "text": "La Niru-ye Havayi-ye Artesh-e Jomhuri-ye Eslami-e Iran (persiano \u0646\u06cc\u0631\u0648\u06cc \u0647\u0648\u0627\u06cc\u06cc \u062c\u0645\u0647\u0648\u0631\u06cc \u0627\u0633\u0644\u0627\u0645\u06cc \u0627\u06cc\u0631\u0627\u0646), tradotto dal persiano Forza aerea della Repubblica Islamica dell'Iran, conosciuta internazionalmente con la designazione in inglese Islamic Republic of Iran Air Force ed abbreviata in IRIAF, \u00e8 la componente aeronautica nonch\u00e9 parte integrante dell'esercito, quest\u2019ultimo una delle tre branche delle forze armate iraniane assieme al Corpo delle guardie della rivoluzione (Pasdaran) e alla Forza disciplinare (gendarmeria).\nStoria.\nNei primi anni venti l'allora comandante Reza Pahlavi decise di introdurre l'uso di velivoli nell'esercito imperiale creandone la sua componente aerea. L'allora aeronautica militare si dot\u00f2 di velivoli di produzione britannica, i de Havilland DH.82 Tiger Moth per la formazione dei propri piloti integrati, dagli anni trenta, dai caccia Hawker Fury e dai suoi derivati Audax ed Hind.\nLa nascita della forza aerea indipendente.\nNell'agosto 1955 vi fu la prima riforma con l'istituzione di una forza armata aerea separata che era alle dipendenze dirette del dipartimento dell'aviazione del Ministero della guerra. I buoni rapporti internazionali tra l'allora governo iraniano e quello statunitense determin\u00f2 l'acquisto di un gran numero di velivoli da combattimento tra cui 79 F-14A Tomcat, 32 F-4D Phantom, 177 F-4ES e 16 RF-4ES, 140 F-5ES monoposto e 28 F-5F biposto da addestramento. L'Iran pot\u00e9 contare sulla tecnologia di origine occidentale fino all'embargo conseguente all'occupazione, il 4 novembre 1979, l'ambasciata americana a Teheran da parte degli studenti iraniani.\nLa necessit\u00e0 di poter disporre di parti di ricambio necessarie per il rapido deterioramento dei mezzi aerei in dotazione e dello scoppio della guerra Iran-Iraq diede un forte impulso alla ricerca in campo aeronautico dell'industria iraniana. Con la caduta del governo e l'instaurazione del nuovo governo islamico, la forza aerea assunse l'attuale designazione.\nDistintivi ottici di riconoscimento.\nL'attuale simbolismo di riconoscimento applicato alla flotta aerea \u00e8 basato sulle coccarde posizionate sulle superfici superiore ed inferiore delle ali e da un distintivo di coda posizionato sul timone.\nFin da quando venne istituita, nel 1920, l'aeronautica militare iraniana, prima come componente dell'esercito e poi come arma aerea indipendente, venne riprodotta una versione della bandiera nazionale, con i colori verde, bianco e rosso sia sulle ali che sulla fusoliera. Tuttavia venne rapidamente sostituita da una coccarda tricolore che riproponeva i colori della bandiera con il rosso al centro ed il verde all'esterno. Con l'avvento della Repubblica islamica, nel 1979, non vi furono consistenti variazioni adottando anch'essa la precedente coccarda con la diversa bandiera nazionale con funzione di distintivo di coda.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\"\nIl 2 febbraio 2013, nel 34\u00ba anniversario dalla rivoluzione del 1979, si \u00e8 appreso che l'Iran ha prodotto in maniera autonoma un nuovo caccia, il \"Qaher-313\" (traducibile in \"il conquistatore\")."}
{"id": "2735500", "revid": "767487", "url": "https://it.wikipedia.org/wiki?curid=2735500", "title": "Apex (Carolina del Nord)", "text": "Apex \u00e8 una citt\u00e0 statunitense della Contea di Wake, nella Carolina del Nord. Secondo il censimento del 2000 la citt\u00e0 aveva una popolazione di 20.212 abitanti mentre secondo una stima del 2009 la popolazione era di 34.937 abitanti.\nGeografia fisica.\nSecondo l'United States Census Bureau, la citt\u00e0 sorge su un'area di 27,50\u00a0km\u00b2, dei quali, 27,30\u00a0km\u00b2 di terraferma e 0,20\u00a0km\u00b2 di acque interne.\nLa citt\u00e0 \u00e8 vicina ad est alla citt\u00e0 di Raleigh, a nord e nord-est alla citt\u00e0 di Cary e a sud alla citt\u00e0 di Springs.\nStoria.\nLa citt\u00e0 di Apex fu incorporata nel 1873 e chiamata dal nome del punto pi\u00f9 alta della \"Chatham Railroad\", nelle vicinanze della citt\u00e0. Apex crebbe lentamente durante i decenni successivi, fu distrutta da molti incendi, incluso quello del 12 giugno 1911 che distrusse parte del centro della citt\u00e0. Il centro della citt\u00e0 fu ricostruito e si mantiene integro ancora oggi, adesso una delle meglio conservate citt\u00e0 con linee ferroviarie dello Stato. Nel cuore della citt\u00e0 sorge la \"Apex Union Depot\", inizialmente una stazione passeggeri per la \"Seaboard Air Line Railroad\". Il deposito \u00e8 oggi sede della Camera di Commercio della citt\u00e0.\nLa crescita della citt\u00e0 rallent\u00f2 durante il periodo della Grande depressione, ma inizi\u00f2 nuovamente la sua crescita negli anni '50. La posizione della citt\u00e0 in prossimit\u00e0 del \"Research Triangle Park\" del North Carolina port\u00f2 ulteriori sviluppi alle aree residenziali della citt\u00e0. Durante gli anni '90 la popolazione della citt\u00e0 si quadruplic\u00f2, portando un aumento di oltre 20.000 abitanti, questo port\u00f2 alla richiesta di maggiori spazi abitabili in citt\u00e0.\nLa citt\u00e0 continu\u00f2 la sua crescita anche in tempi recenti. Fu costruito un centro commerciale nei pressi della citt\u00e0 e nuovi quartieri verso ovest."}
{"id": "2735504", "revid": "110157", "url": "https://it.wikipedia.org/wiki?curid=2735504", "title": "Burscheid", "text": "Burscheid \u00e8 una citt\u00e0 di abitanti (31 dicembre 2019 della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Colonia, nel circondario del Reno-Berg."}
{"id": "2735511", "revid": "366419", "url": "https://it.wikipedia.org/wiki?curid=2735511", "title": "Aeronautica militare della Repubblica Islamica dell'Iran", "text": ""}
{"id": "2735512", "revid": "110157", "url": "https://it.wikipedia.org/wiki?curid=2735512", "title": "Leichlingen (Rheinland)", "text": "Leichlingen (Rheinland) \u00e8 una citt\u00e0 di 27.490 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Colonia ed \u00e8 una delle citt\u00e0 pi\u00f9 popolose del circondario del Reno-Berg."}
{"id": "2735518", "revid": "767487", "url": "https://it.wikipedia.org/wiki?curid=2735518", "title": "Phantasmagoria (gruppo musicale)", "text": "I Phantasmagoria sono stati una band giapponese visual kei nata nel novembre 2004 a Osaka e scioltasi definitivamente nel 2010."}
{"id": "2735520", "revid": "366419", "url": "https://it.wikipedia.org/wiki?curid=2735520", "title": "Islamic Republic of Iran Air Force", "text": ""}
{"id": "2735522", "revid": "366419", "url": "https://it.wikipedia.org/wiki?curid=2735522", "title": "IRIAF", "text": ""}
{"id": "2735523", "revid": "599013", "url": "https://it.wikipedia.org/wiki?curid=2735523", "title": "Mazzafionda", "text": "La mazzafionda (parola composta da \"mazza\" e \"fionda\") \u00e8 uno strumento da caccia primitivo composto da una forcella di legno, alle cui estremit\u00e0 sono attaccate strisce di materiale elastico.\nI guaran\u00ed se ne servono ancora per cacciare. Viene usata per hobby, per divertimento, ma anche come una specie di arma facilmente costruibile con semplici materiali.\nPier Paolo Pasolini la cita: \"Frate Ninetto... tira fuori la mazzafionda, si china a prendere un sassetto e prende la mira\" (da \"Uccellacci e uccellini\")."}
{"id": "2735524", "revid": "110157", "url": "https://it.wikipedia.org/wiki?curid=2735524", "title": "Overath", "text": "Overath \u00e8 una citt\u00e0 di 27.057 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Colonia, nel circondario del Reno-Berg."}
{"id": "2735525", "revid": "830939", "url": "https://it.wikipedia.org/wiki?curid=2735525", "title": "Monte Tomanivi", "text": "Il monte Tomanivi (precedentemente conosciuto come monte Victoria) \u00e8 la pi\u00f9 alta montagna dell'arcipelago delle Figi, nell'isola di Viti Levu ed \u00e8 alto 1.324 metri. Il Rewa, Navua, Sigatoka ed il Ba nascono sul Tomanivi."}
{"id": "2735526", "revid": "716642", "url": "https://it.wikipedia.org/wiki?curid=2735526", "title": "Pacy Vall\u00e9e-d'Eure Football", "text": "Il Pacy Vall\u00e9e-d'Eure Football \u00e8 un'associazione calcistica francese del paese di Pacy-sur-Eure fondata nel 1932.\nAttualmente gioca nel Championnat National e disputa le proprie partite presso lo \"Stade Pacy-M\u00e9nilles\"."}
{"id": "2735527", "revid": "1543377", "url": "https://it.wikipedia.org/wiki?curid=2735527", "title": "Santiago (Paraguay)", "text": "Santiago, chiamato anche Santiago de las Misiones, \u00e8 un centro abitato del Paraguay, nel Dipartimento di Misiones. La localit\u00e0 si trova a 278 km dalla capitale del paese Asunci\u00f3n; forma uno dei 10 distretti in cui \u00e8 diviso il dipartimento. In passato fu un'importante riduzione gesuita.\nPopolazione.\nAl censimento del 2002 Santiago contava una popolazione urbana di 2.049 abitanti (6.751 nel distretto).\nStoria.\nFondata originariamente sulla sponda del fiume Apa con il nome di \"San Ignacio de Caaguaz\u00fa\", la \u201criduzione\u201d fu poi rifondata nella sua attuale ubicazione nel 1669 con il nome di \"Santiago Ap\u00f3stol\"; del suo passato gesuita il paese conserva ancora diverse testimonianze, come la \u201ccasa de Indios\u201d e un museo che espone oggetti di epoca coloniale.\nEconomia.\nL'attivit\u00e0 pi\u00f9 praticata nella zona \u00e8 quella dell'allevamento. L'attivit\u00e0 agricola produce inoltre mais, canna da zucchero, cotone e soia.\nTurismo.\nLa popolazione di Santiago mantiene vive le antiche tradizioni; per questo ogni anno si svolge in paese la \"Fiesta de la Tradici\u00f3n Misionera\" dove artisti e domatori di tutto il Cono Sur mostrano le loro abilit\u00e0 nella doma di puledri e nelle corse dei cavalli. Nell'occasione vengono serviti piatti tipici della tradizione del Paraguay, come il mbej\u00fa e il chipa.\nAll'interno del distretto, nell'Estancia Tacuat\u00ed si celebra invece il \"Festival de la Doma y Folclore\"."}
{"id": "2735534", "revid": "110157", "url": "https://it.wikipedia.org/wiki?curid=2735534", "title": "R\u00f6srath", "text": "R\u00f6srath \u00e8 una citt\u00e0 di 27.021 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Colonia, nel circondario del Reno-Berg."}
{"id": "2735535", "revid": "83549", "url": "https://it.wikipedia.org/wiki?curid=2735535", "title": "Nicola Spinola", "text": ""}
{"id": "2735541", "revid": "287204", "url": "https://it.wikipedia.org/wiki?curid=2735541", "title": "El Playon", "text": ""}
{"id": "2735555", "revid": "1564499", "url": "https://it.wikipedia.org/wiki?curid=2735555", "title": "Grammatica della lingua protoindoeuropea", "text": "La grammatica del protoindoeuropeo \u00e8 una ricostruzione frutto del confronto tra le lingue indoeuropee di attestazione pi\u00f9 antica e, in mancanza di queste, tra le lingue moderne, ipotizzandone una origine comune.\nDi questa lingua si ricostruisce la grammatica, comprendente un sistema fonologico, morfologico, sintattico, lessicale, etc.\nFonologia.\nProvvista, fin dalle prime ipotesi scientifiche, di dieci vocali (\u0103 \u0115 \u012d \u014f \u016d \u2014 \u0101 \u0113 \u012b \u014d \u016b, nelle due variet\u00e0 breve e lunga), la fonologia della protolingua prevede, dopo gli studi di Ferdinand de Saussure, un ulteriore suono vocalico come lo scev\u00e0. Connessi a quest'ultimo fonema sarebbero, secondo la teoria delle laringali, generalmente accolta dall'indoeuropeistica, alcuni suoni consonantici di tipo laringale oggi scomparsi e individuati solo in alcune lingue anatoliche."}
{"id": "2735556", "revid": "1305772", "url": "https://it.wikipedia.org/wiki?curid=2735556", "title": "Shahrekord", "text": "Shahrekord o Shahr-e Kord (farsi \u0634\u0647\u0631\u06a9\u0631\u062f) \u00e8 il capoluogo della provincia di Chahar Mahal e Bakhtiari. Si chiamava originariamente \"Deh Kord\", dove Deh sta per villaggio, \u00e8 l'arabizzazione del nome antico Dezh-e Gord, dove Dezh significa in persiano fortezza e -gord paladino. Aveva, nel 2006, 126.746 abitanti. Si trova a un'altitudine di 2.061 m s.l.m."}
{"id": "2735558", "revid": "309289", "url": "https://it.wikipedia.org/wiki?curid=2735558", "title": "Shahr-e Kord", "text": ""}
{"id": "2735559", "revid": "307923", "url": "https://it.wikipedia.org/wiki?curid=2735559", "title": "Encino", "text": ""}
{"id": "2735560", "revid": "1310927", "url": "https://it.wikipedia.org/wiki?curid=2735560", "title": "Rodez Aveyron Football", "text": "Il Rodez Aveyron Football \u00e8 un'associazione calcistica francese del paese di Rodez fondata nel 1929. Milita in Ligue 2, seconda serie del campionato francese di calcio e disputa le proprie partite presso lo \"Stade Paul Lignon\"."}
{"id": "2735569", "revid": "110157", "url": "https://it.wikipedia.org/wiki?curid=2735569", "title": "Up Close &amp; Personal Tour", "text": "L'Up Close &amp; Personal Tour \u00e8 una serie di concerti tenutisi tra il marzo e l'aprile 2005 della band statunitense dei Backstreet Boys: \u00e8 stato creato come anticipazione di quello che sarebbe stato il The Never Gone Tour (2005-2006).\nDate del tour.\nL'Up Close &amp; Personal Tour \u00e8 iniziato il 21 marzo 2005 a New York ed \u00e8 terminato il 18 aprile 2005 a Norfolk, per un totale di 17 tappe."}
{"id": "2735571", "revid": "277947", "url": "https://it.wikipedia.org/wiki?curid=2735571", "title": "Enciso", "text": ""}
{"id": "2735580", "revid": "1310927", "url": "https://it.wikipedia.org/wiki?curid=2735580", "title": "Stade Plabennecois Football", "text": "Lo Stade Plabennecois Football \u00e8 un'associazione calcistica francese del paese di Plabennec fondata nel 1934.\nAttualmente gioca nel Championnat National e disputa le proprie partite presso lo \"Stade de Kerv\u00e9guen\"."}
{"id": "2735589", "revid": "188116", "url": "https://it.wikipedia.org/wiki?curid=2735589", "title": "Medaglia ai benemeriti della scienza e della cultura", "text": "La medaglia ai benemeriti della scienza e della cultura \u00e8 un riconoscimento della Repubblica Italiana istituito con la legge n. 1093 del 16 novembre 1950.\nFinalit\u00e0.\nPremiare i titoli di particolare benemerenza nel campo accademico e della ricerca.\nStruttura.\nSulle proposte esprime un parere una Commissione, nominata e presieduta dal Ministro dell'universit\u00e0 e della ricerca Scientifica e Tecnologica.\nDestinatari.\nRettori, direttori di istituti universitari e di ricerca, studiosi di chiara fama.\nClassi o gradi.\n3: medaglia d'oro, d'argento e di bronzo, corrispondenti a diplomi di benemerenza di I, II e III classe.\nModalit\u00e0 dei conferimenti.\nDecreto del Presidente della Repubblica, su proposta del Ministro dell'universit\u00e0 e della ricerca Scientifica e Tecnologica."}
{"id": "2735595", "revid": "298055", "url": "https://it.wikipedia.org/wiki?curid=2735595", "title": "Famiglia Bocchicchio", "text": ""}
{"id": "2735597", "revid": "53508", "url": "https://it.wikipedia.org/wiki?curid=2735597", "title": "Atlas Maior", "text": "L'Atlas Maior (o Atlas Novus, come veniva chiamato nelle prime edizioni) \u00e8 un atlante completo del mondo, ideato da Willem Blaeu ma redatto dal figlio Joan Blaeu e ultimato nel 1665. Il libro originale, scritto in latino, consisteva di 11 volumi e conteneva 594 mappe.\nIn origine, il titolo completo era Theatrum Orbis Terrarum, sive Atlas Novus in quo Tabul\u00e6 et Descriptiones Omnium Regionum: ci\u00f2 derivava dal fatto che l'atlante si basava su un'opera di Abramo Ortelio del 1570, dal titolo \"Theatrum Orbis Terrarum\".\nUna riproduzione moderna, contenente quasi 800 pagine e del peso di 7\u00a0kg \u00e8 stata pubblicata dalla Taschen al prezzo di 200 dollari: \u00e8 stata ricavata dalla copia attualmente presente alla Biblioteca Nazionale Austriaca di Vienna.\nEsiste anche una versione a prezzo ridotto di 419 pagine (introduzione e note di Peter Van Der Krogt) pubblicato dalla Barnes &amp; Nobles."}
{"id": "2735599", "revid": "106197595", "url": "https://it.wikipedia.org/wiki?curid=2735599", "title": "Bandiera di San David", "text": "La Bandiera di San David \u00e8 una bandiera gallese usata come alternativa al Red Dragon. Essa \u00e8 formata da una croce dorata su campo nero e come le croci di San Giorgio, Sant'Andrea, San Patrizio e San Piran \u00e8 simbolo del santo patrono. La sua forma deriva dal simbolo araldico della Diocesi di San David, che riporta un motivo simile."}
{"id": "2735601", "revid": "1632387", "url": "https://it.wikipedia.org/wiki?curid=2735601", "title": "Bojnurd", "text": "Bojnurd (farsi \u0628\u062c\u0646\u0648\u0631\u062f) \u00e8 il capoluogo del Khorasan settentrionale, nell'Iran nord-orientale. Aveva, nel 2006, 172.772 abitanti. Si trova a un'altitudine di 1.070 m s.l.m."}
{"id": "2735616", "revid": "838137", "url": "https://it.wikipedia.org/wiki?curid=2735616", "title": "Floridablanca", "text": ""}
{"id": "2735617", "revid": "958185", "url": "https://it.wikipedia.org/wiki?curid=2735617", "title": "Rent seeking", "text": "In economia, il termine inglese rent seeking (traducibile in italiano come \"ricerca di rendita\") \u00e8 utilizzato per indicare il fenomeno che si verifica quando un individuo, un'organizzazione o un'impresa cerca di ottenere un guadagno mediante l'acquisizione di una rendita economica attraverso la manipolazione o lo sfruttamento dell'ambiente economico, piuttosto che mediante la conclusione di transazioni economiche e la produzione di valore aggiunto.\nLa maggior parte degli studi sul \"rent seeking\" si focalizzano sugli sforzi finalizzati all'ottenimento di privilegi monopolistici speciali, come la regolamentazione governativa della libera concorrenza, sebbene lo stesso termine sia derivato dalla molto pi\u00f9 vecchia e radicata pratica di appropriarsi di una parte della produzione mediante l'ottenimento della propriet\u00e0 o del controllo della terra.\nDescrizione del concetto.\nIl \"rent seeking\" implica generalmente l'estrazione di valore non controbilanciato da altro, senza che ci sia alcun contributo alla produttivit\u00e0, ad esempio ottenendo controllo della terra e di altre risorse naturali preesistenti, oppure mediante l'imposizione di gravose regolamentazioni o di altre decisioni governative che possono influenzare i consumatori o gli affari.\nMentre ci possono essere poche persone nei moderni paesi industrializzati che non guadagnano niente, direttamente o indirettamente, attraverso alcuna forma di \"rent seeking\", il fenomeno a livello aggregato pu\u00f2 causare importanti perdite alla societ\u00e0.\nGli studi sul \"rent seeking\" si focalizzano sugli sforzi profusi al fine di ottenere privilegi monopolistici speciali come nel caso della regolamentazione della libera concorrenza. Il termine inglese \"\"monopoly privilege rent seeking\" (in italiano: \"rent seeking\" da privilegi monopolistici\") \u00e8 un'etichetta spesso utilizzata per questo tipo di \"rent seeking\". Tra gli esempi frequentemente citati un gruppo di pressione agricolo alla ricerca di misure protezionistiche o una lobby del settore dello spettacolo che vuole l'ampliamento della portata del diritto d'autore. L'altro tipo di \"rent seeking\" \u00e8 associato con gli sforzi profusi per causare una redistribuzione della ricchezza mediante, ad esempio, traslazioni dell'imposizione fiscale o dell'allocazione dei consumi pubblici.\nSviluppo della teoria.\nIl fenomeno del \"rent seeking\" \u00e8 stato formalmente identificato la prima volta in connessione con i monopoli da Gordon Tullock, in un'opera del 1967. L'espressione \"rent seeking\", tuttavia, \u00e8 stata coniata nel 1974 da Anne Krueger in un'altra importante opera. La parola \"rendita\" (\"rent\") in tale ambito assume il significato assegnatole da Adam Smith nella sua divisione dei redditi in profitti, salari e rendite. Il comportamento del \"rent seeking\" \u00e8 distinto in ambito accademico da quello del \"profit seeking\" (traducibile in italiano come \"ricerca del profitto\"), in cui i soggetti cercano di trarre valore ponendo in essere transazioni di mutuo beneficio. Le critiche al riguardo evidenziano che, nella pratica, pu\u00f2 risultare difficoltoso distinguere tra il benefico \"profit seeking\" e il nocivo \"rent seeking\". Un'ulteriore distinzione viene spesso tracciata tra le rendite ottenute legalmente attraverso il potere politico e il ricavato di reati quali truffe, appropriazioni indebite e furti. Tale punto di vista considera ottenuto consensualmente il \"profitto\" generato attraverso una transazione di mutua convenienza tra due soggetti (compratore e venditore), e ottenuto non consensualmente il ricavato di reati, derivante dall'uso della forza o dalla truffa inflitta da una parte all'altra.\nLa rendita, in contrasto con queste due, \u00e8 ottenuta quando una terza parte impedisce a una parte di una transazione di accedere a opportunit\u00e0 transazionali altrimenti accessibili, rendendo transazioni formalmente \"consensuali\" un'opportunit\u00e0 di acquisizione di una rendita per la parte terza.\nGli anormali profitti del traffico di droga sono considerati rendite in base a tale definizione, trattandosi non di profitti legali, bens\u00ec del ricavato di un reato. Le licenze dei taxi sono un altro esempio comunemente citato di \"rent seeking\". La concessione delle licenze limita l'offerta complessiva del servizio tassistico (piuttosto che assicurarne competenza o qualit\u00e0), impedendo la concorrenza da parte dei taxi sprovvisti di licenza; ci\u00f2 rende l'impossibilit\u00e0 di dar luogo a una transazione altrimenti consensuale, un trasferimento forzato di ricchezza dal passeggero al possessore di licenza.\nAlcuni economisti sostengono che i governi dovrebbero riformare i propri sistemi fiscali, in modo da puntare primariamente al recupero delle rendite con cui alcuni interessi privati risultano autorizzati a sottrarre ricchezza da altri (comprese quelle derivanti dalla terra e dai permessi ambientali) piuttosto che imporre oneri finanziari a coloro che sono impegnati in attivit\u00e0 economiche e transazioni concensuali produttive.\nIl \"rent seeking\" si verifica spesso nella forma di lobbismo finalizzato ad ottenere l'applicazione di particolari regolamentazioni economiche, come i dazi doganali. Quello del \"regulatory capture\" \u00e8 un concetto correlato che si riferisce alla collusione tra le imprese e le agenzie governative cui \u00e8 assegnato il compito di regolarle, e che d\u00e0 luogo a comportamenti di \"rent seeking\" di ampia portata, in particolare quando l'agenzia governativa deve fare affidamento sulle imprese per la conoscenza del mercato.\nIl concetto di \"rent seeking\" \u00e8 stato applicato alla corruzione politica dei burocrati che sollecitano ed ottengono \u2018tangenti\u2019 o \u2018rendite\u2019 per applicare discrezionalmente la propria autorit\u00e0 legale nell'accordare benefici, legittimi o illegittimi. Ad esempio, molti funzionari fiscali prendono tangenti per diminuire il carico fiscale dei contribuenti. Faizul Latif Chowdhury ha suggerito che la \u2018corruzione\u2019 sia un tipo di \"rent seeking\" da parte dei funzionari governativi.\nPossibili conseguenze.\nDa un punto di vista teorico, l'azzardo morale del \"rent seeking\" pu\u00f2 essere considerevole. Se \"comprare\" un ambiente regolamentare favorevole \u00e8 meno costoso che rendere pi\u00f9 efficiente la produzione, un'impresa sceglier\u00e0 la prima opzione, raccogliendo redditi senza alcun rapporto e senza alcun contributo alla ricchezza o al benessere totale. Ci\u00f2 risulta in un'allocazione subottimale delle risorse \u2014 i soldi vengono spesi per lobbisti e contro-lobbisti piuttosto che nella ricerca e sviluppo, nel miglioramento delle pratiche commerciali, nella formazione professionale o in nuovi beni capitali \u2014 che rallenta la crescita economica. La denuncia che un'impresa stia \"ricercando una rendita\" \u00e8 perci\u00f2 spesso associata all'accusa di corruzione pubblica, o all'indebita influenza di interessi speciali.\nIl \"rent seeking\" pu\u00f2 essere promosso da rappresentanti governativi, come nel caso di funzionari che richiedono tangenti o altri benefici dai soggetti che accondiscendono per guadagnare dall'ottenimento di particolari privilegi economici, aprendo la porta alla possibilit\u00e0 di sfruttamento del consumatore. \u00c8 stato dimostrato che il \"rent seeking\" della burocrazia pu\u00f2 far salire il costo della produzione dei beni pubblici. \u00c8 stato anche dimostrato che il \"rent seeking\" generato dai funzionari del fisco pu\u00f2 causare perdite per le finanze pubbliche.\nIl comportamento di \"rent seeking\", in termini di rendita terriera, compare nella teoria economica georgista, dove il valore della terra \u00e8 ampiamente ascritto alla disponibilit\u00e0 di servizi pubblici e infrastrutture (per esempio la costruzione di strade, la fornitura di scuole pubbliche, il mantenimento della pace e dell'ordine, ecc.) e alla comunit\u00e0 in generale, piuttosto che essere il risultato di azioni o contributi da parte del proprietario terriero."}
{"id": "2735623", "revid": "767487", "url": "https://it.wikipedia.org/wiki?curid=2735623", "title": "Enghelberto III di Gorizia", "text": "Biografia.\nEra figlio di Enghelberto II, conte di Gorizia e di Adelaide van Valley-Wittelsbach.\nNel 1185, morto il conte Mainardo di Schwartzenburg, signore di Pisino, la figlia Matilde di Andechs spos\u00f2 Enghelberto III; da allora la contea di Pisino entr\u00f2 a far parte dei domini goriziani.\nDa tale unione nacque Mainardo III di Gorizia (futuro Mainardo I di Tirolo-Gorizia).\nAlla sua morte, nel 1220, il fratello Mainardo II di Gorizia il vecchio rimase, fino al 1232, il solo padrone della contea di Gorizia e Pisino."}
{"id": "2735633", "revid": "110157", "url": "https://it.wikipedia.org/wiki?curid=2735633", "title": "One Way Ticket (The Darkness)", "text": "One Way Ticket \u00e8 il primo singolo estratto dal secondo album \"One Way Ticket to Hell... and Back\" del gruppo hard rock britannico The Darkness, edito il 28 novembre 2005.\nIl testo contiene riferimenti espliciti all'abuso di cocaina in relazione all'esperienza diretta di disintossicazione del frontman Justin Hawkins.\nIl video.\nIl video musicale si apre con dei titoli di testa in stile \"Guerre stellari\" che spiegano che nel 2005, a causa della mancanza di rock band di grande livello, l'inferno si \u00e8 ghiacciato: un infreddolito demone (interpretato da Justin Hawkins) osserva infatti malinconico l'ambiente che lo circonda e una palla di vetro con neve.\nSubito dopo i quattro componenti del gruppo escono dalla baita in montagna nella quale si trovano e si dirigono alle vicine montagne, dove mangeranno del cibo portato loro da un pony express vestito da pinguino che si muove su un tappeto volante. Poco dopo si scatenar\u00e0 una valanga, ma grazie all'energia della canzone i Darkness ridaranno di nuovo fuoco all'inferno, salvando il mondo."}
{"id": "2735636", "revid": "287204", "url": "https://it.wikipedia.org/wiki?curid=2735636", "title": "US Open 2001", "text": "Lo US Open 2001 \u00e8 stata la 120\u00aa edizione dello US Open e quarta prova stagionale dello Slam per il 2001. Si \u00e8 disputato dal 27 agosto al 9 settembre 2001 al USTA Billie Jean King National Tennis Center in Flushing Meadows di New York negli Stati Uniti.\nIl singolare maschile \u00e8 stato vinto dall'australiano Lleyton Hewitt, che si \u00e8 imposto sullo statunitense Pete Sampras in 3 set col punteggio di 7\u20136(4), 6\u20131, 6\u20131. Il singolare femminile \u00e8 stato vinto dalla statunitense Venus Williams, che ha battuto in finale in 2 set la sorella Serena Williams. Nel doppio maschile si sono imposti Wayne Black e Kevin Ullyett. Nel doppio femminile hanno trionfato Lisa Raymond e Rennae Stubbs. Nel doppio misto la vittoria \u00e8 andata all'australiana Rennae Stubbs, in coppia con Todd Woodbridge.\nRisultati.\nSingolare maschile.\n Lleyton Hewitt ha battuto in finale Pete Sampras 7\u20136(4), 6\u20131, 6\u20131\nSingolare femminile.\n Venus Williams ha battuto in finale Serena Williams 6\u20132, 6\u20134\nDoppio maschile.\n Wayne Black / Kevin Ullyett hanno battuto in finale Donald Johnson / Jared Palmer 7\u20136, 2\u20136, 6\u20133\nDoppio femminile.\n Lisa Raymond / Rennae Stubbs hanno battuto in finale Kimberly Po / Nathalie Tauziat 6\u20132, 5\u20137, 7\u20135\nDoppio misto.\n Rennae Stubbs / Todd Woodbridge hanno battuto in finale Lisa Raymond / Leander Paes 6\u20134, 5\u20137, 7\u20136(9)\nJunior.\nSingolare ragazzi.\n Gilles M\u00fcller ha battuto in finale Wang Yeu-tzuoo 7\u20136(5), 6\u20132\nSingolare ragazze.\n Marion Bartoli ha battuto in finale Svetlana Kuznecova 4\u20136, 6\u20133, 6\u20134\nDoppio ragazzi.\n Tom\u00e1\u0161 Berdych / St\u00e9phane Bohli\nDoppio ragazze.\n Galina Fokina / Svetlana Kuznecova"}
{"id": "2735647", "revid": "363629", "url": "https://it.wikipedia.org/wiki?curid=2735647", "title": "Organizzazione idrografica internazionale", "text": "L'Organizzazione idrografica internazionale (in inglese \"International Hydrographic Organization\", \"IHO\"; in francese \"Organisation hydrographique internationale\", \"OHI\") \u00e8 un organismo intergovernativo consultivo e tecnico, creato da una convenzione firmata a Monaco nel 1967 ed entrata in vigore nel 1970. Il suo predecessore \u00e8 stato l'Ufficio idrografico internazionale (in inglese \"International Hydrographic Bureau\", \"IHB\"; in francese \"Bureau hydrographique internationale\", \"BHI\"), che esiste tuttora e ne costituisce l'organo amministrativo principale.\nStoria.\nNel corso del XIX secolo molte nazioni marittime avevano istituito uffici idrografici con lo scopo di fornire i mezzi per migliorare la navigazione delle navi mercantili e militari, fornendo pubblicazioni nautiche, carte nautiche e altri servizi di navigazione. Tuttavia vi erano differenze sostanziali nelle procedure e nella nomenclatura per la redazione di grafici e pubblicazioni. Nel 1889 si tenne a Washington una Conferenza marina internazionale dove venne proposto di istituire una \"Commissione permanente internazionale\". Proposte simili vennero fatte in occasione delle sessioni del Congresso internazionale di navigazione tenutesi a San Pietroburgo nel 1908 e nel 1912.\nNel 1919 idrografi britannici e francesi si trovarono d'accordo per stabilire una conferenza internazionale di idrografi. Londra fu scelta come il luogo pi\u00f9 adatto e il 24 luglio 1919, s'inaugur\u00f2 la Prima Conferenza Internazionale alla presenza di idrografi di 24 nazioni. L'oggetto della conferenza era quello di \"valutare l'opportunit\u00e0 di adottare metodi analoghi in corso di preparazione, costruzione e produzione dei loro grafici e tutte le pubblicazioni idrografiche; di rendere i risultati nella forma pi\u00f9 conveniente per consentire di essere facilmente utilizzate; di istituire un sistema rapido di scambio reciproco di informazioni idrografiche tra tutti i paesi, e di fornire l'opportunit\u00e0 di consultazioni e discussioni da effettuare su soggetti idrografici in generale da parte degli esperti di tutto il mondo\". Questo \u00e8 ancora l'obiettivo principale dell'Organizzazione idrografica internazionale\nA seguito della conferenza, venne costituito un ufficio permenente. Questo inizi\u00f2 la sua attivit\u00e0 nel 1921 con 18 nazioni in qualit\u00e0 di membri. Il Principato di Monaco fu selezionato per la sua facilit\u00e0 di comunicazione con il resto del mondo e anche per la generosa offerta di Alberto I di Monaco di fornire alloggi adeguati per la presidenza nel Principato. A seguito della convenzione del 1967 l'ufficio si \u00e8 trasformato nell'organizzazione attuale.\nIl 12 dicembre 2001 le \u00e8 stato riconosciuto lo status di osservatore dell'Assemblea generale delle Nazioni Unite.\nScopi.\nI compiti principali dell'Organizzazione sono:\nL'Organizzazione espone le norme idrografiche da concordare con i Paesi membri. Tutti gli Stati membri sono invitati e incoraggiati a seguire queste norme nelle loro ricerche, nelle loro carte nautiche, e nelle pubblicazioni. Con l'adozione uniforme di tali norme, i prodotti degli uffici idrografici e oceanografici stanno diventando pi\u00f9 omogenei.\nMolte pubblicazioni sono disponibili sulla rete Internet, come l'\"International Hydrographic Review\", l'\"International Hydrographic Bulletin\", le \"Chart Specifications of the IHO\", e il \"Dizionario Idrografico\". L'Organizzazione ha pubblicato \"Limits of Oceans and Seas\", che mostra i confini tra gli oceani e i mari. Questa pubblicazione, uscita originariamente nel 1953, non \u00e8 ancora aggiornata per molte regioni.\nPaesi membri.\nL'Organizzazione ha attualmente i seguenti Paesi membri."}
{"id": "2735649", "revid": "1305772", "url": "https://it.wikipedia.org/wiki?curid=2735649", "title": "Yasuj", "text": "Yasuj (farsi \u064a\u0627\u0633\u0648\u062c) \u00e8 il capoluogo della provincia di Kohgiluyeh e Buyer Ahmad. Si trova a un'altitudine di 2.004 m s.l.m. sui monti Zagros. Aveva, nel 2006, 96.786 abitanti, la popolazione parla prevalentemente il luri.\nStoria.\nA nord-est di Yasuj c'\u00e8 il passo delle Porte persiane, oggi \"Darvazeh-ye Fars\", al confine tra la provincia di Fars e quella di Kohgiluyeh e Buyer Ahmad dove Alessandro Magno, nella sua avanzata verso Persepoli, sconfisse i persiani capeggiati dal satrapo Ariobarzanes (inverno 331-330 a.C.).\nYasuj ha lontane origini e ci sono segni di occupazione del territorio che risalgono all'et\u00e0 del bronzo. Molti reperti: monete, statue, ceramiche e oggetti di bronzo, provenienti da locali siti archeologici, sono esposti al Museo di Yasuj, aperto nel 2002."}
{"id": "2735652", "revid": "125765409", "url": "https://it.wikipedia.org/wiki?curid=2735652", "title": "Thonon \u00c9vian Grand Gen\u00e8ve Football Club", "text": "Il Thonon \u00c9vian Grand G\u00e8neve Football Club, meglio noto come Thonon \u00c9vian, \u00e8 una societ\u00e0 calcistica francese con sede a Thonon-les-Bains. Milita in National 3, la quinta divisione del campionato francese.\nFondata nel 2017 con la denominazione \"Thonon \u00c9vian Savoie Football Club\" per subentrare al fallito \"\u00c9vian Thonon Gaillard Football Club\" (siglato \"ETG\", fondato nel 2007), nel 2018 si \u00e8 fusa con l'Union Sportive \u00c9vian Lugrin Football Club divenendo \"Thonon \u00c9vian Football Club\". Nel 2019 l'incorporazione del Croix de Savoie Football Academy Ambilly (club femminile) ha portato all'attuale denominazione.\nAl termine della stagione 2010-2011 l'allora ETG ottenne la sua prima storica promozione in Ligue 1 (prima divisione francese), nella quale milit\u00f2 ininterrottamente dal 2011 al 2015; il miglior piazzamento in massima serie fu il 9\u00ba posto dell'annata d'esordio. Nella stagione 2014-2015 la squadra chiuse il campionato al terzultimo posto in classifica e retrocesse quindi in Ligue 2 (seconda divisione francese). Nella sua storia l'Evian ha vinto un Championnat de France amateur (2007-2008), un Championnat National (2009-2010) ed un campionato di Ligue 2 (2010-2011).\nStoria.\nIl calcio a Gaillard.\nNel 2003 venne fondato il Football Croix-de-Savoie 74, in seguito alla fusione tra il Football Club Gaillard, fondato nel 1924 e impegnato per quasi tutta la sua storia nella Ligue Rh\u00f4ne-Alpes, e il Football Club Ville-la-Grand, fondato nel 1928. Durante la sua prima stagione il Croix-de-Savoie si classifica terzo nel girone B del Championnat de France amateur; normalmente venivano promosse solo le prime due classificate ma, essendo le prime due classificate le squadre delle riserve di Lione e Metz, il Croix-de-Savoie viene promosso in Championnat National. La prima stagione vede la squadra evitare di un soffio la retrocessione classificandosi 14\u00ba su 20. La stagione successiva vede il Croix-de-Savoie classificarsi 18\u00b0 e quindi ritornare in quarta divisione.\nLa nascita dell'\u00c9vian Thonon Gaillard.\nNel 2007 nasce il nuovo club, in seguito alla fusione tra il Croix-de-Savoie con l'Olympique Thonon-Chablais costituendo l\"'Olympique Croix-de-Savoie 74\". Questa unione viene dettata dalla necessit\u00e0 della societ\u00e0 di Gaillard di utilizzare uno stadio pi\u00f9 grande, trasferendo cos\u00ec il proprio campo da gioco nella vicina cittadina di Thonon-les-Bains. Il nuovo stadio \u00e8 lo stadio Joseph Moynat, struttura con posti a sedere e capienza di persone. Nella stagione 2007-2008 il club vince il gruppo B della Ligue Rh\u00f4ne-Alpes e torna in Championnat National conquistando la cifra record di 108 punti, nuovo primato mondiale per un campionato a girone all'italiana, frutto di 22 vittorie, 8 pareggi e 4 sconfitte (il regolamento del torneo prevedeva 4 punti per vittoria, 2 per pareggio e 1 per sconfitta).\nNell'estate 2009 viene eletto presidente onorario Franck Riboud, presidente della Danone, il quale cambia la denominazione in \"\u00c9vian Thonon Gaillard Football Club\", con riferimento all'acqua minerale del suo gruppo e non all'omonima citt\u00e0, immettendo denaro nelle casse al fine di migliorare il settore giovanile e puntare ad un'ascesa in Ligue 2, che puntualmente avviene al termine della stessa stagione con la vittoria per 1-0 sull'Amiens.\nLa prima storica promozione.\nDopo essere stato promosso in Ligue 2, il club sembra vicino a trasferirsi allo stade de Gen\u00e8ve di Ginevra, in Svizzera, dopo che lo stadio Joseph Moynat viene ritenuto non idoneo dalla Ligue de Football Professionnel; la citt\u00e0 del club, Thonon-les-Bains, \u00e8 infatti molto vicina al confine con la Svizzera e distante solo 45 minuti da Ginevra. Viene poi dichiarato che il presidente del club, Patrick Trotignon, stava lavorando per il trasferimento a Ginevra in caso di promozione gi\u00e0 dalla precedente stagione. Inoltre il vicepresidente del Servette, club che occupava lo stadio, aveva dichiarato che i calendari dei due club avrebbero potuto sovrapporsi e che il terreno di gioco avrebbe potuto risentire della presenza di due club, dichiarazioni per\u00f2 confutate da Beno\u00eet Genecand, presidente della Fondation du Stade de Gen\u00e8ve, proprietaria dello stadio, al quale il club risponde con un comunicato ufficiale sul proprio sito. L'\u00c9vian invia allora una petizione al consiglio di stato di Ginevra e ottiene l'approvazione della Ligue de Football Professionnel per il trasferimento nello stadio. Il 20 maggio 2010 il club riceve l'ok per il trasferimento dalla federcalcio francese. Tuttavia il club avrebbe dovuto ottenere l'approvazione del comitato esecutivo della UEFA che gliela nega. Il club si trasferisce allora al Parc des Sports di Annecy.\nIn stagione, dopo la promozione, l'\u00c9vian si prepara ad affrontare la prima stagione in Ligue 2 con l'obiettivo salvezza. La squadra savoiarda, guidata da Bernard Casoni, inizia il campionato 2010-2011 portandosi al primo posto dopo le prime gare, grazie a quattro vittorie, un pareggio ed una sconfitta. Questa buona serie di risultati, si conclude con una pesante sconfitta sul campo del Digione 5-1, pi\u00f9 l'eliminazione dalla Coppa di Lega da parte del Guingamp. Nonostante questa battuta d'arresto, la squadra continua la sua cavalcata rimanendo stabilmente tra le prime posizioni del campionato. Il 20 maggio 2011, battendo il Reims per 2-1, conquista la promozione in Ligue 1, la prima per una squadra dell'Alta Savoia. Il club, termina il campionato al 1\u00ba posto, con 67 punti, frutto di 18 vittorie (maggior numero di vittorie), 13 pareggi e 7 sconfitte (record stagionale). Inoltre l'\u00c9vian \u00e8 anche la squadra che ha realizzato pi\u00f9 reti (63) e quella con la miglior differenza reti (+22). Il tecnico Casoni viene premiato anche come allenatore della Ligue 2.\nIl quadriennio in Ligue 1.\nDurante l'estate la squadra attua un'ambiziosa campagna acquisti per evitare la retrocessione comprando giocatori del calibro di Sidney Govou e Christian Poulsen. Esordisce in Ligue 1 il 6 agosto 2011 pareggiando per 2-2 in casa del Brest grazie alle reti di Sorlin e M'Madi. La stagione si conclude in modo inaspettato, infatti la squadra centra il nono posto salvandosi cos\u00ec con largo anticipo.\nAll'alba della nuova stagione, viene chiamato a guidare l'\u00c9vian Pascal Dupraz, gi\u00e0 allenatore nel biennio 2007-2009. Il cammino nella Coppa di Francia 2012-2013 rappresenta il momento pi\u00f9 glorioso della breve storia sportiva del club: il 17 aprile elimina ai quarti il Paris Saint-Germain battendolo ai tiri di rigore per 4-1 (dopo che i tempi regolamentari si erano chiusi sull'1-1); dopo aver superato in semifinale il Lorient per 4-0, il 31 maggio arriva a giocarsi la finale di Saint-Denis, uscendo sconfitto dal Bordeaux. In Ligue 1 invece, la squadra raggiunge a fatica la salvezza piazzandosi al 16\u00ba posto in classifica. Con 13 reti siglate durante la stagione, Saber Khalifa \u00e8 il record man di gol in una sola stagione in Ligue 1 dell'\u00c9vian.\nNella stagione 2013-2014, l'allenatore Dupraz parte con l'obiettivo di una tranquilla salvezza. Dopo l'addio di Govou, arriva il giovane Maxime Blanc dal Lione, l'interno argentino Facundo Bertoglio e l'attaccante colombiano Andr\u00e9s Escobar, entrambi dalla . Al termine del campionato, l'\u00c9vian si piazza al 14\u00ba posto, lontano dalla zona retrocessione, conquistando quindi la salvezza per il terzo anno di fila. A giugno 2014, il difensore Jonathan Mensah viene convocato dal Ghana per partecipare ai mondiali 2014 in Brasile, risultando cos\u00ec il primo giocatore nella storia del club, ad essere convocato per una fase finale di un mondiale.\nLa quarta stagione di fila in Ligue 1, il campionato 2014-2015, segna il ritorno dell'\u00c9vian in Ligue 2 dopo quattro anni. Prima dell'inizio del campionato, l'\u00c9vian scongiura il possibile blocco del mercato da parte degli organi federali francesi. Confermato Dupraz in panchina, viene ceduto il record man di presenze e reti con l'\u00c9vian K\u00e9vin B\u00e9rigaud (205 presenze e 61 reti dal 2009 al 2014). Altre cessioni, riguardano l'attaccante T\u00falio de Melo e il portiere Bertrand Laquait. Arriva per\u00f2 tra i pali, Benjamin Leroy dal Tours e i nazionali danesi Jesper Juelsg\u00e5rd e Nicki Bille Nielsen, rispettivamente difensore e attaccante. La certezza matematica della retrocessione, arriva il 16 maggio 2015, alla 37\u00aa giornata, con la sconfitta casalinga per 2-1 contro il Saint-\u00c9tienne. L'\u00c9vian conclude quindi la stagione al 18\u00ba posto, con 37 punti frutto di 11 vittorie, 4 pari e 23 sconfitte.\nLa discesa in terza divisione e il fallimento.\nPer la stagione 2015-2016 in Ligue 2 la panchina \u00e8 affidata al bosniaco Safet Su\u0161i\u0107. La prima parte di campionato vede l'\u00c9vian stazionare a met\u00e0 classifica, ben lontano dagli obiettivi di promozione dichiarati a inizio stagione. Tuttavia, questo non \u00e8 il problema primario: la squadra si trova in una grave crisi finanziaria, che pian piano si riflette in campo, con la squadra che comincia una serie di risultati negativi, tanto che Su\u0161i\u0107 viene esonerato. Il nuovo allenatore non riesce a controllare una squadra allo sbando su tutti i fronti. Il team savoiardo non riesce a uscire dalla crisi e, all'ultima giornata, retrocede in Championnat National arrivando terz'ultima con 39 punti. La squadra, senza soldi, non riesce a iscriversi in Championnat National, ripartendo dalla serie appena sotto, il CFA.\nLa squadra non si presenta alle prime due partite, venendo poi esclusa dal campionato e radiata dai campionati professionistici francesi per gravissime inadempienze finanziarie.\nLa rifondazione, l'arrivo di Truchot e le varie fusioni.\nIl 7 dicembre 2016, l'\u00c9vian \u00e8 stato ribattezzato \"Thonon \u00c9vian Savoie Football Club\".\nNel settembre 2017, Patrick Trotignon fa il suo ritorno con il desiderio di far rivivere un'ambiziosa squadra di calcio nella regione. Il suo primo compito \u00e8 stato trovare nuovi fondi, riuscendo a coinvolgere nel progetto Ravy Truchot, imprenditore e investitore francese nei settori della tecnologia, del digitale, dello stile di vita e dello sport, proprietario del Miami City Football Club e del Paris Saint-Germain Academy in Florida. Data la sua particolare attenzione alle attivit\u00e0 giovanili, il primo investimento da parte di Truchot \u00e8 stato quello di valorizzare l'academy giovanile. Nel 2018, il Thonon \u00c9vian Savoie Football Club e l'Union Sportive \u00c9vian Lugrin Football Club si fondono dando vita al \"Thonon \u00c9vian Football Club\", coinvolgendo direttamente Truchot e Trotignon, divenendo rispettivamente proprietario e vicepresidente. A settembre dello stesso anno apre l'accademia giovanile, denominata \"International Center of European Football\" che, visti i rapporti del patron con il calcio statunitense, punta alla crescita di giovani calciatori americani in Europa. \nL'anno seguente, nel 2019, con l'incorporazione del club femminile Croix de Savoie Football Academy Ambilly, si ha la nuova denominazione \"Thonon \u00c9vian Grand Gen\u00e8ve Football Club\". Il nuovo club ottiene la promozione dal campionato R\u00e9gional 2 al campionato R\u00e9gional 1 nella regione dell'Alvernia-Rodano-Alpi. Alla fine della stagione 2019-2020 compie il doppio salto, raggiungendo la promozione in National 3, la quinta divisione nazionale.\nColori e simboli.\nColori.\nI primi colori sociali dell\"Olympique Croix-de-Savoie 74\", nato nel 2007 da una fusione e rappresentante le citt\u00e0 di Thonon-les-Bains e Gaillard, erano una maglia azzurra con croce dorata e sul cuore lo stemma dell'Alta Savoia.\nI colori della prima divisa dell'\u00c9vian Thonon Gaillard sono stati il rosa e il bianco. Sono stati in uso dal 2009 al 2016, quindi da quando il club ha assunto questa denominazione ed \u00e8 stato nominato presidente onorario Franck Riboud, patron della Danone. Una caratteristica comune delle maglie dell'\u00c9vian dal 2009 fino al 2014, sono le tipiche tre vette azzurre su sfondo rosa simbolo dell'acqua Evian (appartenente al gruppo Danone). Infatti, il nome della squadra, non \u00e8 da associare all'omonima citt\u00e0 ma alla nota azienda produttrice di acqua minerale.\nNella stagione 2010-2011, la prima maglia aveva pantaloncini e calzettoni totalmente bianchi, e maglia rosa con bordini del medesimo colore. Nella stagione seguente, che corrisponde con lo storico esordio in Ligue 1, la prima maglia ha dei bordini di colore blu. L'estate seguente, la maglia introduce alcune novit\u00e0: nella prima casacca il logo delle tre cime, oltre che sul petto, \u00e8 ripetuto come sfondo in piccolo su tutto il corpo. Altra novit\u00e0, \u00e8 la presenza di un palo centrale bianco nella parte alta sul petto. Nel 2014-2015 la prima divisa subisce un considerevole cambiamento, con il bianco come colore dominante e con maniche e fianchi rosa. Un'altra novit\u00e0 \u00e8 caratterizzata dal fatto, che non compaiono pi\u00f9 le montagne simbolo dell'azienda Evian dopo cinque anni.\nLe maglie da trasferta invece ricordano quelle del vecchio club, e sono principalmente di colore blu, cos\u00ec come pantaloncini e calzettoni, ma con bordini rosa. Tra le seconde divise pi\u00f9 particolari del club, si ricordano quelle del campionato 2013-2014, dove sia nella parte frontale che sul retro sono presenti tanti cerchietti concentrici tono su tono che simulano l'impatto delle gocce di pioggia su uno specchio d'acqua. Nella stagione 2014-2015, sulla seconda maglia, la parte frontale \u00e8 arricchita da un design tono su tono ispirato alle forme dei cristalli, richiamo all'ambiente naturale locale. La terza maglia invece, \u00e8 stata il pi\u00f9 delle volte totalmente rossa con bordi bianchi, ispirata ai colori della Croce di Savoia. Nella stagione 2012-2013 la terza divisa era di colore fucsia, con bordi bianchi e montagne azzurre sul petto.\nSimboli ufficiali.\nStemma.\nNel 2007 l\"Olympique Croix-de-Savoie 74\", aveva uno stemma e colori differenti. Il primo simbolo era semplicemente la Croce di Savoia, stemma anche della Casa Savoia, con l'aggiunta di un'abbreviazione del nome della societ\u00e0: \"FCS 74\", racchiuso in un riquadro bianco.\nInoltre, il simbolo dell'Olimpique Croix-de-Savoie, \u00e8 ripreso in tutto e per tutto dal logo della primissima societ\u00e0 \"Football Croix-de-Savoie 74\", fondata nel 2003.\nIl secondo simbolo dell'\u00c9vian Thonon Gaillard \u00e8 stato in uso dal 2009, da quando la societ\u00e0 ha cambiato denominazione, fino al 2016. Sul simbolo campeggia la Croce di Savoia, di colore bianco su sfondo rosso. La croce, \u00e8 racchiusa in uno stemma dorato che contiene la scritta \"Evian Thonon Gaillard\". Separata dal logo, c'\u00e8 un'ulteriore dicitura con scritto \"CROIX DE SAVOIE\" (Croce di Savoia).\nNel 2017, con la nascita del \"Thonon \u00c9vian Savoie Football Club\", la squadra cambia radicalmente, assumendo il bianco ed il nero come colori sociali. Sullo sfondo di uno scudo bordato di rosso, \u00e8 stato inserito un pallone da calcio, mentre in primo piano compare stemma un leone rampante nero con particolari rossi, sovrastati dalla nuova denominazione del club.\nA partire dalla stagione 2018-2019, viene adottato un nuovo simbolo per rappresentare il \"Thonon \u00c9vian Football Club\", la nuova squadra nata dall'unione tra \"Thonon \u00c9vian Savoie Football Club\" e l\"'Union Sportive \u00c9vian Lugrin Football Club\". Il nuovo logo \u00e8 uno scudo blu con al centro un pallone tra due stelle; nella parte bassa un profilo stilizzato di colore bianco dei monti dell'Alta Savoia e del lago di Ginevra, mentre in alto campeggia il nome della squadra.\nNel 2020, avviene un ulteriore restyling, che vede in pratica lo snellimento della grafica, lasciando in basso soltanto il profilo bianco dei monti, il solo pallone al centro ed il nome in alto, con font cambiato, sovrastato da una stella dorata, il tutto su uno sfondo di colore blu di Prussia.\nStrutture.\nStadio.\nFino al 2003, il Gaillard disputava le partite interne allo stadio Louis-Simon, che si trova a Gaillard, la cui capacit\u00e0 \u00e8 limitata a posti a sedere. Con la fusione tra i club e le promozioni, la prima squadra si trasfer\u00ec allo stadio Joseph Moynat di posti a sedere, che si trova a Thonon-les-Bains. Questo stadio per\u00f2, viene ritenuto non idoneo dalla Ligue de Football Professionnel.\nL'approdo in Ligue 2 richiese strutture migliori, cos\u00ec il club si stabil\u00ec allo stade de Gen\u00e8ve di Ginevra in Svizzera, che pu\u00f2 ospitare spettatori, in coabitazione con il Servette.\nIn seguito alla promozione in Ligue 1, l'\u00c9vian \u00e8 costretto dall'UEFA a migrare ad Annecy, al Parc des Sports. Lo stadio, costruito nel 1958 e inaugurato nel 1964, ha una capienza di posti a sedere. In questo impianto, disputa le partite la squadra cittadina dell'Annecy. Il club dell'Alta Savoia, ha investito quasi un milione di euro per portare lo stadio agli standard dalla federazione francese (spogliatoi, illuminazione, tribune e prato).\nLa costruzione di un nuovo stadio era prevista per il 2014, nella citt\u00e0 di Seynod (nei pressi di Annecy). La capacit\u00e0 dell'impianto doveva essere compresa tra e posti a sedere; il progetto \u00e8 per\u00f2 naufragato a seguito della crisi del club, che una volta rifondato ha fatto ritorno allo stadio Joseph Moynat di Thonon-les-Bains. \nCentro di allenamento.\nDal 2013 al 2016, il centro di allenamento si trova nella zona di Blonay, nelle vicinanze delle alte citt\u00e0 savoiarde di Marin e Publier.\nSociet\u00e0.\nOrganigramma societario.\nOrganigramma aggiornato al 25 maggio 2021.\nSponsor.\nDi seguito la cronologia di fornitori tecnici e sponsor dell'\u00c9vian.\nSettore giovanile.\nTra i giocatori pi\u00f9 noti cresciuti nel settore giovanile dell'\u00c9vian, si ricordano il portiere Johann Durand e l'ex attaccante e recordman di gol e presenze K\u00e9vin B\u00e9rigaud. Il primo, nato a \u00c9vian-les-Bains, \u00e8 stato all'\u00c9vian dal 2002 al 2016 mentre B\u00e9rigaud, nato a Thonon-les-Bains, ha mosso i primi passi nel club dell'Alta Savoia nel 2006.\nAllenatori e presidenti.\nIl primo allenatore dell'\u00c9vian nel 2007 (quando assunse la denominazione di \"Olympique Croix-de-Savoie 74\") \u00e8 Pascal Dupraz, che ha guidato il club savoiardo alla promozione nel Championnat National nel 2007-2008, dopo aver vinto il Championnat de France amateur. Dupraz far\u00e0 ritorno poi in Ligue 1 dal 2012 al 2015, riuscendo a raggiungere anche una finale di Coppa di Francia. Il primo allenatore del club con il nome \"\u00c9vian Thonon Gaillard\", \u00e8 stato St\u00e9phane Paille che ha portato l'\u00c9vian per la prima volta nella sua storia in Ligue 2. Tra gli allenatori celebri dell'\u00c9vian, si ricorda Bernard Casoni, in panchina dal 2010 al 2012, che ha conquistato la prima storica promozione in Ligue 1, dopo aver vinto il campionato 2010-2011. Nel 2011, al termine della stagione, Casoni \u00e8 stato nominato miglior allenatore del campionato. Con il ritorno in Ligue 2, dopo 4 stagioni consecutive in massima serie, viene scelto Safet Su\u0161i\u0107 in panchina, ex allenatore della nazionale bosniaca. L'ultimo allenatore prima del fallimento \u00e8 stato Romain Revelli.\nCalciatori.\nTra i calciatori celebri che hanno militato nell'\u00c9vian, si ricordano i francesi Sidney Govou (acquistato con la promozione in Ligue 1 nel 2011) ed ex attaccante del Lione) e Ga\u00ebl Givet (nel 2014 all'\u00c9vian e difensore per molti anni Monaco), entrambi convocati dalla nazionale francese con cui si classificano secondi ai mondiali del 2006.\nContributo alle Nazionali.\nBen quattro furono i giocatori, all'epoca dell'\u00c9vian, convocati dalla nazionale danese per prendere parte ad Euro 2012: il portiere Stephan Andersen (nel biennio 2011-2013 con il club dell'Alta Savoia), il difensore Daniel Wass (dal 2011 al 2015 all'\u00c9vian), il centrocampista Christian Poulsen (ex centrocampista tra le altre di , Siviglia, Juventus e Liverpool) e Thomas Kahlenberg (ex centrocampista di Auxerre e Wolfsburg).\nPer la Coppa d'Africa 2013, vennero convocati dalle rispettive squadre cinque giocatori che militavano nella stagione 2012-2013 all'\u00c9vian: due per il Ghana (Jonathan Mensah e Mohammed Rabiu) uno per la Repubblica Democratica del Congo (il difensore C\u00e9dric Mongongu), uno per il Burkina Faso (il difensore Djakaridja Kon\u00e9) e uno per la Tunisia (l'attaccante Saber Khelifa). Due anni dopo, alla Coppa d'Africa 2015, tre giocatori sono stati convocati: Mensah per il Ghana (che ha conquistato il secondo posto in questa manifestazione), Mongongu per la Repubblica Democratica del Congo e Kon\u00e9 per il Burkina Faso.\nIl primo giocatore dell'\u00c9vian che ha partecipato ad un campionato mondiale di calcio, \u00e8 stato Jonathan Mensah con il Ghana (gi\u00e0 presente alla Coppa d'Africa 2013 e 2015), convocato per il mondiale brasiliano del 2014.\nStatistiche e record.\nStatistiche di squadra.\nNella sua storia, a partire dalla fondazione del sodalizio nel 2007, l'\u00c9vian ha disputato 4 campionati consecutivi in Ligue 1 (il primo \u00e8 stato quello d'esordio nel 2011-2012, mentre l'ultimo la stagione 2014-2015), 2 i campionati in Ligue 2 (il primo nel 2010-2011 e l'ultimo nel 2015-2016), 2 stagioni in Championnat National (l'esordio \u00e8 avvenuto nel 2008-2009 mentre l'ultima apparizione nel 2009-2010), 1 partecipazione al Championnat de France amateur (nel 2007-2008), 2 partecipazioni al National 3 (nel 2020-2021 e nel 2021-2022) 1 al R\u00e9gional 1 (nel 2019-2020) e 2 al R\u00e9gional 2 (nel 2017-2018 e nel 2018-2019).\nIl miglior piazzamento di sempre per l'\u00c9vian in Ligue 1 \u00e8 il 9\u00ba posto della stagione 2011-2012, nella quale si sono registrati anche altri record: maggior numero di punti in una stagione (50), maggior numero di vittorie (13), minor numero di sconfitte (14) e maggior numero di reti (54). Il minor numero di reti incassate, furono le 51 della stagione 2013-2014. Il peggior posizionamento in Ligue 1 \u00e8 invece il 18\u00ba posto della stagione 2014-2015, che \u00e8 coinciso con la retrocessione in seconda serie. In quest'ultima stagione l'\u00c9vian ha stabilito il suo record negativo di punti (37), il maggior numero di sconfitte (23) e il maggior numero di reti subite (62). Il miglior posizionamento in Ligue 2 \u00e8 invece il 1\u00ba posto della stagione 2010-2011, che ha consentito all'\u00c9vian di salire per la prima volta nella sua storia in Ligue 1. In questa stagione, il club savoiardo ha totalizzato 67 punti in 38 gare, grazie al maggior numero di vittorie, 18, 13 pareggi e al minor numero stagionale di sconfitte, 7. I gol segnati sono stati 63, miglior attacco del torneo, e 41 le reti subite.\nNel suo palmares, l'\u00c9vian ha conquistato un titolo di Ligue 2 nel 2011, un Championnat National nel 2010 ed un Championnat de France amateur nel 2008. Nelle coppe nazionali, l'\u00c9vian ha conquistato uno storico 2\u00ba posto nella finale di Coppa di Francia nel 2012-2013. La gara, che venne giocata il 31 maggio 2013 allo stade de France, \u00e8 stata vinta dal Bordeaux per 3-2.\nStatistiche individuali.\nI record man di presenze nella storia dell'\u00c9vian, sono C\u00e9dric Barbosa e Olivier Sorlin con 222 gare. Il secondo con pi\u00f9 presenze \u00e8 l'attaccante francese K\u00e9vin B\u00e9rigaud, che ha militato nel club dell'Alta Savoia dal 2007 al 2014. Ha collezionato totalmente 205 presenze, con 61 reti che ne fanno di lui anche il miglior marcatore di sempre. In campionato invece, ha messo a segno 52 reti in 182 gare. Il maggior numero di reti realizzate in una stagione da B\u00e9rigaud \u00e8 stato 17 in 32 partite (13 in 29 presenze nel Championnat National).\nIl secondo giocatore con il maggior numero di presenze \u00e8 C\u00e9dric Cambon, dal 2008 al 2015 mentre il secondo miglior cannoniere, \u00e8 l'ivoriano Yannick Sagbo con 31 gol che ha militato all'\u00c9vian dal 2010 al 2013.\nIl giocatore straniero con pi\u00f9 presenze \u00e8 il nazionale danese Daniel Wass, che ha totalizzato 146 presenze con 26 reti, dal 2011 al 2015. \u00c8 il centrocampista C\u00e9dric Barbosa il giocatore con pi\u00f9 presenze in attivit\u00e0 con 191 gare e 29 reti.\nIl giocatore ad aver realizzato il primo gol in Ligue 2 \u00e8 stato Oumar Pouye mentre il primo a segnare in Ligue 1 \u00e8 stato Olivier Sorlin, dal 2009 con l'\u00c9vian. L'attaccante tunisino Saber Khalifa ha messo a segno 13 reti nella stagione 2012-2013, record nella Ligue 1 per l'Evian.\nTifoseria.\nStoria.\nI gruppi della tifoseria organizzata del \u00c9vian sono principalmente tre e prendono il nome di \"Red Fish\", \"FODS\" e \"Brigada 74\".\nGemellaggi e rivalit\u00e0.\nIl principale rapporto di amicizia intrattenuto dai tifosi dell'\u00c9vian \u00e8 con la tifoseria del . Ci\u00f2 \u00e8 dovuto al fatto che la contea di Nizza fece parte del ducato di Savoia, divenuto in seguito regno di Sardegna fino al 1860, anno in cui avvenne l'annessione alla Francia."}
{"id": "2735653", "revid": "46291", "url": "https://it.wikipedia.org/wiki?curid=2735653", "title": "Bertiella", "text": "Bertiella \u00e8 un genere di cestodi dell'ordine Cyclophyllidea. \u00c8 un genere a s\u00e9 stante, non appartiene dunque alle sottofamiglie riferite alla famiglia degli Anoplocephalidae.\nDelle 29 specie che lo compongono solo due possono infettare l'uomo: \"Bertiella studeri\" e \"Bertiella mucronata\"."}
{"id": "2735654", "revid": "120160654", "url": "https://it.wikipedia.org/wiki?curid=2735654", "title": "Happy Songs for Happy People", "text": "Happy Songs for Happy People \u00e8 il quarto album in studio dei Mogwai, pubblicato il 17 giugno del 2003. Il titolo originale era \"Bag of agony\".\nA cantare i pochi brani non strumentali non \u00e8, come di solito avviene, Stuart Braithwaite bens\u00ec Barry Burns (\"Hunted by a Freak\" e \"Killing All the Flies\") e John Cummings (\"Boring Machines Disturbs Sleep\"). La voce del primo \u00e8 modificata col vocoder.\nIl cd contiene anche una versione demo del programma Cubase e le singole tracce di ogni strumento di \"Hunted by a Freak\" per remixare e ricostruire la canzone.\nLa canzone di apertura del disco, Hunted by a Freak, \u00e8 contenuta nella colonna sonora del film belga Ex Drummer di Koen Mortier.\nMentre invece la canzone Kids Will Be Skeletons la si trova in una scena del videogioco Life Is Strange sviluppato da Dontnod Entertainment e pubblicato da Square Enix."}
{"id": "2735659", "revid": "188668", "url": "https://it.wikipedia.org/wiki?curid=2735659", "title": "Tomanivi", "text": ""}
{"id": "2735660", "revid": "767487", "url": "https://it.wikipedia.org/wiki?curid=2735660", "title": "Stai fresco, Scooby-Doo!", "text": "Stai fresco, Scooby-Doo! (\"Chill Out, Scooby-Doo!\") \u00e8 un film di animazione per l'home video del 2007 diretto da Joe Sichta.\nFu l'ultima produzione in assoluto di Iwao Takamoto, poich\u00e9 mor\u00ec l'8 gennaio 2007, durante la produzione del film.\nProdotto dalla Warner Home Video, \u00e8 stato distribuito negli Stati Uniti il 4 settembre 2007 e in Italia il 25 settembre 2007.\nNarra le nuove avventure di Scooby-Doo e la Mystery Inc. alle prese con l'abominevole Uomo delle Nevi (lo Yeti) sulle vette dell'Himalaya.\nFu l'ultimo film direct-to-video di Scooby-Doo in cui Joseph Barbera era coinvolto (ma non era dedicato a lui, invece, il film \"Tom &amp; Jerry e la favola dello schiaccianoci\" riportava una dedica a lui).\nTrama.\nI ragazzi sono a Parigi, per una meritata vacanza, e stanno aspettando Shaggy e Scooby.\nPeccato che i due siano su un aereo con una strana guida francese, Alphonse, che si rivela essere un cacciatore di mostri intenzionato a usare la coppia di amici come esca per l'abominevole uomo delle nevi; infatti, come se non bastasse, si ritrovano molto vicini al monte Everest.\nCon la gang divisa in due e qualche vecchia conoscenza nei paraggi, la squadra ce la dovr\u00e0 mettere tutta per risolvere il mistero.\nPrequel.\nAlla fine del film \"Scooby-Doo e i pirati dei Caraibi\" il padre di Fred promette, scherzando, ai ragazzi, una vacanza in montagna l'anno successivo, ma Shaggy scherza consigliando di evitare un incontro con uno yeti. Questo film, realizzato l'anno successivo, rappresenta infatti una vacanza in montagna con tanto di incontro con uno yeti. Quindi, di fatto, il film \"Scooby-Doo e i pirati dei Caraibi\" rappresenta un prequel di questo film."}
{"id": "2735662", "revid": "767487", "url": "https://it.wikipedia.org/wiki?curid=2735662", "title": "Torneo di Wimbledon 2001 - Singolare femminile", "text": "Venus Williams ha battuto in finale Justine Henin 6-1 3-6 6-0."}
{"id": "2735668", "revid": "22356", "url": "https://it.wikipedia.org/wiki?curid=2735668", "title": "Mammuthus sungari", "text": ""}
{"id": "2735670", "revid": "290023", "url": "https://it.wikipedia.org/wiki?curid=2735670", "title": "Antonello Salis", "text": "Biografia.\nA sette anni il nonno gli regal\u00f2 una fisarmonica giocattolo, che egli impar\u00f2 a suonare da autodidatta, come in seguito anche il pianoforte e l'organo Hammond. Nel 1967, mentre faceva il cameriere in un ristorante di Portoscuso, inizi\u00f2 a far parte di un gruppo costituitosi a Sestu denominato Black Strings e con il bassista-cantante del gruppo, il mulatto Antonio Lecis, in arte Tony Smith, form\u00f2 subito dopo i \"Los Sardos\" rimanendo con questa band sino alla fine dell'anno, poco prima dell'ingresso ne i \"Nati Stanchi\" che si erano da poco trasferiti ad Alghero. Rimase con loro fino alla primavera del 1969, anno in cui accett\u00f2 la proposta di suonare ne I Barrittas di Benito Urgu mentre si esibivano in Liguria. Questa esperienza si interruppe nel febbraio del 1970 perch\u00e9 Salis part\u00ec per il Servizio militare, terminato il quale si ricongiunse ai Barrittas per poi cessare definitivamente la collaborazione nell'autunno del 1971.Nel 1972 fu ingaggiato per un breve periodo da i Salis 'n Salis con cui si esib\u00ec in Svizzera e al festival romano di Villa Pamphili.\nDal 1968 si esib\u00ec anche con la fisarmonica in giro per la Sardegna nelle feste di paese.\nTrasferitosi ad Alghero nel 1973, form\u00f2 il gruppo musicale de I Cadmo insieme a Riccardo Lay (basso elettrico) e Mario Paliano (batteria), con i quali si spost\u00f2 a Roma nel 1975 incidendo un primo 33 giri nello stesso anno (\"Boomerang\") e un secondo nel 1977 (\"Flying over Ortobene Mount on July Seventy-seven\"). Sempre nel 1975 esord\u00ec come \"piano solo\" nel corso della rassegna capitolina di jazz, svoltasi a Castel Sant'Angelo a Roma, organizzata dal Music Inn. L'avventura con il gruppo de I Cadmo termin\u00f2 nel 1982 e Antonello entr\u00f2 in contatto con numerosi musicisti e in particolare con Lester Bowie e l'Art Ensemble of Chicago.\nNel 1978 Salis suona il piano da solista a Roma presso il cinema Adriano, in una serata dove si esibirono in duo Lester Bowie e Don Moye e da solo Roscoe Mitchell. Al gruppo de I Cadmo si erano aggiunti il sassofonista Sandro Satta e il trombonista Danilo Terenzi: divenuto un quintetto, mut\u00f2 nome in G.R.A. Dal 1979 Salis suon\u00f2 nel quartetto di Marcello Melis, esibendosi spesso al Music Inn di Roma.\nNel 1995 con Paolo Fresu e Furio Di Castri costitu\u00ec il trio P.A.F. Nel 2010 fond\u00f2 il gruppo Giornale di Bordo composto da Antonello Salis al pianoforte e alla fisarmonica, Gavino Murgia ai sax voce e flauti Paolo Angeli con la chitarra preparata, e il batterista afroamericano Hamid Drake. Una delle collaborazioni pi\u00f9 longeve di Salis \u00e8 quella con il chitarrista francese G\u00e9rard Pansanel con cui ha inciso sette album di cui uno dedicato a Fellini ed alla musica di Nino Rota con l\u2019Orchestra Improvista. La collaborazione con i fisarmonicisti francesi Richard Galliano e Marcel Azzola insieme a Gianni Coscia produce il \u201cQuartetto Nuovo\u201d dedicato alla fisarmonica.\nSalis ha collaborato e collabora tuttora con numerosissimi artisti di fama internazionale come Francis Kuipers, Massimo Urbani, Enrico Rava, Paolo Fresu, Fabrizio Bosso, Rita Marcotulli, Stefano Bollani, Evan Parker, Javier Girotto e gli Aires Tango, Anouar Brahem, Michel Portal, Don Cherry, Don Pullen, Billy Hart, Ed Blackwell, Billy Cobham, Horacio \"El negro\" Hernandez, Han Bennink, Nan\u00e1 Vasconcelos, Cecil Taylor, Pat Metheny e tanti altri. Ha inoltre collaborato con Pino Daniele, Ornella Vanoni, Teresa De Sio, Vinicio Capossela, Sergio Cammariere, Quintorigo e diversi altri artisti al di fuori dell\u2019ambito strettamente jazzistico.\nMusicista eclettico Salis, nel corso della sua carriera, si \u00e8 confrontato in progetti di teatro (Remondi e Caporossi, Leo De Bernardinis), con Lucia Poli, Remo Remotti, Antonio Rezza e Ascanio Celestini. Si \u00e8 esibito in rassegne e festival di cinema (Biennale di Venezia, Taormina Festival, Premio Solinas), performance di danza (con Roberta Escamilla Garrison, Teri Weikel). Con G\u00e9rard Pansanel ha firmato le musiche del film di Eric Romher \u201cRacconto d\u2019autunno\u201d. Con Paolo Fresu firma la rivisitazione di \u201cNon ti scordar di me\u201d per le musiche del film \u201cCentochiodi\u201d di Ermanno Olmi.\nHa partecipato a numerosi festival nazionali ed internazionali tra i quali: Umbria Jazz, Roccella Jonica, Sant\u2019Anna Arresi, Berchidda, Clusone, Ravenna, Parigi, Montreux , Nizza, Le Mans, Madrid, Mosca, Barcellona, Londra, Bath, Oslo, Stoccolma, New York, North Sea, Chicago, Montreal, Santiago del Cile, Tel Aviv, Rabat, Cartagine, Ankara, Vancouver, San Paolo del Brasile, Rio De Janeiro, Saint Louis del Senegal, Citt\u00e0 del Messico, seguito da un tour che ha toccato le maggiori citt\u00e0 messicane. Nel corso della sua lunga carriera ha ottenuto vari riconoscimenti a livello europeo ed internazionale: premio \u201cDjango d\u2019or\u201d 2005; il Premio alla Carriera nell\u2019ambito dello European Jazz Expo 2008; il premio Top Jazz 2008 come miglior strumentista dell\u2019anno (tastiere) e, l\u2019anno seguente \"\u201cStunt\u201d\", realizzato con Fabrizio Bosso, \u00e8 stato eletto miglior disco.\nDiscografia.\ncome Sideman"}
{"id": "2735671", "revid": "339392", "url": "https://it.wikipedia.org/wiki?curid=2735671", "title": "KK Atletas Kaunas", "text": ""}
{"id": "2735680", "revid": "92723", "url": "https://it.wikipedia.org/wiki?curid=2735680", "title": "Esaias van de Velde", "text": "Biografia.\nNacque ad Amsterdam, dove il padre Hans, protestante, era fuggito nel 1585. Jan van de Velde II era suo nipote, mentre non aveva relazioni di parentela con Willem van de Velde.\nFu allievo del padre Hans van de Velde (Anversa, 1552 - Amsterdam, 1609) e, alla morte di questi, di Gillis van Coninxloo, un pittore paesaggista di Anversa appartenente alla scuola di Pieter Bruegel il Vecchio, e forse di David Vinckboons.\nDopo la morte del padre, si trasfer\u00ec ad Haarlem e nel 1612 entr\u00f2 nella Corporazione di San Luca a cui appartenevano anche Hercules Seghers e Willem Buytewech.\nDal 1618 fino alla sua morte, visse a L'Aia.\nEgualmente dotato come pittore, disegnatore e incisore, Esaias van de Velde gioc\u00f2 un ruolo chiave nello sviluppo della pittura realistica di paesaggi come un genere a s\u00e9 stante, in particolare nella prima decade del XVII secolo in Haarlem.\nParticolarmente capace nel disegno di piccole figure umane e d'animali, veniva spesso ingaggiato da altri pittori per completare i propri dipinti, in specie paesaggi.\nSub\u00ec l'influenza del pittore tedesco Adam Elsheimer, in particolare nello sviluppo dei suoi dipinti in una direzione pi\u00f9 naturalistica rispetto ai suoi maestri e nell'adozione di un punto di vista e linea d'orizzonte bassi, in modo da ottenere una maggiore profondit\u00e0, e di una composizione triangolare. Altra sua caratteristica, \u00e8 la presenza nei suoi dipinti di strade o fiumi che si snodano con strette curve, che definiscono la dimensione del paesaggio.\n\u00c8 considerato un pioniere nell'utilizzo del gesso nero, che intorno al 1620 iniziava ad acquisire popolarit\u00e0 presso molti artisti tra cui Jan van Goyen, proprio per la sua duttilit\u00e0 e granularit\u00e0 e quindi per la capacit\u00e0 di rendere la luce e le ombre, lo spazio e l'atmosfera.\nEsegu\u00ec parecchie incisioni da sui dipinti.\nFra i suoi allievi spiccano Jan van Goyen, Pieter van Laer, Jan Martszen il Giovane, Pieter de Neyn, Jan Asselyn."}
{"id": "2735681", "revid": "155634", "url": "https://it.wikipedia.org/wiki?curid=2735681", "title": "US Open 2001 - Singolare maschile", "text": "Marat Safin era il detentore del titolo, ma \u00e8 stato battuto in semifinale da Pete Sampras.\nIl ventenne australiano Lleyton Hewitt \u00e8 riuscito a vincere il primo titolo del Grande Slam battendo in finale lo statunitense Pete Sampras per 7-6(4) 6-1 6-1 detentore di 13 \"major\"; con questa sconfitta Pete vede sfuggirsi un altro Slam e chiude cos\u00ec l'anno senza major, evento che non accadeva dal 1992, cos\u00ec si chiude a 8 la striscia di anni consecutivi con almeno uno Slam vinto per stagione. Con questa vittoria Hewitt si aggiudica un assegno di $."}
{"id": "2735683", "revid": "2057813", "url": "https://it.wikipedia.org/wiki?curid=2735683", "title": "Vincenzo Galiani", "text": "Biografia.\nNacque in una famiglia appartenente alla borghesia provinciale del Regno di Napoli che aveva fatto fortuna con la produzione e il commercio di abiti di lana. Dopo aver studiato nel Seminario di Nola, dove fu allievo di Ignazio Falconieri, frequent\u00f2 all'universit\u00e0 di Napoli discipline umanistiche e giuridiche ed ebbe contatti con gli elementi pi\u00f9 radicali della massoneria napoletana quali Carlo Lauberg, Troiano Odazi e Annibale Giordano. Nel dicembre 1792 Galiani fu uno degli intellettuali che incontrarono l'ammiraglio francese Latouche-Tr\u00e9ville; da quegli incontri prese avvio una vera attivit\u00e0 cospirativa abbozzata nella nascita della \"Societ\u00e0 patriottica napoletana\" (agosto 1793), un'associazione giacobina negli obiettivi ma strutturata sul modello delle logge massoniche, con una gerarchia di gradi tale che la conoscenza dei segreti era riservata solo ai vertici. Il 20 febbraio 1794 la \"Societ\u00e0 patriottica\" si scisse in due \"club\": il \"ROMO\" (acronimo di \"Repubblica O MOrte\", radicale, guidato da Andrea Vitaliani, a cui ader\u00ec anche Vincenzo Galiani) e il \"LOMO\" (acronimo di \"Libert\u00e0 O MOrte\", moderato, fautore della monarchia costituzionale, guidato da Rocco Lentini).\nIl 21 marzo 1794 l'organizzazione fu scoperta, per delazione di tale Donato Froncillo. Vennero eseguiti i primi arresti a cui ne seguirono numerosi altri per le confessioni e le delazioni dei primi arrestati (Vincenzo Vitaliani, fratello di Andrea, Pietro De Falco e Annibale Giordano). Vincenzo Galiani riusc\u00ec a espatriare: ripar\u00f2 a Civitavecchia, dove tuttavia nei primi di aprile fu arrestato dai soldati pontifici ed estradato a Napoli. Sembra che, minacciato di tortura, anche Vincenzo Galiani abbia denunciato altri compagni (il fatto non \u00e8 tuttavia certo perch\u00e9 gli atti del processo vennero distrutti qualche anno dopo dal governo borbonico). Il processo, iniziato il 15 agosto 1794, venne condotto con rito abbreviato. Nonostante la difesa di Mario Pagano, il 3 ottobre 1794 Vincenzo Galiani e altri due aderenti al \"ROMO\", Vincenzo Vitaliani ed Emanuele De Deo, scelti probabilmente a caso per dare un esempio, furono condannati a morte e la sentenza eseguita per impiccagione il 18 ottobre 1794 al Largo del Castello."}
{"id": "2735684", "revid": "1573940", "url": "https://it.wikipedia.org/wiki?curid=2735684", "title": "Neochmia", "text": "Neochmia \u00e8 un genere di uccelli passeriformi della famiglia degli estrildidi.\nTassonomia.\nLa tassonomia di questo genere \u00e8 piuttosto controversa e oggetto di dibattito: mentre infatti il diamante rosso ed il diamante cigliarosse mostrano una certa lontananza dalle altre specie della trib\u00f9 dei Poephilini, il diamante codarossa ed il diamante zebrato sono pi\u00f9 affini filogeneticamente agli altri diamanti australiani, in particolare il primo al clade \"Taeniopygia\"-\"Emblema\" ed il secondo ai diamanti del genere \"Poephila\". Per questo motivo, il diamante zebrato viene a volte classificato in un proprio genere, \"Aidemosyne\", cos\u00ec come il diamante codarossa viene classificato nel genere \"Bathilda\", anch'esso monotipico. Le classificazioni pi\u00f9 recenti, tuttavia, ascrivono quattro specie a questo genere:\nDistribuzione e \"habitat\".\nTutte le specie ascritte al genere sono diffuse in Australia, della quale occupano la porzione orientale e in parte anche la fascia costiera settentrionale.\nIl loro \"habitat\" \u00e8 costituito dalle aree di savana con presenza sparsa di cespugli od alberi e di zone umide e canneti, nei pressi dei quali questi uccelli si concentrano: in particolare il diamante fetonte ed il diamante cigliarosse appaiono strettamente legati alla presenza di zone umide e di un'adeguata copertura arborea e cespugliosa.\nDescrizione.\nDimensioni.\nSi tratta di uccelli di dimensioni piccole, ma che nell'ambito della propria famiglia di appartenenza risultano comunque piuttosto consistenti, raggiungendo i 16\u00a0cm di lunghezza, compresa la coda (che \u00e8 normalmente lunga anche fino a 1/3 del totale).\nAspetto.\nSi tratta di uccelli dall'aspetto slanciato, muniti di un becco robusto dalla forma piuttosto appuntita e di un piumaggio perlopi\u00f9 bruno in cui sono riscontrabili tonalit\u00e0 giallo-olivastre (principalmente su petto o fianchi) e rosse (soprattutto sulla faccia e sul sottocoda, ma nel diamante rosso tutta l'area ventrale \u00e8 rossa).\nBiologia.\nGli uccelli ascritti a questo genere sono perlopi\u00f9 gregari e diurni, che si riuniscono in stormi anche consistenti che passano la maggior parte del tempo alla ricerca di cibo o acqua.\nAlimentazione.\nLa dieta dei diamanti del genere \"Neochmia\" \u00e8 composta perlopi\u00f9 da piccoli semi e altro materiale di origine vegetale (bacche, germogli, frutti) e soprattutto durante il periodo degli amori anche di piccoli insetti volanti.\nRiproduzione.\nSi tratta di uccelli rigidamente monogami, in cui ambedue i \"partner\" collaborano nella costruzione del nido (una struttura globosa di fibre vegetali), alla cova delle uova e all'alimentazione dei piccoli, che sono pronti per l'involo a tre settimane dalla schiusa ma tendono a rimanere nei pressi del nido per almeno altre due prima di allontanarsene definitivamente."}
{"id": "2735685", "revid": "73831", "url": "https://it.wikipedia.org/wiki?curid=2735685", "title": "Khalil Ibrahim Al Ghamdi", "text": ""}
{"id": "2735686", "revid": "287204", "url": "https://it.wikipedia.org/wiki?curid=2735686", "title": "Yves-Marie Verove", "text": ""}
{"id": "2735690", "revid": "55935", "url": "https://it.wikipedia.org/wiki?curid=2735690", "title": "Mariano D'Ayala", "text": ""}
{"id": "2735692", "revid": "599013", "url": "https://it.wikipedia.org/wiki?curid=2735692", "title": "Joel Casamayor", "text": "Soprannominato \"El Cepillo\", \u00e8 annoverato tra i migliori pugili cubani dell'era moderna. Ebbe una carriera amatoriale di successo, avendo vinto la medaglia d'oro ai Giochi olimpici di ; alla vigilia di attir\u00f2 su di s\u00e9 una discreta attenzione mediatica abbandonando il ritiro della propria Nazione in Messico per rifugiarsi negli Stati Uniti d'America, assieme ad altri noti atleti cubani.\nPassato al professionismo subito dopo la sua defezione, fu campione mondiale in due categorie di peso. Vinse il titolo del mondo WBA dei pesi superpiuma nel 2000 e seppe difendere il campionato per due anni sino alla sua sconfitta contro Acelino Freitas. Dopo alcuni insuccessi in match titolati, decise di passare ai pesi leggeri, dove divenne campione WBC, \"The Ring\" e lineare nel 2006, prima di essere detronizzato dal messicano Juan Manuel M\u00e1rquez. Seguirono quindi una fase di carriera altalenante ed infine il ritiro dall'attivit\u00e0 agonistica, in concomitanza con una dura sconfitta subita da un emergente Timothy Bradley."}
{"id": "2735701", "revid": "767487", "url": "https://it.wikipedia.org/wiki?curid=2735701", "title": "The Express", "text": "The Express \u00e8 un film del 2008 diretto da Gary Fleder.\nSulla base della biografia \"Ernie Davis: The Elmira Express\" di Robert Gallagher, il film racconta la storia vera di Ernie Davis, primo afroamericano a vincere l'Heisman Trophy, il massimo riconoscimento del football universitario statunitense, morto di leucemia a soli 23 anni, quando aveva appena intrapreso la carriera professionistica.\nTrama.\nErnie Davis scopre giovanissimo di essere molto dotato nella corsa. Orfano di padre, la sua vita cambia radicalmente quando la madre decide di risposarsi e quindi trasferirsi dalla Pennsylvania ad Elmira nello stato di New York. Nella nuova cittadina, lontano dagli affetti della sua infanzia, trova per\u00f2 l'ambiente giusto per crescere come atleta.\nAlle superiori si rivela presto un fenomeno nel football americano, tanto che le migliori universit\u00e0 dell'est degli Stati Uniti se lo contendono per averlo nelle loro file. L'Universit\u00e0 di Syracuse ha un'arma in pi\u00f9 da giocarsi: Jim Brown, stella di colore che dopo quattro anni di successi (ma gli \u00e8 mancato il titolo nazionale e il premio come miglior giocatore dell'anno) diventa professionista per i Cleveland Browns.\nL'allenatore Schwarzwalder vuole il migliore e crede che Davis possa convincersi vedendo in Brown l'esempio di un giovane di colore che ce l'ha fatta.\nEd in effetti Davis accetta l'offerta ed entra all'universit\u00e0 di Syracuse. Qui la vita per i ragazzi di colore, pochissimi e tutti atleti, non \u00e8 facile, ma sul campo Davis si fa valere, e a lui tanto basta, perch\u00e9 \u00e8 l\u00ec che sa che pu\u00f2 e vuole emergere.\nQuando poi si confronta con le realt\u00e0 del sud, Ernie, che sa di essere cresciuto in contesto razzista e opprimente, capisce quanto altre realt\u00e0 siano persino pi\u00f9 dure ma, pur dopo essere diventato famoso, preferisce lottare per i suoi diritti all'interno dello spogliatoio piuttosto che esporsi in pubblico.\nDopo un'annata trionfale, i ragazzi di Syracuse affrontano a Dallas i campioni del sud-ovest per il Cotton-Bowl, una sorta di titolo nazionale per formazioni universitarie. L'ambiente \u00e8 pi\u00f9 che ostile verso i \"negri\" e gli \"amici dei negri\", ma allo stadio, nelle ultime file, di persone di colore ce ne sono tante, e Ernie Davis sa che una sua vittoria pu\u00f2 significare un piccolo riscatto anche per loro. Cos\u00ec, nonostante un infortunio, moltiplica le forze e trascina alla storica vittoria la sua squadra. Alla sera i campioni sono invitati a festeggiare in un club della citt\u00e0, ma viene specificato loro che l\u00ec non sono ammesse persone di colore. Per solidariet\u00e0 con i tre afroamericani, nessuno va in quel club, preferendo festeggiare in un modesto locale vicino all'albergo. Per Ernie \u00e8 una seconda grande vittoria.\nErnie Davis \u00e8 ormai una leggenda. Ora a contenderselo sono le squadre professionistiche. Lui preferisce andare ai Cleveland Browns per ritrovare il suo mito Jim Brown ed in effetti cos\u00ec andranno le cose. Intanto viene designato nella terna dei finalisti del prestigioso Heisman Trophy per il miglior giocatore universitario dell'anno. A New York \u00e8 proprio lui a ricevere il premio, risultando il primo giocatore di colore a ricevere quello che sembrava un premio per soli bianchi. A complimentarsi con lui anche il presidente John F. Kennedy.\nAlle visite mediche con la sua nuova squadra qualcosa non va. Ernie comincia gli allenamenti ma dopo pochi giorni viene fermato per accertamenti medici.\nGli viene diagnosticata la leucemia e cos\u00ec la sua vita e la sua carriera lanciatissima cambiano improvvisamente prospettiva. La sua carriera professionistica si limiter\u00e0 ad una passerella sotto i riflettori e tra gli applausi del pubblico di Cleveland nella prima partita stagionale dei Browns.\nUn altro giovane liceale si sta facendo strada, pronto a seguire le sue orme, ed Ernie lo indirizza da Schwarzwalder come Brown fece con lui. L'esperto allenatore che lo ha visto crescere, di una sola cosa \u00e8 certo: non ci sar\u00e0 mai pi\u00f9 un altro come Ernie Davis.\nDistribuzione.\nIl film \u00e8 stato distribuito nelle sale cinematografiche statunitensi il 10 ottobre 2008 in oltre 2.800 copie. A fronte di un budget di quaranta milioni di dollari, ne ha incassati circa dieci.\nCritica.\nIl film ha ottenuto un \"rating\" del 62% su \"Rotten Tomatoes\" (68 recensioni positive su 110) e di 58/100 su \"Metacritic\" (basato su 27 recensioni)."}
{"id": "2735709", "revid": "287204", "url": "https://it.wikipedia.org/wiki?curid=2735709", "title": "US Open 2001 - Singolare femminile", "text": "Venus Williams ha battuto in finale Serena Williams 6\u20132, 6-4"}
{"id": "2735711", "revid": "287204", "url": "https://it.wikipedia.org/wiki?curid=2735711", "title": "New Jersey Nets 1998-1999", "text": "La stagione 1998-99 dei New Jersey Nets fu la 23\u00aa nella NBA per la franchigia.\nI New Jersey Nets arrivarono settimi nella \"Atlantic Division\" della \"Eastern Conference\" con un record di 16-34, non qualificandosi per i play-off."}
{"id": "2735713", "revid": "123141515", "url": "https://it.wikipedia.org/wiki?curid=2735713", "title": "Keith Holmes", "text": ""}
{"id": "2735716", "revid": "287204", "url": "https://it.wikipedia.org/wiki?curid=2735716", "title": "New Jersey Nets 1999-2000", "text": "La stagione 1999-2000 dei New Jersey Nets fu la 24\u00aa nella NBA per la franchigia.\nI New Jersey Nets arrivarono sesti nella \"Atlantic Division\" della \"Eastern Conference\" con un record di 31-51, non qualificandosi per i play-off."}
{"id": "2735717", "revid": "287204", "url": "https://it.wikipedia.org/wiki?curid=2735717", "title": "Adidas International 2001", "text": "L'Adidas International 2001 \u00e8 stato un torneo di tennis giocato sul cemento.\n\u00c8 stata la 33\u00aa edizione del \"Torneo di Sydney\", \nche fa parte della categoria International Series nell'ambito dell'ATP Tour 2001 e\ndella categoria Tier II nell'ambito del WTA Tour 2001.\nSia il torneo maschile che quello femminile si sono giocati al NSW Tennis Centre di Sydney di Australia,\ndal 5 all'11 gennaio 2001.\nCampioni.\nSingolare maschile.\n Lleyton Hewitt ha battuto in finale Magnus Norman 6\u20134, 6\u20131\nSingolare femminile.\n Martina Hingis ha battuto in finale Lindsay Davenport 6\u20133, 4\u20136, 7\u20135\nDoppio maschile.\n Daniel Nestor / Sandon Stolle hanno battuto in finale Jonas Bj\u00f6rkman / Todd Woodbridge 2\u20136, 7\u20136 (7\u20134), 7\u20136 (7\u20135)\nDoppio femminile.\n Anna Kurnikova / Barbara Schett hanno battuto in finale Lisa Raymond / Rennae Stubbs 6\u20131, 6\u20132"}
{"id": "2735725", "revid": "729019", "url": "https://it.wikipedia.org/wiki?curid=2735725", "title": "Into the Millennium Tour", "text": "L'Into the Millennium Tour \u00e8 un tour mondiale della band statunitense dei Backstreet Boys per la promozione del loro album di successo, \"Millennium\". Il tour comprendeva ben 115 show (tutti subito sold-out) spartiti in tre parti. La pi\u00f9 importante parte del tour ha coinvolto numerose arene e stadi dell'America settentrionale, mentre la prima vera e propria parte ha coinvolto i paesi dell'Europa, tra cui l'Italia, dal 2 giugno al 7 agosto 1999 e comprendeva 40 concerti in pi\u00f9 di 30 citt\u00e0 e 13 paesi.\nAspetto tecnico.\nPalco.\nIl palco del tour aveva una forma pentagonale situato proprio al centro dell'eventuale arena o stadio in modo che gli spettatori potevano posizionarsi a 360 gradi.\nMerchandise.\nI Backstreet Boys furono d'accordo a lanciare una campagna per promuovere il tour in esclusiva con Burger King. Si trattava di un set di tre CD e una VHS che contenevano canzoni e video dal tour. Ogni CD \"For The Fans\" includeva tre brani live dal tour e dei contenuti esclusivi per il computer. La cassetta conteneva invece i retroscena delle canzoni, interviste e speciali sul tour."}
{"id": "2735730", "revid": "287204", "url": "https://it.wikipedia.org/wiki?curid=2735730", "title": "New Jersey Nets 2000-2001", "text": "La stagione 2000-01 dei New Jersey Nets fu la 25\u00aa nella NBA per la franchigia.\nI New Jersey Nets arrivarono sesti nella \"Atlantic Division\" della \"Eastern Conference\" con un record di 26-56, non qualificandosi per i play-off."}
{"id": "2735733", "revid": "1318658", "url": "https://it.wikipedia.org/wiki?curid=2735733", "title": "New Jersey Nets 2001-2002", "text": "La stagione 2001-02 dei New Jersey Nets fu la 26\u00aa nella NBA per la franchigia.\nI New Jersey Nets vinsero la \"Atlantic Division\" della \"Eastern Conference\" con un record di 52-30. Nei play-off vinsero il primo turno con gli Indiana Pacers (3-2), la semifinale di conference con i Charlotte Hornets (4-1), la finale di conference con i Boston Celtics (4-2), perdendo poi la finale NBA con i Los Angeles Lakers (4-0)."}
{"id": "2735734", "revid": "1305772", "url": "https://it.wikipedia.org/wiki?curid=2735734", "title": "Polvere di stelle (Valerio Scanu)", "text": "Polvere di stelle \u00e8 un brano musicale scritto, composto e prodotto da Federica Camba e \"Daniele Coro\" e pubblicato dalla casa discografica EMI. Il brano, interpretato da, Valerio Scanu \u00e8 il secondo singolo estratto dal primo ed \"omonimo album\" del cantante italiano.\nIl brano viene reso disponibile per il download digitale presso i negozi specializzati a partire dal 27 novembre 2009.\nIl singolo anticipa l'uscita della versione natalizia dell'album \"Valerio Scanu\", la \"Valerio Scanu (Christmas edition)\", uscita il 4 dicembre 2009.\nDel singolo \u00e8 stato girato anche un videoclip musicale."}
{"id": "2735736", "revid": "767487", "url": "https://it.wikipedia.org/wiki?curid=2735736", "title": "Washington da Silva", "text": "Carriera.\nClub.\nIl 10 gennaio 2009, Washington ha ufficialmente firmato il contratto con il . Ha fatto il suo esordio per il Partizan contro la il 28 febbraio 2009 nella Superliga serba, la partita fin\u00ec 1-1. Ha segnato il suo primo gol il 15 aprile 2009 in una partita di Coppa di Serbia contro l'Hajduk Lion. I suoi primi due gol con il Partizan in Superliga li ha messi a segno il 26 aprile 2009 contro l' in una partita casalinga, la partita termin\u00f2 con il risultato di 4-1."}
{"id": "2735741", "revid": "1573940", "url": "https://it.wikipedia.org/wiki?curid=2735741", "title": "Pithys", "text": "Pithys \u00e8 un genere di uccelli passeriformi appartenente alla famiglia Thamnophilidae.\nTassonomia.\nComprende le seguenti specie:"}
{"id": "2735742", "revid": "1442080", "url": "https://it.wikipedia.org/wiki?curid=2735742", "title": "Canada Masters 2001 - Singolare maschile", "text": "Il singolare del Canada Masters 2001 \u00e8 stato un torneo di tennis facente parte dell'ATP Tour.\nMarat Safin era il detentore del titolo, ma si \u00e8 ritirato per infortunio prima del match de 1\u00ba turno contro Nicolas Escud\u00e9.\nAndrei Pavel ha battuto in finale 7\u20136(3), 2\u20136, 6\u20133, Patrick Rafter."}
{"id": "2735749", "revid": "287204", "url": "https://it.wikipedia.org/wiki?curid=2735749", "title": "New Jersey Nets 2003-2004", "text": "La stagione 2003-04 dei New Jersey Nets fu la 28\u00aa nella NBA per la franchigia.\nI New Jersey Nets vinsero la \"Atlantic Division\" della \"Eastern Conference\" con un record di 47-35. Nei play-off vinsero il primo turno con i New York Knicks (4-0), perdendo poi la semifinale di conference con i Detroit Pistons (4-3)."}
{"id": "2735757", "revid": "767487", "url": "https://it.wikipedia.org/wiki?curid=2735757", "title": "Falling Awake", "text": "Falling Awake (originariamente intitolato Shine On) \u00e8 un film del 2009 scritto e diretto dal regista cubano Agust\u00edn (Agust\u00edn Fern\u00e1ndez)."}
{"id": "2735758", "revid": "1442080", "url": "https://it.wikipedia.org/wiki?curid=2735758", "title": "Canada Masters 2001 - Singolare femminile", "text": "Il singolare del Canada Masters 2001 \u00e8 stato un torneo di tennis facente parte del WTA Tour 2001.\nMartina Hingis era la detentrice del titolo, ma quest'anno non ha partecipato.\nSerena Williams ha battuto in finale 6\u20131, 6\u20137(7), 6\u20133, Jennifer Capriati.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2735764", "revid": "436907", "url": "https://it.wikipedia.org/wiki?curid=2735764", "title": "For the Fans", "text": "For the Fans \u00e8 un set in edizione limitata comprendente tre CD e una VHS della band statunitense Backstreet Boys, distribuito esclusivamente attraverso la catena di fast food Burger King nell'agosto del 2000."}
{"id": "2735765", "revid": "287204", "url": "https://it.wikipedia.org/wiki?curid=2735765", "title": "New Jersey Nets 2004-2005", "text": "La stagione 2004-05 dei New Jersey Nets fu la 29\u00aa nella NBA per la franchigia.\nI New Jersey Nets arrivarono terzi nella \"Atlantic Division\" della \"Eastern Conference\" con un record di 42-40. Nei play-off persero al primo turno con i Miami Heat (4-0)."}
{"id": "2735766", "revid": "33689", "url": "https://it.wikipedia.org/wiki?curid=2735766", "title": "Distretto di Rukum", "text": " \nIl distretto di Rukum era un distretto del Nepal di 188.438 abitanti, che ha come capoluogo Musikot Khalanga. In seguito alle riforme del 2015 \u00e8 stato soppresso e diviso nei distretti di Rukum Est e Rukum Ovest.\nIl distretto faceva parte della zona di Rapti nella Regione del Medio Occidente. Il suo territorio \u00e8 ora suddiviso tra la Provincia No. 5 e il Karnali Pradesh.\nIl territorio \u00e8 suddiviso in 43 Comitati per lo sviluppo dei villaggi (VDC).\nGeograficamente il distretto appartiene alla zona collinare della Mahabharat Lekh. Nella parte occidentale, a segnare il confine con il distretto di Jajarkot scorre il fiume Thuli Bheri, affluente del Karnali (o Ghaghara).Nella zona est si trova la Riserva di caccia di Dhorpatan. Al centro la valle del Sani Bheri, affluente di sinistra del Thuli Bheri.\nNel distretto vi \u00e8 una forte presenza del gruppo etnico Magar, che dopo i Chhetri costituisce il secondo gruppo per popolazione."}
{"id": "2735767", "revid": "48344", "url": "https://it.wikipedia.org/wiki?curid=2735767", "title": "Isole Andamane", "text": ""}
{"id": "2735773", "revid": "599013", "url": "https://it.wikipedia.org/wiki?curid=2735773", "title": "Leon Smith", "text": " Ha militato in NBA, nella CBA, nella USBL e nella IBL, e fuori da confini statunitensi a Puerto Rico e in Argentina.\nInfanzia.\nIn seguito ai problemi familiari dovuti alla negligenza dei suoi genitori, all'et\u00e0 di cinque anni fu affidato ad una casa adottiva, chiamata Lydia Children's Home. Abbandonato dal padre si trov\u00f2 spesso con il fratello pi\u00f9 piccolo a rovistare tra i rifiuti in cerca di cibo.\nCarriera.\nDopo essersi messo in evidenza alla Martin Luther King High School di Chicago (dove ha segnato in media 25,5 punti e 14,5 rimbalzi per partita nel suo ultimo anno), Smith fu selezionato al Draft NBA del 1999 dai San Antonio Spurs con la 29\u00aa chiamata assoluta, prima di essere immediatamente scambiato con i Dallas Mavericks in cambio dei futuri diritti di Gordan Giri\u010dek e di una scelta del secondo turno al Draft 2000.\nTuttavia, nei mesi successivi l'insorgere di numerose crisi psicologiche ne causarono l'internamento ospedaliero per qualche settimana, in particolar modo dopo un incidente che lo ha visto lanciare un sasso dal finestrino di una macchina e ingoiare circa 250 compresse di aspirina.\nIn evidente stato confusionale Smith e avrebbe risposto agli agenti di polizia affermando di essere \"Un indiano che combatte contro Colombo \". A causa di questi suoi problemi di salute venne rilasciato dai Mavericks nel febbraio 2000 senza aver mai avuto modo di scendere in campo con la franchigia texana.\nNel gennaio 2002, viene messo sotto contratto dagli Atlanta Hawks con i quali disputer\u00e0 un totale di 14 partite. Nell'agosto del 2002 viene inserito insieme a Toni Kuko\u010d e una prima scelta del Draft 2003, in uno scambio con i Milwuakee Bucks, che porter\u00e0 Glenn Robinson in Georgia. Nell'ottobre seguente viene svincolato dai Bucks non entrando a far parte dell'organigramma della squadra.\nAll'inizio della stagione NBA 2003\u201304, Smith fu messo sotto contratto dai Seattle Supersonics scendendo per\u00f2 in campo in una sola occasione, prima di essere svincolato agli inizi di ottobre."}
{"id": "2735777", "revid": "599013", "url": "https://it.wikipedia.org/wiki?curid=2735777", "title": "Skw", "text": ""}
{"id": "2735785", "revid": "110157", "url": "https://it.wikipedia.org/wiki?curid=2735785", "title": "K\u00fcrten", "text": "K\u00fcrten \u00e8 un comune di 19.817 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Colonia, nel circondario del Reno-Berg."}
{"id": "2735788", "revid": "48344", "url": "https://it.wikipedia.org/wiki?curid=2735788", "title": "Eric Muhsfeldt", "text": ""}
{"id": "2735790", "revid": "439868", "url": "https://it.wikipedia.org/wiki?curid=2735790", "title": "Odenthal", "text": "Odenthal \u00e8 un comune di 15.744 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Colonia, nel circondario del Reno-Berg."}
{"id": "2735791", "revid": "767487", "url": "https://it.wikipedia.org/wiki?curid=2735791", "title": "American Virgin", "text": "American Virgin \u00e8 un film del 2009 diretto da Clare Kilner.\nTrama.\nIl film racconta le vicende di una ragazza del college, che dopo essersi ubriacata e aver fatto sesso per la prima volta, viene immortalata per errore da un produttore video durante l'atto. La corsa contro il tempo per evitare che il filmato sia mostrato ha inizio."}
{"id": "2735794", "revid": "158913", "url": "https://it.wikipedia.org/wiki?curid=2735794", "title": "Adramittio", "text": "Adramittio (o Adramitto, o Adramitteo o Adramitta) \u00e8 un'antica citt\u00e0 portuale della Misia, fondata agli inizi del VI secolo a.C.; corrispondente all'odierna Edremit, \u00e8 posta nelle vicinanze del monte Ida, sulla costa asiatica dell'Egeo.\n\u00c8 citata negli Atti degli Apostoli (). Vi aveva sede la diocesi di Adramittio."}
{"id": "2735795", "revid": "15756", "url": "https://it.wikipedia.org/wiki?curid=2735795", "title": "Treno corazzato", "text": "Un treno corazzato anche chiamato treno blindato (in tedesco \"Panzerzug\") \u00e8 un insieme di vagoni ferroviari, corazzati contro gli attacchi, e anche armati con artiglieria e/o mitragliatrici.\nI treni armati furono usati principalmente, nella prima met\u00e0 del XX secolo, nella prima guerra mondiale, nella guerra civile russa, nella guerra civile cinese e durante la seconda guerra mondiale. Primi esperimenti sui treni blindati furono effettuati durante la guerra civile americana, come pure da truppe coloniali tedesche durante la rivolta del Herero nel 1904.\nI primi treni corazzati.\nL'idea di usare il treno come mezzo bellico si diffuse durante la guerra Civile Americana, nel XIX secolo. In un territorio cos\u00ec vasto e selvaggio come quello statunitense, il treno rappresentava un metodo veloce e affidabile per muovere grandi quantit\u00e0 di truppe in poco tempo e con poco preavviso.\nI primi convogli armati erano semplici locomotive con carri scoperti al traino, su cui prendevano posto soldati e tiratori protetti da rudimentali barriere.\nQuesta strategia venne usata sporadicamente anche nella guerra franco-prussiana del (1870\u20131871) e nelle guerre boere (1880\u20131881 e 1899\u20131902), durante la guerra russo-giapponese del 1904, maggiormente, durante la rivoluzione messicana (1910\u20131920) e soprattutto durante la rivoluzione russa (1918\u20131920).\nWinston Churchill, all'epoca corrispondente inglese nella seconda guerra boera, fu catturato da un commando Boero mentre viaggiava su un treno blindato, insieme a molti soldati in forza al convoglio.\nI treni blindati in seguito furono usati nelle due guerre mondiali e nella guerra d'Indocina (1946\u20131954).\nLa prima guerra mondiale.\nDurante il primo conflitto mondiale, la Russia vide nei treni corazzati un mezzo potente sia per controllare il proprio vasto territorio che come supporto di artiglieria offensiva.\nLa nazione attrezz\u00f2 diversi convogli, che all'epoca rappresentavano lo stato dell'arte del settore. Alcuni di questi, pi\u00f9 leggeri, erano armati con cannoni da 76,2mm, mentre i pi\u00f9 pesanti montavano pezzi da 4,2 o addirittura da 6 pollici.\nAnche l'impero austro-ungarico si dot\u00f2 di alcuni treni blindati, usati prevalentemente sul fronte italiano.\nLa seconda guerra mondiale.\nDurante la seconda guerra mondiale furono allestiti diversi treni armati, destinati servire in Europa orientale e nei Balcani dove esistevano linee ferroviarie in aree scarsamente popolate e soggette ad incursioni partigiane.\nDestinati alla protezione delle linee ferroviarie e ai compiti di scorta, viaggiavano spesso in convogli combinati con treni dedicati principalmente al trasporto di truppe e materiali da parte dei tedeschi e dei russi.\nCanada.\nIl Canada ha usato alcuni treni armati per la protezione della costa pacifica, nel timore di un attacco giapponese.\nCecoslovacchia.\nIn Cecoslovacchia, la Legione Cecoslovacca si era dotata di alcuni treni pesantemente armati, per controllare la Ferrovia Transiberiana durante la Rivoluzione Russa e la prima guerra mondiale.\nAlcuni di questi vennero usati dalla resistenza durante l'Insurrezione nazionale slovacca del 1944. Tre di questi (\"Hurban\", \"\u0160tef\u00e1nik\" e \"Masaryk\"), costruiti alla fabbrica ferroviaria di Zvolen, sono oggi conservati presso il Castello di Zvolen.\nGermania.\nIl fatto che le nazioni del Fronte orientale fossero dotate di treni corazzati, spinse la Germania nazista a dotarsene.\nI treni tedeschi, al contrario delle controparti russe, erano progettati e costruiti con grande attenzione: versatili e pesantemente armati, potevano vantare torrette antiaeree, carri per il trasporto dei mezzi blindati, carrozze armate per la fanteria o per proteggere i grandi e potenti pezzi d'artiglieria. Vennero realizzate anche apposite locomotive corazzate, per muovere i convogli.\nL'impiego strategico dei treni armati si rivel\u00f2 tuttavia problematico, per via della vulnerabilit\u00e0 dell'infrastruttura ferroviaria e dell'impossibilit\u00e0 di difendere i binari dagli attacchi di guerriglia e dai bombardamenti aerei.\nI partigiani sovietici riuscirono a contrastare validamente l'efficienza del sistema di rifornimenti militari dei tedeschi, colpendo le infrastrutture con attentati dinamitardi e sabotaggi.\nAlcuni treni corazzati tedeschi vennero adibiti a quartier generale mobile per i comandanti pi\u00f9 prestigiosi. I treni erano equipaggiati con proprie unit\u00e0 logistiche e di trasmissioni, ed erano dotati di una propria stazione radio.\nL'alta mobilit\u00e0 e l'utilizzo nelle retrovie consentivano di migliorare l'efficienza logistica della catena di comando, proteggendo al tempo stesso i treni dalla guerriglia e dagli attentati.\nUn famoso \"Panzerzug\" (treno corazzato in tedesco) fu utilizzato per la difesa di Breslavia (\"Wroclaw\"). L'armamento del convoglio era composto da 4 \"vasche\" (piattaforme corazzate), per carri armati pesanti, alcune armate con 4 cannoni FlaK da 88mm (\"Fliegabwehrkanone\"), uno con un cannoncino FlaK da 37\u00a0mm, e quattro con cannoncini FlaK da 20\u00a0mm; cos\u00ec come due armate da mitragliatrici MG 42. In aggiunta il treno aveva anche una stazione radio.\nItalia.\nLa Regia Marina impiegava treni armati per la difesa costiera fin dalla prima guerra mondiale, ma si trattava di convogli non corazzati.\nMateriale ferroviario blindato fu usato invece durante la seconda guerra mondiale nei Balcani per il pattugliamento delle tratte ferroviarie, obiettivo di sabotaggio da parte delle formazioni partigiane, e per la protezione di convogli e personale addetto al ripristino delle linee.\nI treni erano costituiti in genere da comuni carri merci a due assi con le pareti rinforzate. I primi convogli di questo tipo erano costituiti da un carro dotato di due mitragliatrici Breda Mod. 37 da 8\u00a0mm, su affusto, servite ciascuna da 3 uomini, e da un altro carro con un cannone anticarro da 47/32 sparante attraverso il portellone del vagone.\nSuccessivamente vennero allestite versioni di maggiore consistenza, formati da cinque o sei carri merci scoperti, a due assi, con un compartimento centrale blindato, a cielo coperto, munito di cinque feritoie per l'uso di fucili mitragliatori e moschetti dall'interno; due compartimenti laterali a cielo aperto, pi\u00f9 piccoli, erano armati con una mitragliatrice Fiat Mod. 14/35 da 8\u00a0mm scudata ed un mortaio Brixia Mod. 35 calibro 45\u00a0mm. Successivamente furono aggiunti vagono simili, totalmente coperti, dotati di cannoni anticarro da 47/32.\nLa Milizia ferroviaria impiegava invece comuni carri merci delle Ferrovie dello Stato Italiane, armati con due mitragliatrici SIA Mod. 1918 da 6,5\u00a0mm su affusti speciali, che sparavano attraverso portelli laterali. Questo vagone veniva agganciato come scorta ai normali convogli durante l'attraversamento di tratti pericolosi.\nPolonia.\nLa Polonia durante l'invasione mise in campo i pochi treni che possedeva: si trattava di convogli leggeri o riconvertiti affrettatamente, ma equipaggiati da uomini esperti in tattiche di guerriglia.\nRussia.\nAnche in Russia, le forze bolsceviche durante la rivoluzione avevano attrezzato diversi treni, alcuni improvvisati da rivoluzionari inesperti, altri costruiti da blasonati cantieri navali come quelli di Putilov e I\u017eorskij.\nL'eterogeneit\u00e0 dei mezzi era un problema in termini di manutenzione, e un tentativo di standardizzazione nell'ottobre 1919 ebbe solo un parziale successo. Alla fine della guerra civile, i bolscevichi potevano contare su ben 103 treni armati, di diverso livello e potenza.\nMolti dei treni russi preesistenti andarono distrutti durante l'avanzata tedesca del 1941. I treni costruiti appositamente per la guerra, vennero equipaggiati con torrette di derivazione da carro armato, prevalentemente prese dai T-34 o dai KV. Alcuni vennero dotati di batterie antiaeree, mentre altri erano armati con batterie di artiglieria pesante di provenienza navale.\nDurante la guerra d'indipendenza estone, gli estoni costruirono cinque treni armati, sotto il controllo del comandante Johan Pitka.\nDiversi \"signori della guerra\" cinesi durante gli anni venti si dotarono di treni blindati. Tra questi, \u00e8 famoso quello di Zhang Zongchang, che raccolse nel proprio equipaggio dei rifugiati russi esperti nella guerra ferroviaria.\nDopo la guerra.\nNonostante i treni corazzati offrano una buona copertura agli occupanti, per la loro facile neutralizzazione oggi sono ancora in uso solo in rarissimi casi.\nGli anni '50 e '60.\nNella guerra d'Indocina, l'Indocina Francese era dotata di un'unita di treno corazzati, La Rafale, che svolgeva compiti di difesa e sorveglianza oltre che di trasporto.\nIl primo treno del unit\u00e0 \"Rafale\" serv\u00ec sulla linea Saigon-Nha Trang nel febbraio 1951, mentre un secondo svolse servizio dal 1947 al 1952 sulla linea cambogiana Phnom Penh-Battambang, scortato da truppe cambogiane della BSPP (\"Brigade de Surveillance de Phnom Penh\").\nNel 1953 entrambi i treni vennero attaccati dai Viet-Minh, che minarono dei ponti di pietra facendoli saltare al passaggio dei convogli.\nDurante la rivoluzione cubana, l'esercito di Fulgencio Batista era dotato di un treno corazzato, che fu distrutto durante la Battaglia di Santa Clara.\nGli anni '70 e '80.\nDurante la crisi sino-sovietica degli anni settanta, i Russi misero in servizio dei nuovi treni armati a protezione della Transiberiana. Vennero costruiti quattro o cinque convogli (il numero \u00e8 incerto), ognuno dotato di dieci carri armati da battaglia pesanti, due carri anfibi, diverse postazioni antiaeree, trasporti truppe, mezzi di supporto e equipaggiamenti per la manutenzione.\nAlcune parti di questi treni erano dotati di armature da 5 a 20\u00a0mm.\nGli anni '90.\nFurono usati in seguito dall'Armata Sovietica per intimidire le unit\u00e0 paramilitari durante le insurrezioni in Azerbaigian negli anni novanta.\nVerso la fine della Guerra Fredda, i sovietici avevano messo in servizio i missili SS-24 nel 1987, ma i tagli di budget e la crisi avevano spinto alla cancellazione del programma, chiuso nel 2005.\nLa guerra in Jugoslavia.\nUn treno armato improvvisato, nominato \"Krajina ekspres\" fu usato agli inizi degli anni novanta dall'esercito della Repubblica Serba di Krajina: dotato di tre carri con cannoni al traino, aveva davanti tre carri merci per proteggerlo dalle mine. L'armamento comprendeva un M18 Hellcat con cannone da 76mm, un Bofors da 40mm, un cannone da 20mm, due lanciarazzi da 57mm e un mortaio da 120mm, oltre a numerose mitragliatrici calibro 12.7 e 7.62mm.\nVide impiego con successo come pezzo di artiglieria mobile, grazie soprattutto all'assenza di potenza aerea da parte croata. Colpito in diverse occasioni da razzi anticarro, sub\u00ec solo lievi danni per via dell'uso sulla superficie esterna di spesse lastre di gomma a protezione..\nIl treno venne infine distrutto dal suo stesso equipaggio poco prima di cadere in mani croate durante l'offensiva dell'Operazione Tempesta. I resti sono oggi in mostra a Grada\u010dac.\nOggi.\nKim Jong Il, defunto primo ministro della Corea del Nord, possedeva un treno corazzato, regalatogli dall'Unione Sovietica. Ha utilizzato quel treno per i suoi viaggi a Mosca e in Cina; l'uso del treno corazzato \u00e8 stato giustificato dal fatto che il primo ministro aveva paura di volare.\nL'esercito russo nel marzo 2010 ha annunciato il ricorso ai treni corazzati per scortare i propri convogli in Cecenia."}
{"id": "2735801", "revid": "372624", "url": "https://it.wikipedia.org/wiki?curid=2735801", "title": "Thaumoctopus", "text": ""}
{"id": "2735803", "revid": "767487", "url": "https://it.wikipedia.org/wiki?curid=2735803", "title": "Richard Hawkins", "text": "Unico figlio di primo letto dell'ammiraglio sir John Hawkins, fu fin dai primi giorni familiare con le navi e il mare e nel 1582 accompagn\u00f2 suo zio, sir Francis Drake, nelle Indie Occidentali. Nel 1585 divenne capitano di una galeotta nella spedizione di Drake nei Caraibi; nel 1588 comand\u00f2 una delle navi della regina Elisabetta I (la \"Swallow\") contro l'Invincibile Armada e nel 1590 prest\u00f2 servizio, con la spedizione di suo padre, sulla costa del Portogallo.\nNel 1593 compr\u00f2 il \"Dainty\", una nave costruita originalmente per suo padre e usata da lui nelle sue spedizioni, e la fece salpare per le Indie Occidentali, per i Caraibi e i mari meridionali. Sembra chiaro che il suo progetto fosse di depredare i possessi della corona di Spagna attraverso assalti marittimi. Hawkins, comunque, in un appunto di viaggio scritto trent'anni dopo, ritenne (anzi, a quel tempo forse ne fu veramente convinto) che la spedizione fosse stata intrapresa essenzialmente per propositi di scoperte geografiche. Dopo una visita alla costa del Brasile, il \"Dainty\" pass\u00f2 attraverso lo stretto di Magellano e poi raggiunse Valpara\u00edso.\nAvendo saccheggiato la citt\u00e0, Hawkins punt\u00f2 a nord, e nel giugno del 1594, un anno dopo aver lasciato Plymouth, arriv\u00f2 nella baia di San Mateo. Qui la \"Dainty\" fu attaccata da due navi spagnole. Hawkins fu completamente sopraffatto, ma si difese con grande coraggio. Quando fu ferito diverse volte, molti suoi uomini uccisi, e la \"Dainty\" quasi affondata, si arrese con la promessa di un salvacondotto fuori dal paese per se stesso e per la sua ciurma.\nLa promessa non fu mantenuta, ma non per colpa del comandante spagnolo. Nel 1597 Hawkins fu mandato in Spagna, e imprigionato prima a Siviglia e conseguentemente a Madrid. Fu rilasciato nel 1602, e, ritornando in Inghilterra, fu nominato cavaliere nel 1603.\nNel 1604 divent\u00f2 membro del Parlamento per Plymouth e vice ammiraglio di Devon, un assegnamento che, per la presenza massiccia di pirati nella costa, non fu una vera e propria sinecura, ma un incarico di difesa. Dal 1620 al 1621 fu vice ammiraglio, sotto Sir Robert Mansell, della flotta mandata nel mediterraneo per contrastare i corsari algerini. Mor\u00ec a Londra il 17 aprile del 1622."}
{"id": "2735808", "revid": "767487", "url": "https://it.wikipedia.org/wiki?curid=2735808", "title": "Ascensore per il patibolo", "text": "Ascensore per il patibolo (\"Ascenseur pour l'\u00e9chafaud\") \u00e8 un film del 1958 diretto da Louis Malle.\n\u00c8 il primo lungometraggio di Malle, un noir tratto dal romanzo con lo stesso titolo del 1956 di No\u00ebl Calef.\nTrama.\nFlorence e Julien sono due amanti che decidono di eliminare il marito di lei, Simon, potente affarista con conoscenze ai vertici della politica. \nI due architettano un piano che sembra perfetto, disponendo ogni dettaglio in modo che la polizia lo consideri un suicidio, ma quando Julien tenta di lasciare l'edificio in cui ha appena compiuto il delitto, il custode dello stabile, prima di andare via, disattiva il contatore generale dell'energia elettrica, bloccando l'ascensore nel quale si trova Julien. Intanto un giovane teppista, con la fidanzata, ruba l'auto di Julien che era stata lasciata in strada con il motore acceso.\nColonna sonora.\nLa colonna sonora \u00e8 di Miles Davis che, messo in contatto col regista da Boris Vian, la registra a Parigi dove si trovava per una tourn\u00e9e. I musicisti (francesi e statunitensi) hanno improvvisato vedendo proiettate le scene del film. Le registrazioni vennero effettuate in una sola notte, tra le 11 serali e le 5 antimeridiane; furono presenti l'attrice Jeanne Moreau ed il regista Louis Malle.\nDistribuzione.\nIl film venne distribuito nelle sale cinematografiche francesi dalla Lux Compagnie Cin\u00e9matographique de France il 29 gennaio 1958; nel maggio dello stesso anno venne proiettato al Festival di Cannes.\nIn Italia arriv\u00f2 al cinema dal 19 settembre 1958."}
{"id": "2735810", "revid": "767487", "url": "https://it.wikipedia.org/wiki?curid=2735810", "title": "Rewa (fiume)", "text": "Il fiume Rewa scorre nell'isola di Viti Levu, nell'arcipelago delle Figi. Il Rewa nasce sul Monte Tomanivi e percorre 145\u00a0km fino alla Laucala Bay, nei pressi di Suva.\nPi\u00f9 di duecento villaggi sorgono sulle sue rive."}
{"id": "2735814", "revid": "1573940", "url": "https://it.wikipedia.org/wiki?curid=2735814", "title": "Octopodidae", "text": "Octopodidae (Orbigny, 1840) \u00e8 una famiglia di polpi appartenente all'ordine degli Octopoda.\nSottofamiglie e specie.\nIl \"World Register of Marine Species\" considera i seguenti generi:"}
{"id": "2735815", "revid": "767487", "url": "https://it.wikipedia.org/wiki?curid=2735815", "title": "Il giuramento dei forzati", "text": "Il giuramento dei forzati (\"Passage to Marseille\") \u00e8 un film del 1944 diretto da Michael Curtiz che ha come interprete principale Humphrey Bogart.\nTrama.\nScoppia la seconda guerra mondiale e alcuni prigionieri della Guyana francese evadono per andare ad arruolarsi. Dopo molte peripezie raggiungono l'Inghilterra e diventano piloti. Si distinguono tutti per coraggio e audacia, ma il migliore \u00e8 un ex giornalista, finito alla Guyana per motivi politici."}
{"id": "2735816", "revid": "599013", "url": "https://it.wikipedia.org/wiki?curid=2735816", "title": "Billy Thomas", "text": ""}
{"id": "2735823", "revid": "436907", "url": "https://it.wikipedia.org/wiki?curid=2735823", "title": "+ stile", "text": "+ stile \u00e8 un singolo del rapper italiano J-Ax e del gruppo musicale italiano The Styles, pubblicato il 15 giugno 2007 come unico estratto dalla riedizione del primo album in studio \"Di sana pianta\"."}
{"id": "2735824", "revid": "287204", "url": "https://it.wikipedia.org/wiki?curid=2735824", "title": "New Jersey Nets 2005-2006", "text": "La stagione 2005-06 dei New Jersey Nets fu la 30\u00aa nella NBA per la franchigia.\nI New Jersey Nets vincero la \"Atlantic Division\" della \"Eastern Conference\" con un record di 49-33. Nei play-off vinsero il primo turno con gli Indiana Pacers (4-2), perdendo poi la semifinale di conference con i Miami Heat (4-1)."}
{"id": "2735827", "revid": "122187790", "url": "https://it.wikipedia.org/wiki?curid=2735827", "title": "Compagnie des chemins de fer de Paris \u00e0 Lyon et \u00e0 la M\u00e9diterran\u00e9e", "text": "La Compagnie des chemins de fer de Paris \u00e0 Lyon et \u00e0 la M\u00e9diterran\u00e9e (conosciuta anche con il suo acronimo PLM) era una societ\u00e0 ferroviaria privata francese, esistente fino alla nazionalizzazione delle ferrovie, che \u00e8 confluita nella SNCF. La sua rete si estendeva prevalentemente nel Sud-Est della Francia verso le localit\u00e0 turistiche della Costa Azzurra, della Provenza, delle C\u00e9vennes e delle Alpi.\nLa stazione di origine a Parigi era la stazione di Parigi Lione.\nStoria.\nI progetti per una ferrovia tra Parigi, Lione e Marsiglia risalgono agli anni quaranta del XIX secolo. Tuttavia all'inizio le concessioni ferroviarie vennero rilasciate a compagnie differenti per le varie tratte.\nPer la tratta Avignone - Tarascona - Arles - Marsiglia, nel 1843, la concessione venne rilasciata alla \"Compagnie Avignon-Marseille\" che termin\u00f2 i lavori di costruzione nel 1852.\nLa tratta Parigi-Digione venne concessa nel 1844 alla compagnia Paris-Lyon con l'intento di un suo proseguimento su Lione. Nel 1851 era giunta a Chalon-sur-Sa\u00f4ne.\nNel 1849 erano iniziati i lavori nel tratto Lione - Avignone, concesso alla compagnia \"Lyon, la M\u00e9diterran\u00e9e\" (LLM); i lavori proseguirono fino al 1856.\nL'intera linea risultava realizzata gi\u00e0 nel 1855 sul tracciato di base tra Parigi, Lione e Marsiglia. In seguito alla realizzazione avvenne anche la fusione delle varie societ\u00e0 concessionarie nelle due nuove societ\u00e0:\nLa linea, inaugurata da Napoleone III, assunse l'epiteto di \"Linea Imperiale\".\nLa situazione di propriet\u00e0 sdoppiata dell'importante asse ferroviario, tuttavia, non si mantenne a lungo perch\u00e9, l'11 aprile 1857, le compagnie vennero sciolte confluendo nella nuova PLM creata da Paulin Talabot che ne divenne anche il direttore generale dal 1862 al 1882.\nLa rete della PLM continu\u00f2 ad estendersi negli anni:\nDal 1870 in poi la PLM inizi\u00f2 la costruzione della propria rete secondaria. Nel 1875 rilev\u00f2 una serie di piccole compagnie, nel 1876 la Ferrovia Al\u00e8s-Bess\u00e8ges e colleg\u00f2 la regione dell'Ard\u00e8che con la linea Robiac-Le Teil. Nel 1896 ricostru\u00ec la stazione principale Gare de Paris Lyon in tempo per l'Esposizione universale del 1900.\nLa linea Parigi-Lione-Marsiglia si assicur\u00f2 presto un importantissimo volume di traffico divenendo l'asse fondamentale pi\u00f9 trafficato della Francia. La compagnia conobbe un periodo di crisi negli anni venti che non si risolse prima del 1928 quando il traffico ritorn\u00f2 sui livelli dell'anteguerra.\nNegli anni trenta vennero intrapresi vari lavori di potenziamento infrastrutturale con il potenziamento della fondamentale Parigi-Lione, l'elettrificazione (1929) della direttrice Chamb\u00e9ry - Saint-Jean-de-Maurienne - Modane e in direzione del Traforo ferroviario del Frejus e l'attivazione del Blocco automatico dal 1935.\nVenne anche rinnovato e ammodernato il parco rotabili con l'acquisto di automotrici, locomotive a vapore carenate e di grande potenza e delle prime locomotive diesel.\nLa PLM venne nazionalizzata e assorbita dalla Soci\u00e9t\u00e9 nationale des chemins de fer fran\u00e7ais (SNCF) il 1\u00ba gennaio del 1938."}
{"id": "2735830", "revid": "287204", "url": "https://it.wikipedia.org/wiki?curid=2735830", "title": "New Jersey Nets 2006-2007", "text": "La stagione 2006-07 dei New Jersey Nets fu la 31\u00aa nella NBA per la franchigia.\nI New Jersey Nets arrivarono secondi nella \"Atlantic Division\" della \"Eastern Conference\" con un record di 41-41. Nei play-off vinsero il primo turno con i Toronto Raptors (4-2), perdendo poi la semifinale di conference con i Cleveland Cavaliers (4-2)."}
{"id": "2735831", "revid": "123215151", "url": "https://it.wikipedia.org/wiki?curid=2735831", "title": "Kevin McHale (attore)", "text": "Biografia.\nNato in Texas (discendente da immigrati provenienti da County Mayo, in Irlanda) e cresciuto con la star di Disney Channel Demi Lovato, inizia a recitare partecipando ad un episodio della serie televisiva \"The Office\", in seguito appare in tre episodi di \"Zoey 101\" e in due di \"True Blood\", in quest'ultima ha ricoperto il ruolo dell'assistente coroner Neil Jones.\nDal 2007 al 2009 ha fatto parte di una boy band chiamata NLT, che ha debuttato il 13 marzo del 2007 con il singolo \"That Girl\" e ha aperto il mese dopo (assieme all'ex cantante dei Flipsyde Chantelle Paige) alcune date delle Pussycat Dolls. Dopo l'apparizione nel film \"Bratz e d\"opo la pubblicazione di altri due singoli, la band si \u00e8 sciolta il 30 aprile del 2009.\nDal 2009 al 2015 interpreta il ruolo del regista paraplegico Artie Abrams nella serie TV \"Glee\".\nNel 2011 ha avuto una parte nel video di \"Last Friday Night (T.G.I.F.)\" di Katy Perry.\nIl 22 luglio del 2012 ha presentato i Teen Choice Awards con Demi Lovato.\nNel settembre del 2012, lui e il suo cane Sophie sono apparsi in una campagna organizzata dalla PETA per promuovere le adozioni degli animali situati nei rifugi.\nNel gennaio del 2014, \u00e8 stato rivelato che avrebbe condotto uno show sul network inglese E4, intitolato \"Virtually Famous\", assieme al comico Seann Walsh e al presentatore radio Chris Stark. Lo show \u00e8 andato in onda il 21 luglio del 2014. Nello stesso mese, \u00e8 stato annunciato che lui e Aaron Tveit hanno firmato per partecipare al film di prossima uscita \"They Might Be Kennedys\". McHale interpreter\u00e0 uno dei protagonisti, Teddy Mulligan.\nNel 2016 prende parte alla miniserie \"When We Rise\" di Dustin Lance Black. Nel 2018 far\u00e0 coming out pubblicamente dichiarandosi gay."}
{"id": "2735832", "revid": "71433", "url": "https://it.wikipedia.org/wiki?curid=2735832", "title": "Kevin Michael McHale", "text": ""}
{"id": "2735834", "revid": "110157", "url": "https://it.wikipedia.org/wiki?curid=2735834", "title": "Monte Nasorolevu", "text": "Il monte Nasorolevu \u00e8 la pi\u00f9 alta (1.032 metri) montagna dell'isola Vanua Levu, nell'arcipelago delle Figi."}
{"id": "2735835", "revid": "713714", "url": "https://it.wikipedia.org/wiki?curid=2735835", "title": "Telespazio", "text": "Telespazio, una societ\u00e0 partecipata da Leonardo (67%) e da Thales (33%), \u00e8 uno dei leader europei e tra i principali operatori al mondo nel campo dei servizi satellitari, geoinformazione e sistemi di navigazione in rete. La societ\u00e0 ha la sua direzione generale a Roma e pu\u00f2 contare su circa dipendenti, e un capitale sociale di 50 milioni di euro, disponendo di una rete internazionale di centri spaziali e teleporti. \nGeneralit\u00e0.\nLa societ\u00e0 fornisce servizi a istituzioni, aziende e cittadini gestendo la progettazione e lo sviluppo di sistemi spaziali, servizi di lancio e controllo in orbita dei satelliti, servizi di osservazione della Terra, comunicazioni integrate, navigazione e sistema di localizzazione satellitare, attraverso le linee di business Satellite Communications, Geo Information e Satellite Systems and Operations, giungendo fino alla gestione di programmi scientifici complessi, anche attraverso una rete di sussidiarie presente in Europa, Argentina e Brasile.\nNella cornice del generale riassetto organizzativo del gruppo Finmeccanica portato avanti da Alessandro Pansa, il 22 febbraio 2013 l'ex numero uno di Thales Alenia Space Italia fu chiamato a succedere a Carlo Gualdaroni. Prima che Alenia Spazio assumesse la denominazione di Thales Alenia Space Italia, Luigi Pasquali fu il responsabile della \"Divisione Telecomunicazioni\" che si occupava dei sistemi satellitari di telecomunicazione per la difesa, la sicurezza, gli impieghi commerciali e per lo sviluppo della banda larga.\nFra le applicazioni della tecnologia satellitare in campo civile, potenzialmente \"dual purpose\" (\"a duplice scopo\") se prodotte e commissionate in altri programmi, a partire dal 2014 si registrano:\nL'attivit\u00e0, nata negli anni sessanta in ambito militare, si sarebbe progressivamente estesa ad applicazioni nei settori civili, ulteriormente integrabile con i big data raccolti da sorgenti informative di terra.\nTelespazio aderisce a Eurospace, l'associazione europea dei principali produttori del settore aerospazio, con i quali partecipa ai maggiori programmi dell'Unione europea: \"Copernicus\" attraverso la missione Sentinel-3, \"Galileo\", EGNOS e \"Space Situational Awareness\", \"Government Satellite Communication\" (GOVSATCOM) per le comunicazioni sicure dei servizi istituzionali. Fino al 2020 lo stanziamento di bilancio per il settore spaziale proposto dalla Commissione europea, e autorizzato dall'Europarlamento, ammontava a 12,5 miliardi di euro. Per le nuove attivit\u00e0 collegate alla difesa, Eurospace in base alle proprie stime ha chiesto alla Commissione UE di incrementare la cifra a 20 miliardi per il programma pluriennale 2020-2027.\nTelespazio gestisce il Centro spaziale del Fucino, il pi\u00f9 grande teleporto al mondo per usi civili - e tramite Eurospace e partenariati con le agenzie spaziali europee, partecipa a programmi spaziali come: \"Galileo\", di cui dal Fucino ha avuto il compito di gestire le attivit\u00e0 di missione, mentre il centro di controllo della costellazione satellitare \u00e8 gestito da Spaceopal GmbH (con sede legale a Monaco di Baviera, partenariato di Gesellschaft f\u00fcr Raumfahrtanwendungen e Telespazio), a Oberpfaffenhofen, vicino a Monaco di Baviera unitamente al centro del Fucino.\nNell'ambito del programma europeo \"Copernicus\", Telespazio partecipa alla componente italiana COSMO-SkyMed come responsabile della realizzazione e fornitura del segmento di terra civile e militare, oltre che della infrastruttura di controllo della costellazione. Ha realizzato il terzo satellite Sicral e relativo lanciatore, nell'ambito di una cooperazione con Avio e Thales Alenia Space, sia nelle telecomunicazioni con il satellite militare franco-italiano Athena-Fidus, sia nell'osservazione della Terra con i programmi Cosmo-SkyMed, Pleiades e Helios 2. Come primo contraente del Ministero della difesa nazionale della Turchia, ha realizzato G\u00f6kt\u00fcrk, satellite di osservazione della Terra, dotato di un sensore ottico ad alta risoluzione con parziale delocalizzazione della produzione nel Paese turco.\nStoria.\nAnni sessanta.\nTelespazio fu costituita il 18 ottobre 1961 per le comunicazioni tramite satelliti artificiali, grazie all'iniziativa della Italcable e della Rai, che permisero all'Italia di non restare esclusa dalla pi\u00f9 importante innovazione di settore che andava diffondendosi in Europa. In questo modo, Telespazio fu una delle aziende fondatrici dell'associazione europea Eurospace, formatasi nello stesso anno.\nIn parallelo a questi dati storici, si pu\u00f2 prendere brevemente in considerazione il contesto degli avvenimenti di oltreoceano. Nel 1962 John Fitzgerald Kennedy firm\u00f2 la legge istitutiva della SATCOM, societ\u00e0 statunitense a gestione pubblica, che collaborava a stretto contatto con le principali aziende private del settore.\nGi\u00e0 alla fine degli anni cinquanta, il settore delle telecomunicazioni degli Stati Uniti era orientato all'esplorazione dello spazio, e fu questo Paese a effettuare con successo anche i primi lanci di satelliti per le telecomunicazioni.\nIl satellite Telstar fu lanciato il 10 luglio 1962 e dopo due giorni effettu\u00f2 la prima trasmissione di segnale radiotelevisivo fra le due sponde dell'oceano. In Italia il primo satellite per le telecomunicazioni, SIRIO, fu inviato nello spazio nel mese di agosto del 1977.\nUn memorandum di Leroy C. Tillotson, ingegnere della societ\u00e0 americana di telecomunicazioni AT&amp;T e del centro di ricerca e sviluppo Bell Telephone Laboratories, nell'agosto del 1959 specificava i requisiti progettuali del futuro satellite Telstar, mentre un altro documento della BTL delineava i tratti di un satellite che avrebbe utilizzato un tubo ad onda progressiva per generare microonde di elevata potenza in grado di trasmettere a grandi distanze, base per lo sviluppo di un sistema di comunicazioni satellitari statunitense.\nNel 1962 si susseguirono tre leggi del Congresso statunitense che intendeva giocare un ruolo attivo nello sviluppo delle comunicazioni satellitari: \"Kerr bill\" (S. 2650, entrata in vigore l'11 gennaio 1962), \"the administration bill\" (S. 2814, 27 gennaio 1962), e il \"Kefauver bill\" (S. 2890, 26 febbraio 1962).\nIl \"Kefauver bill\" era una norma contro i maggiori monopoli esistenti nei settori dell'economia statunitense, e per il settore delle telecomunicazioni vietava alla societ\u00e0 AT&amp;T di progredire autonomamente ed estendere il proprio monopolio dalle comunicazioni terrestri a quelle satellitari. Il 31 agosto 1962 Kennedy firm\u00f2 il \"Communications Satellite Act\" che istituiva la \"Communications Satellite Corporation\" (Comsat), societ\u00e0 a gestione federale di cui il potere pubblico nomin\u00f2 il primo consiglio di amministrazione.\nLa societ\u00e0 sarebbe stata controllata in eguale misura dalle principali aziende statunitensi gi\u00e0 operanti nel settore delle telecomunicazioni terrestri e marittime, e da alcuni investitori privati, allo scopo di servire l'amministrazione federale mediante lo sviluppo di una rete commerciale e internazionale di comunicazioni satellitari.\nCon la legge presidenziale del 1962, la NASA diveniva proprietaria dei brevetti depositati da AT&amp;T prima del 1961 in materia di tecnologia satellitare, titolare dei successivi, come dei negoziati con le amministrazioni estere, dell'esecuzione dei test e della loro pubblicazione.\nIl 10 luglio 1962, AT&amp;T lanci\u00f2 con successo Telstar, il primo satellite a media altitudine funzionante, ma il Congresso americano non intese sviluppare questa tecnologia per non creare un nuovo monopolio delle comunicazioni satellitari; \"Early Bird\" \u00e8 il nome del primo satellite lanciato con successo nello spazio da COMSAT, nel mese di marzo del 1965.\nUna successiva concessione in esclusiva alla Telespazio dei servizi di telecomunicazioni a mezzo di satelliti artificiali da parte del Ministero, datata 12 febbraio 1965, consent\u00ec a Telespazio di firmare il 17 febbraio dello stesso anno l'accordo con Intelsat per lo sviluppo commerciale delle comunicazioni via satellite. Il 6 aprile 1965 venne lanciato il primo satellite commerciale per telecomunicazioni, denominato \"Early Bird\" (Intelsat I) con il quale incominciava il 28 giugno 1965 il servizio commerciale di telefonia e televisione tra la stazione di Andover (ME) negli Stati Uniti e le stazioni di Goonhilly Downs vicino a Helston (Regno Unito), Pleumeur-Bodou (Francia), Raisting (Germania) e il Centro spaziale del Fucino (Italia). \nLa stazione terrestre del Fucino, attiva dal 1963, era montata su tre furgoni, quindi trasportabile per l'eventuale necessit\u00e0 di cambiare la dislocazione per evitare interferenze dai ponti radio. La zona prescelta in effetti risult\u00f2 ottima per la naturale protezione dalle interferenze, essendo la conca del Fucino interamente circondata da gruppi montuosi, tanto che la stazione del Fucino si \u00e8 consolidata tra le pi\u00f9 grandi stazioni al mondo per telecomunicazioni e servizi spaziali, con le sue 170 antenne.\nLa prima stazione sperimentale del Fucino, progettata con apparati realizzati quasi esclusivamente dall'industria italiana, ebbe l'opportunit\u00e0 di un'esperienza operativa che le consent\u00ec di affermarsi sul mercato mondiale di questa nuova tecnologia.\nI furgoni della stazione trasportabile sono stati successivamente ospitati nel museo delle telecomunicazioni del Fucino, non distante da una parte del relitto (parte della poppa, elica e timone) della nave Elettra di Guglielmo Marconi.\nIl 17 agosto 1967 entr\u00f2 in servizio sull'area atlantica la prima grande antenna con un diametro di circa 30 metri alla stazione del Fucino. L'inaugurazione ufficiale del centro spaziale abruzzese avvenne il 28 settembre alla presenza del capo del Governo Aldo Moro. Seguirono numerose collaborazioni nel campo delle telecomunicazioni satellitari e dei servizi televisivi con enti spaziali internazionali e avviate grazie alla rete nazionale ed internazionale dei centri spaziali e dei teleporti.\nAnni settanta e ottanta.\nNel 1974, d'intesa con la NASA, entr\u00f2 nel settore dei servizi di osservazione della Terra per la ricezione dei dati dai satelliti Landsat e, nel 1975, venne attivato un impianto dedicato presso la stazione del Fucino.\nContemporaneamente vennero firmati contratti con il Consiglio Nazionale delle Ricerche (CNR) per la gestione del programma del satellite italiano sperimentale SIRIO per misure di propagazione sulle alte frequenze, cui seguir\u00e0, nel 1980, un altro contratto con il CNR per gli studi preliminari sul satellite italiano preoperativo Italsat. Molti altri contratti vennero firmati con vari organismi nazionali e internazionali, in particolare per l'Agenzia spaziale europea (ESA), fino alla partecipazione alla fase di definizione del programma europeo di navigazione satellitare Galileo.\nDopo la costituzione di Intelsat, vennero create altre due organizzazioni internazionali per le telecomunicazioni via satellite: l'Eutelsat, il 30 giugno 1977, per la gestione dei satelliti europei di telecomunicazioni e l'Inmarsat, il 16 luglio 1979, per la gestione dei satelliti di telecomunicazioni marittime e aeronautiche. In ambedue queste organizzazioni la Telespazio ha partecipato fin dall'inizio in qualit\u00e0 di firmatario italiano per gli accordi operativi e con la gestione di impianti dedicati.\nNel 1977 vennero realizzate altre due stazioni in Italia, a Gera Lario (CO) nel 1977 e a Scanzano nei pressi del lago omonimo (PA) operativa dal 1989.\nNel 1983 fu inaugurato il centro di geodesia spaziale vicino a Matera che Telespazio gestisce dopo l'accordo firmato con l'Agenzia Spaziale Italiana (ASI).\nAnni novanta e duemila.\nNel 1991 venne lanciata la prima unit\u00e0 di volo Italsat, satellite italiano destinato a integrarsi nella rete telefonica nazionale e a Telespazio venne affidato il controllo in orbita del satellite e la gestione delle stazioni di traffico per Telecom Italia. Sempre nel 1991 entr\u00f2 in servizio la prima rete chiusa con piccole antenne per un singolo grande utente: il \"progetto Argo\" per comunicazioni d'emergenza con antenne fisse e trasportabili per il Dipartimento della protezione civile, concepito e progettato da Telespazio e alla quale sarebbero seguite molte altre reti chiuse per utenti pubblici e privati e gestite da un centro di controllo remoto presso la stazione del Fucino.\nDai primi anni duemila il Centro di geodesia spaziale Giuseppe Colombo di Matera ha affiancato alla geodesia spaziale le attivit\u00e0 relative ai servizi di telerilevamento.\nCronologia dell'assetto societario.\nDopo la sua costituzione per opera della Italcable e della Rai il 18 ottobre 1961, nel 1963 anche STET entr\u00f2 a far parte degli azionisti; nel 1964 la Italcable entr\u00f2 a far parte del gruppo STET, che quindi diventava azionista di maggioranza. Tale assetto rest\u00f2 invariato fino al settembre 1994, quando si concluse l'iter del piano di riassetto delle telecomunicazioni in virt\u00f9 del quale le societ\u00e0 Italcable e Telespazio confluirono in Telecom Italia, unico concessionario per i servizi di telecomunicazioni in Italia. Nel gennaio 1995 si costitu\u00ec la Nuova Telespazio S.p.A. per \"spin-off\" della divisione spazio di Telecom Italia, con capitale sociale suddiviso tra Telecom Italia e STET. A seguito della fusione tra STET e Telecom Italia dell'aprile 1997, nell'ottobre dello stesso anno la Nuova Telespazio riprese la vecchia denominazione sociale Telespazio S.p.A., con capitale sociale interamente di Telecom Italia. Alla fine del 2002 la Telespazio \u00e8 passata dal gruppo Telecom Italia al gruppo Finmeccanica."}
{"id": "2735839", "revid": "188668", "url": "https://it.wikipedia.org/wiki?curid=2735839", "title": "Nasorolevu", "text": ""}
{"id": "2735840", "revid": "716642", "url": "https://it.wikipedia.org/wiki?curid=2735840", "title": "Merthyr Tydfil Football Club", "text": "Il Merthyr Town Football Club \u00e8 una societ\u00e0 calcistica gallese con sede nella citt\u00e0 di Merthyr Tydfil. Il club \u00e8 la continuazione del Merthyr Tydfil Football Club fallito nel 2010.\nNonostante la collocazione geografica il club partecipa ai campionati calcistici inglesi. Quest'ambiguit\u00e0 ha permesso alla squadra di partecipare nel corso della sua storia sia alla FA Cup, sia alla Welsh Cup (sino all'esclusione delle squadre gallesi militanti nei campionati inglesi avvenuta nel 1995).\nStoria.\nLa squadra fu fondata nel 1945, dopo aver disputato la stagione 1945-1946 della Welsh League ottenne l'accesso alla Southern League nell'estate del 1946. Nonostante gli sforzi la squadra non riusc\u00ec a farsi ammettere alla Football League, principalmente a causa delle carenze strutturali del suo stadio (per un certo periodo venne utilizzato anche come cinodromo). Nel 1986 il club partecipa alla Coppa Anglo-Italiana, venendo sconfitto in semifinale con il punteggio di 6-1 dal per poi sconfiggere il con il punteggio di 3-2 nella finale per il terzo e quarto posto.\nA seguito della vittoria in Coppa del Galles nella stagione 1986-1987 il club partecip\u00f2 alla Coppa delle Coppe 1987-1988 dove fu estromessa al primo turno dagli italiani dell' (2-1 in Galles, 0-2 a Bergamo).\nNella stagione 2009/2010 la societ\u00e0, a causa dei debiti accumulati, \u00e8 stata posta in amministrazione controllata ed ha subito una penalizzazione di 10 punti in campionato. Al termine della stagione la squadra si \u00e8 classificata al 17\u00ba posto, appena sopra la zona retrocessione ma a causa dell'impossibilit\u00e0 di fornire le necessarie garanzie finanziarie per la stagione successiva \u00e8 stata esclusa dalla Southern Football League. Nel giugno 2010 \u00e8 stato dichiarato il fallimento. I tifosi, riuniti in un'associazione (\"Martyrs to the Cause\"), hanno deciso di fondare un nuovo club chiamato Merthyr Town Football Club per mantenere viva la tradizione. La nuova squadra \u00e8 stata ammessa dalla Football Association ai campionati inglesi ed attualmente gioca nella Western League Division. A causa delle questioni economiche che hanno portato alla rifondazione del club, la squadra non potr\u00e0 disputare le proprie gare al Penydarren Park, stadio storico del club, e dovr\u00e0 condividere, almeno per la prossima stagione, il campo con il club gallese del Taff's Well.\nStatistiche.\nStatistiche nelle competizioni UEFA.\nTabella aggiornata alla fine della stagione 2017-2018."}
{"id": "2735843", "revid": "2055784", "url": "https://it.wikipedia.org/wiki?curid=2735843", "title": "Dostoevskij (disambigua)", "text": "Dostoevskij () \u00e8 un cognome russo che pu\u00f2 indicare:"}
{"id": "2735845", "revid": "327094", "url": "https://it.wikipedia.org/wiki?curid=2735845", "title": "Merthyr Tydfil F.C.", "text": ""}
{"id": "2735847", "revid": "253269", "url": "https://it.wikipedia.org/wiki?curid=2735847", "title": "Patrick Gallagher", "text": "Biografia.\nDi origini irlandesi e cinesi, Gallagher nasce in Canada a New Westminster, \u00e8 cresciuto a Chilliwack nella provincia della Columbia Britannica. Nel 1993 si diploma presso la National Theatre School of Canada, inizia la sua carriera a Toronto lavorando in teatro e in televisione. \nDiventa noto in patria per il ruolo del Detective Joe Finn nella serie televisiva \"Da Vinci's Inquest\". Nel corso degli anni si divide tra cinema, teatro e televisione, appare in serie TV come \"Smallville\" e \"Stargate Atlantis\", per il cinema ha recitato in \"Final Destination 3\", in \"Sideways - In viaggio con Jack\" di Alexander Payne, nel ruolo del barman Gary, ed ha interpretato il ruolo di Attila l'Unno in \"Una notte al museo\" e nei due sequel \"Una notte al museo 2 - La fuga\" e \"Notte al museo - Il segreto del faraone\"\nNegli ultimi anni \u00e8 apparso in alcuni episodi di \"True Blood\", nel ruolo del vampiro Chow, ed ha acquistato popolarit\u00e0 grazie al ruolo dell'allenatore di football Ken Tanaka nella serie TV \"Glee\"."}
{"id": "2735848", "revid": "287204", "url": "https://it.wikipedia.org/wiki?curid=2735848", "title": "Afrometro", "text": "L'afrometro (afr\u00f2metro , dal greco aphros \"spuma\") \u00e8 uno strumento usato in enologia per misurare la pressione all'interno delle bottiglie e quindi, indirettamente, il contenuto di anidride carbonica. \u00c8 composto di una cannula rigida che va conficcata nel tappo e da un quadro di lettura che fornisce il valore della pressione all'interno della bottiglia. \nUtilizzo.\n\u00c8 principalmente usato nella fase di rifermentazione in bottiglia per la produzione di spumanti (metodo classico o champenoise) al fine di monitorare il decorso della fermentazione senza che si renda necessario aprire le bottiglie perdendone il contenuto. \nPer svolgere la rifermentazione in bottiglia vengono aggiunti 4 g/l di saccarosio per ogni atmosfera di sovrappressione desiderata. Per ottenere 6 atm di sovrappressione si aggiungono 24 g/l di zucchero. \nL'aumentare giornaliero della pressione, misurata con l'afrometro, fino al raggiungimento delle 6 atm garantisce il corretto decorso della fermentazione e il completo consumo dello zucchero."}
{"id": "2735849", "revid": "599013", "url": "https://it.wikipedia.org/wiki?curid=2735849", "title": "Afr\u00f2metro", "text": ""}
{"id": "2735850", "revid": "538762", "url": "https://it.wikipedia.org/wiki?curid=2735850", "title": "Monte Buke Levu", "text": "Il monte Buke Levu \u00e8 la pi\u00f9 alta (838 metri) montagna dell'isola Kadavu, nell'arcipelago delle Figi."}
{"id": "2735851", "revid": "287204", "url": "https://it.wikipedia.org/wiki?curid=2735851", "title": "New Jersey Nets 2007-2008", "text": "La stagione 2007-08 dei New Jersey Nets fu la 32\u00aa nella NBA per la franchigia.\nI New Jersey Nets arrivarono quarti nella \"Atlantic Division\" della \"Eastern Conference\" con un record di 34-48, non qualificandosi per i play-off."}
{"id": "2735853", "revid": "28977905", "url": "https://it.wikipedia.org/wiki?curid=2735853", "title": "Omero nel Baltico, saggio sulla geografia omerica", "text": ""}
{"id": "2735856", "revid": "287204", "url": "https://it.wikipedia.org/wiki?curid=2735856", "title": "New Jersey Nets 2008-2009", "text": "La stagione 2008-09 dei New Jersey Nets fu la 33\u00aa nella NBA per la franchigia.\nI New Jersey Nets arrivarono terzi nella \"Atlantic Division\" della \"Eastern Conference\" con un record di 34-48, non qualificandosi per i play-off."}
{"id": "2735859", "revid": "547034", "url": "https://it.wikipedia.org/wiki?curid=2735859", "title": "Cencio (nome)", "text": "Origine e diffusione.\nRappresenta un ipocoristico di nomi quali Lorenzo e Vincenzo, in uso soprattutto nelle regioni centrali d'Italia. Etimologicamente, si pu\u00f2 constatare innanzitutto l'aferesi dei due nomi (\"Renzo\" per \"Lorenzo\", \"Cenzo\" per \"Vincenzo\"), col successivo addolcimento della \"-z-\" in \"-c-\", fenomeno comune negli idiomi del Centro Italia. Nel caso di \"Lorenzo\", inoltre, la successiva sostituzione della \"-r-\" (\"Renzo\") con la \"-c-\" (\"Cencio\") \u00e8 dovuta a una semplice ripresa della \"-c-\" che segue nella sillaba finale: casi simili, tanto per fare un esempio, sono quelli di \"Peppe\" e \"Pippo\" (rispettivi ipocoristici dei nomi Giuseppe e Filippo), in cui le \"-p-\" iniziali si spiegano come dei richiami alle \"-p-\" che seguono nella sillaba finale (altrimenti avremmo delle pi\u00f9 semplici, bench\u00e9 molto pi\u00f9 disusate, aferesi in \"Seppe\" e \"Lippo\").\nOnomastico.\nQuando usato come ipocoristico di un nome (per lo pi\u00f9 Lorenzo o Vincenzo), l'onomastico si festeggia in corrispondenza al nome originario."}
{"id": "2735861", "revid": "838137", "url": "https://it.wikipedia.org/wiki?curid=2735861", "title": "Canada Masters 2001 - Doppio maschile", "text": "Il doppio maschile del Canada Masters 2001 \u00e8 stato un torneo di tennis facente parte dell'ATP Tour.\nS\u00e9bastien Lareau e Daniel Nestor erano i detentori del titolo, ma non hanno partecipato insieme.\nLareau ha fatto coppia con Justin Gimelstob, ma ha perso nel 1\u00ba turno contro Mark Knowles e Brian MacPhie.\nNestor ha fatto coppia con Sandon Stolle, ma ha perso nel 1\u00ba turno contro Jan-Michael Gambill e Simon Larose.\nJi\u0159\u00ed Nov\u00e1k e David Rikl hanno battuto in finale 6\u20134, 3\u20136, 6\u20133, Donald Johnson e Jared Palmer."}
{"id": "2735862", "revid": "300067", "url": "https://it.wikipedia.org/wiki?curid=2735862", "title": "New York Knicks 1987-1988", "text": "La stagione 1987-88 dei New York Knicks fu la 39\u00aa nella NBA per la franchigia.\nI New York Knicks arrivarono secondi nella \"Atlantic Division\" della \"Eastern Conference\" con un record di 38-44. Nei play-off persero al primo turno con i Boston Celtics (3-1)."}
{"id": "2735866", "revid": "287204", "url": "https://it.wikipedia.org/wiki?curid=2735866", "title": "New York Knicks 1988-1989", "text": "La stagione 1988-89 dei New York Knicks fu la 40\u00aa nella NBA per la franchigia.\nI New York Knicks vinsero la \"Atlantic Division\" della \"Eastern Conference\" con un record di 52-30. Nei play-off vinsero il primo turno con i Philadelphia 76ers (3-0), perdendo poi la semifinale di conference con i Chicago Bulls (4-2)."}
{"id": "2735868", "revid": "287204", "url": "https://it.wikipedia.org/wiki?curid=2735868", "title": "New York Knicks 1989-1990", "text": "La stagione 1989-90 dei New York Knicks fu la 41\u00aa nella NBA per la franchigia.\nI New York Knicks arrivarono terzi nella \"Atlantic Division\" della \"Eastern Conference\" con un record di 45-37. Nei play-off vinsero il primo turno con i Boston Celtics (3-2), perdendo poi la semifinale di conference con i Detroit Pistons (4-1)."}
{"id": "2735871", "revid": "838137", "url": "https://it.wikipedia.org/wiki?curid=2735871", "title": "Canada Masters 2001 - Doppio femminile", "text": "Il doppio femminile del Canada Masters 2001 \u00e8 stato un torneo di tennis facente parte del WTA Tour 2001.\nMartina Hingis e Nathalie Tauziat erano le detentrici del titolo, ma quest'anno non hanno partecipato insieme.\nKimberly Po-Messerli e Nicole Pratt hanno battuto in finale 6\u20133, 6\u20131, Tina Kri\u017ean e Katarina Srebotnik.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2735872", "revid": "287204", "url": "https://it.wikipedia.org/wiki?curid=2735872", "title": "New York Knicks 1990-1991", "text": "La stagione 1990-91 dei New York Knicks fu la 42\u00aa nella NBA per la franchigia.\nI New York Knicks arrivarono terzi nella \"Atlantic Division\" della \"Eastern Conference\" con un record di 39-43. Nei play-off persero al primo turno con i Chicago Bulls (3-0)."}
{"id": "2735874", "revid": "287204", "url": "https://it.wikipedia.org/wiki?curid=2735874", "title": "New York Knicks 1991-1992", "text": "La stagione 1991-92 dei New York Knicks fu la 43\u00aa nella NBA per la franchigia.\nI New York Knicks vinsero la \"Atlantic Division\" della \"Eastern Conference\" con un record di 51-31. Nei play-off vinsero il primo turno con i Detroit Pistons (3-2), perdendo poi la semifinale di conference con i Chicago Bulls (4-3)."}
{"id": "2735880", "revid": "1442080", "url": "https://it.wikipedia.org/wiki?curid=2735880", "title": "Zanj", "text": "Zanj (, che significa \"negro\") \u00e8 un vocabolo che s'incontra nella letteratura araba ma che probabilmente \u00e8 di origine non araba, forse persiana, vista l'esistenza dell'identico vocabolo , che significa \"di pelle nera\". Il vocabolo medio-persiano forse riprendeva un lessema di origine pi\u00f9 antica, ma non verificabile in letteratura. \n\"Bil\u0101d al-zanj\" (\"Paese degli Zanj\", o \"Paese dei negri\") era l'espressione cui facevano ricorso gli arabofoni, per identificare l'area geografica dell'Africa orientale a sud dell'Abissinia, e in particolare Zanzibar, in cui gli Arabi e i Persiani, forse fin dall'inizio del II secolo dell'Egira (VIII-IX secolo del calendario cristiano), imbarcavano le popolazioni indigene da essi catturate per destinarle alla schiavit\u00f9 e trasferirle nel califfato, al fine di sfruttarne a infimo prezzo la forza-lavoro.\nInevitabilmente il vocabolo conobbe una trasformazione semantica, finendo con l'identificare sommariamente gli \"schiavi di pelle nera\", mentre gli africani di colore, ampiamente presenti nella storia e nelle istituzioni islamiche venivano di norma identificati col termine \"s\u016bd\u0101n\" (\"neri\").\nCharles Pellat cos\u00ec scriveva: \nEtimologia di Zanzibar.\nDa \"Zanj\" deriva il nome \"Zanzibar\", attraverso \"Zang-i bar\" (), che significa \"paese dei negri\", ( + , \"terra\" o \"continente\" [dei \"neri\"])."}
{"id": "2735883", "revid": "1442080", "url": "https://it.wikipedia.org/wiki?curid=2735883", "title": "Cincinnati Masters 2001 - Singolare", "text": "Il singolare del Cincinnati Masters 2001 \u00e8 stato un torneo di tennis facente parte dell'ATP Tour.\nGustavo Kuerten ha battuto in finale Patrick Rafter 6\u20131, 6\u20133."}
{"id": "2735886", "revid": "122920670", "url": "https://it.wikipedia.org/wiki?curid=2735886", "title": "Chevrolet Spark (2009)", "text": "La Chevrolet Spark \u00e8 un'utilitaria compatta, prodotta dal 2009 al 2016, dalla divisione coreana della casa automobilistica americana Chevrolet, come erede del modello Matiz. Nel 2015 ne \u00e8 stata presentata la quarta generazione.\nSi tratta di una vettura venduta in tutto il mondo con differenti denominazioni e assemblata in numerosi mercati: il modello importato in Europa viene prodotto in Corea del Sud nello stabilimento della GM Korea (precedentemente nota come GM Daewoo) di Changwon. In India la vettura \u00e8 stata ribattezzata come Chevrolet Beat e viene prodotta nello stabilimento di Gujarat mentre piccole produzioni locali in CKD vengono effettuate anche in Colombia (presso lo stabilimento di Bogot\u00e0) e in Uzbekistan (stabilimento di Asaka) dove si effettua solo l'assemblaggio del modello con i pezzi provenienti dalla Corea.\nSul solo mercato coreano la Spark \u00e8 stata venduta dal 2009 fino al 2011 con la denominazione Daewoo Matiz Creative in seguito sostituita dal globale marchio Chevrolet. In Australia invece la vettura viene venduta come Holden Barina Spark a causa dell'assenza del marchio Chevrolet sul mercato locale.\nLa nascita.\nIl percorso che ha visto nascere la Spark \u00e8 stato abbastanza complesso, la Matiz era stata un grande successo sia in Europa sia in Asia e proporre una degna erede richiedeva il supporto del pubblico; infatti quando nel 2007 la General Motors propose al Salone Internazionale dell'automobile di New York le tre concept car \"Grove\", \"Trax\" e \"Beat\" i clienti della Matiz sono stati invitati dalla casa a un sondaggio per proclamare quale fosse la versione che pi\u00f9 rispecchiasse le esigenze del pubblico. La \"Trax\" proponeva una linea arrotondata su una carrozzeria da mini crossover con trazione integrale, motore 1.0 benzina, scudi paracolpi applicati nella parte bassa dei paraurti e vistosa calandra frontale con fari circolari. La \"Groove\" proponeva una carrozzeria squadrata da monovolume stile r\u00e9tro con un vasto frontale ispirato ai grandi pick-up truck americani e fanali posteriori in posizione verticale, il motore era un 1.0 turbodiesel e la trazione anteriore. \nInfine c'era la \"Beat\" che proponeva un motore 1.2 benzina turbocompresso, una carrozzeria tre porte dalle linee sportive e filanti con un profilo a cuneo e fanali posteriori verticali. La \"Beat\" \u00e8 stata la concept car che \u00e8 pi\u00f9 piaciuta al pubblico e per questo la General Motors (proprietaria dei marchi Chevrolet e Daewoo) ha subito proseguito nella fase di progettazione del modello definitivo. Inoltre le \"Chevrolet Groove\" e \"Trax\" sono state disegnate e prodotte dal \"GM Tech Center\" di Warren (Michigan) mentre la Spark concept \u00e8 stata sviluppata dalla \"GM India\".\nIl progetto che ha dato alla luce la Spark definitiva segue il filone di sigle industriali inaugurato dalla Matiz; il codice \"M300\" viene formato dall'iniziale \"M\", abbreviazione di \"microcar\", mentre il numero \"300\" identifica il modello. Sviluppata in Corea del Sud dalla \"GM DAT\" (General Motors Daewoo Auto &amp; Technology) il design \u00e8 frutto del centro stile Chevrolet americano mentre tutti gli organi meccanici sono di nuova concezione e verranno condivisi con le future autovetture facenti parte del gruppo. Inizialmente era stato sviluppato per il modello definitivo un solo motore a benzina facente parte della famiglia \"S-Tec\" da 1,2 litri di cilindrata dotato di turbocompressore e di circa 100 cavalli di potenza massima, ma in seguito questa unit\u00e0 sar\u00e0 messa da parte in favore di motori meno potenti poich\u00e9 questo piccolo turbo avrebbe incrementato fin troppo i costi di produzione.\nIl design.\nLa nuova Spark debutta al Salone dell'automobile di Ginevra nel 2009; \u00e8 pi\u00f9 lunga di 14 centimetri rispetto alla precedente Matiz, raggiungendo i 3,64 metri di lunghezza complessiva. Lo stile inaugura il nuovo family feeling che sar\u00e0 seguito dalle future automobili della casa americana. Il taglio sportivo e spigoloso della carrozzeria viene marcato dal frontale con degli enormi fanali e una vistosa calandra sdoppiata, la fiancata possiede i passaruota in rilievo e le maniglie delle portiere posteriore sono state incernierate al montante. La coda dispone dei fanali di forma di \"doppio ovale\" con la luce di stop a LED e una profonda nervatura nel paraurti inferiori che ospita il terminale di scarico cromato (sulle versioni di punta). La carrozzeria \u00e8 realizzata in acciai ad alta resistenza con deformazione programmata in caso d'impatto.\nL'abitacolo \u00e8 abbastanza spazioso per quattro adulti bench\u00e9 l'auto sia omologata come una cinque posti. Grazie alle quattro portiere pi\u00f9 l'ampio cofano del vano bagagli l'accesso a bordo risulta molto facile, i sedili sono rivestiti in tessuto ma per alcuni mercati asiatici la Spark dispone anche della selleria in pelle. La plancia segue lo stile della carrozzeria con un profilo a \"V\" che scende verso la zona centrale: i principali comandi del climatizzatore (manuale o automatico monozona con schermo a cristalli liquidi) e dell'autoradio CD (con MP3 e ingresso AUX) sono stati sistemati nella zona centrale rivestita in plastica lucida mentre all'estremit\u00e0 troviamo degli inserti in plastica che imita l'alluminio e che culminano con le bocchette d'aerazione del clima. Nella parte superiore invece si trova lo schermo del computer di bordo che incorpora l'orologio digitale. La strumentazione di chiara ispirazione motociclistica \u00e8 composta da due elementi: il tachimetro di forma circolare che ingloba anche alcune spie relative all'alimentazione e ai vari sensori, mentre un secondo schermo LCD di forma rettangolare riporta il contagiri e altre funzioni minori. Il bagagliaio possiede un volume di 170 litri, ampliabili fino a 578 litri con il divano posteriore in posizione reclinata.\nIl nome Spark \u00e8 stato adottato dal modello definitivo proprio per l'assenza di parentela con la precedente Matiz; tradotto in lingua italiana \"Spark\" vuol dire \"Scintilla\" infatti la nuova autovettura sar\u00e0 la scintilla in termini di vendite della gamma europea Chevrolet, prevista una produzione annua di oltre 200\u00a0000 unit\u00e0, presso lo stabilimento di Changwon in Corea del Sud, di cui oltre 29\u00a0000 saranno destinate al mercato italiano. Il nome Spark per\u00f2 non \u00e8 nuovo, infatti \u00e8 stato utilizzato per commercializzare la precedente Chevrolet Matiz solo in pochi mercati dell'est Europa mentre nel resto del mondo ha mantenuto il classico nome Matiz. Soltanto in Corea la nuova Spark viene venduta come Daewoo Matiz Creative. In India \u00e8 stata presentata al Salone dell'automobile di Nuova Delhi nel gennaio del 2010 con il nome Chevrolet Beat dove sar\u00e0 prodotta per il mercato locale.\nIn occasione del festival \"Boardmasters\" (Cornovaglia dal 4 all'8 agosto 2010) \u00e8 stata presentata la \"Chevrolet Spark Woody Wagon\", un'auto con un originalissimo look realizzato da Ian Cook. Il giovane designer si \u00e8 ispirato ai modelli di auto americani degli anni '50-60.\nLa dinamica.\nLa Spark \u00e8 un progetto totalmente nuovo quindi dalla Matiz non eredita nulla ad eccezione del motore da 1,0 litro. Il pianale di base \"Gamma II\" \u00e8 stato progettato appositamente per le auto di dimensioni compatte e si adatta facilmente a svariate tipologia di trasmissione. La trazione \u00e8 anteriore \u00e8 il motore \u00e8 disposto in posizione trasversale, le sospensioni anteriori seguono lo schema a ruote indipendenti con braccio trasversale e montante telescopico MacPherson e barra stabilizzatrice, mentre al posteriore \u00e8 stato adottato il classico schema a ruote interconnesse da un ponte torcente con braccio longitudinale e barra stabilizzatrice. Ammortizzatori idraulici e impianto frenante con avantreno a dischi autoventilati e retrotreno a tamburi.\nLa sicurezza viene garantita dalla presenta di serie di numerosi dispositivi quali il \"sistema anti bloccaggio\" delle ruote motrici (\"ABS\" a quattro canali con \"EBD\"), airbag frontali, laterali e per la testa apribili a tendina in modo da proteggere anche i passeggeri posteriori, oltre alla presenza degli attacchi isofix. Le versioni intermedie offrono anche il piantone dello sterzo regolabile in altezza, i comandi audio al volante e il controllo elettronico della stabilit\u00e0 e della trazione. Nel 2009 \u00e8 stata sottoposta ai crash test Euro NCAP totalizzando il risultato complessivo di 4 stelle garantendo una buona protezione per i passeggeri anteriori e posteriori, ma solo una discreta attenzione all'investimento di pedoni.\nMotorizzazioni.\nLa Spark dispone di una gamma motori rinnovata composta da due propulsori a quattro cilindri DOHC con monoblocco in ghisa facenti parte della famiglia motoristica S-Tec II: il piccolo 1.0 16v benzina \u00e8 un'evoluzione dell'unit\u00e0 gi\u00e0 presente sulla vecchia Matiz. Eroga 68 cavalli a 6.400 giri/min per una coppia massima di 93 Nm a 4.800 giri/min garantendo dei bassi costi di gestione. Le emissioni di anidride carbonica sono contenute in 119 grammi al chilometro nel ciclo misto per un consumo di 19,6\u00a0km/l. Omologato Euro 5 \u00e8 disponibile anche nella versione \"Eco Logic\" in grado di funzionare alimentato sia a benzina sia a gas GPL grazie al serbatoio di forma toroidale installato direttamente in fabbrica e omologato dalla casa costruttrice. Le Spark 1.0 \"Eco Logic\" emettono 110 grammi di anidride carbonica per km. Il cambio \u00e8 un manuale a 5 rapporti.\nAl vertice della gamma \u00e8 stato montato il nuovo 1.2 sedici valvole, disponibile anche in versione \"Eco Logic\", capace di 81 cavalli a 6.400 giri/min per una coppia motrice di 111 Nm a 4.800 giri/min. Il consumo medio \u00e8 di 15,1\u00a0km/l a benzina e 11,6 nella versione GPL per emissioni di CO2 contenute rispettivamente in 119 e 113 grammi al km. In entrambe le versioni il 1.2 \u00e8 omologato Euro 5 ed \u00e8 abbinato al cambio manuale a 5 rapporti.\nRestyling 2012.\nAl Salone dell'automobile di Parigi, nel 2012, viene svelato il restyling di mezz'et\u00e0.\nEsteticamente viene ridisegnato il frontale, che sfoggia una nuova calandra anteriore integrante la targa e un paraurti ridisegnato.\nNel posteriore vengono ridisegnati leggermente i gruppi ottici e viene ridisegnato il paraurti.\nLa gamma italiana si compone di 4 versioni: la 1.0, la 1.0 GPL, la 1.2 e la 1.2 GPL. Sulle versioni a GPL non si pu\u00f2 montare l'ESC (Electronic Stability Control)."}
{"id": "2735890", "revid": "11959", "url": "https://it.wikipedia.org/wiki?curid=2735890", "title": "Imad al-Din Zangi", "text": ""}
{"id": "2735892", "revid": "11959", "url": "https://it.wikipedia.org/wiki?curid=2735892", "title": "Imad al-Din Zanki", "text": ""}
{"id": "2735894", "revid": "767487", "url": "https://it.wikipedia.org/wiki?curid=2735894", "title": "Marcus Thornton (cestista 1987)", "text": "Carriera.\nIl 24 gennaio 2014 ha segnato 42 punti con i Sacramento Kings, suo massimo in carriera in una partita NBA, in una partita interna persa dai Kings contro gli Indiana Pacers per 116-111. Il 19 febbraio 2014 i Sacramento Kings l'hanno ceduto ai Brooklyn Nets in cambio di Jason Terry e Reggie Evans."}
{"id": "2735896", "revid": "1305772", "url": "https://it.wikipedia.org/wiki?curid=2735896", "title": "Ludovico Mazzanti", "text": "Biografia.\nNato in una famiglia di nobili origini, si trasfer\u00ec nel corso dell'infanzia ad Orvieto. Verso il quindicesimo anno d'et\u00e0 si spost\u00f2 a Roma per studiare pittura ed entr\u00f2 nella bottega del pittore genovese Giovan Battista Gaulli detto Baciccia.\nUno dei suoi primi lavori fu il progetto per il mosaico superiore del portale centrale della facciata del Duomo di Orvieto.\nInizi\u00f2 poi ad esercitare la sua arte dipingendo ed affrescando in numerose chiese di Roma ed in particolare esegu\u00ec degli affreschi nella Cappella dell'Annunziata nella Chiesa di Sant'Ignazio e nel Palazzo Vidoni Caffarelli.\nPass\u00f2 poi a Napoli dove risiedette stabilmente per circa sette anni nel periodo 1733-1740 e dove realizz\u00f2 un ciclo di affreschi mariani nell'abside della Chiesa della Nunziatella.\nSi spost\u00f2 poi nella vicina Avellino dove lavor\u00f2 all'Abbazia di Montevergine. Lavor\u00f2 anche in Umbria e marcatamente a Citt\u00e0 di Castello dove realizz\u00f2 gli affreschi della cupola del Duomo, andati poi distrutti a seguito del sisma del 12 gennaio 1789 che danneggi\u00f2 seriamente la chiesa. Nella stessa citt\u00e0 realizz\u00f2 anche altre opere pittoriche ed in particolare due pale d'altare per il monastero delle Murate.\nViaggi\u00f2 poi nelle Marche passando per l'Umbria e fin\u00ec in Toscana. Una sua tela di grandi dimensioni \u00e8 presente nella Chiesa di Santa Maria al Pignone a Firenze e suoi affreschi esistono nell'abside della Cattedrale di Santa Maria Assunta a Sutri.\nSue opere vennero commissionate anche all'estero e si hanno notizie di suoi quadri inviati in Polonia ed a Parigi."}
{"id": "2735897", "revid": "287204", "url": "https://it.wikipedia.org/wiki?curid=2735897", "title": "Indianapolis Tennis Championships 2001", "text": "L'Indianapolis Tennis Championships 2001 \u00e8 stato un torneo di tennis giocato sul cemento.\n\u00c8 stata la 14\u00aa edizione dell'Indianapolis Tennis Championships (conosciuto quest'anno anche come \"RCA Championships\" per motivi di sponsorizzazione), \nche fa parte della categoria International Series Gold nell'ambito dell'ATP Tour 2001. \nSi \u00e8 giocato al Tennis Center di Indianapolis negli Stati Uniti, dal 13 al 19 agosto 2001.\nCampioni.\nSingolare.\n Patrick Rafter ha battuto in finale Gustavo Kuerten, 4-2 rit.\nDoppio.\n Mark Knowles / Brian MacPhie hanno battuto in finale Mahesh Bhupathi / S\u00e9bastien Lareau, 7-6, 5-7, 6-4"}
{"id": "2735905", "revid": "1196268", "url": "https://it.wikipedia.org/wiki?curid=2735905", "title": "Brillante", "text": "Brillante si pu\u00f2 riferire a:"}
{"id": "2735906", "revid": "486946", "url": "https://it.wikipedia.org/wiki?curid=2735906", "title": "Marosv\u00e1s\u00e1rhely", "text": ""}
{"id": "2735908", "revid": "287204", "url": "https://it.wikipedia.org/wiki?curid=2735908", "title": "Brasil Open 2001", "text": "Il Brasil Open 2001 \u00e8 stato un torneo di tennis giocato sulla cemento. \u00c8 stata la 1\u00aa edizione del Brasil Open, che fa parte della categoria International Series nell'ambito dell'ATP Tour 2001 e della categoria Tier II nell'ambito del WTA Tour 2001. Si \u00e8 giocato nel complesso Costa do Sauipe di Mata de S\u00e3o Jo\u00e3o, in Brasile, dal 10 settembre al 16 settembre 2001.\nCampioni.\nSingolare maschile.\n Jan Vacek ha battuto in finale Fernando Meligeni 2-6, 7-6 (7-2), 6-3\nDoppio maschile.\n Enzo Artoni / Daniel Melo ha battuto in finale Gast\u00f3n Etlis / Brent Haygarth 6-3, 1-6, 7-6 (7-5)\nSingolare femminile.\n Monica Seles hanno battuto in finale Jelena Doki\u0107 6\u20133, 6\u20133\nDoppio femminile.\n Amanda Coetzer / Lori McNeil hanno battuto in finale Nicole Arendt / Patricia Tarabini 6\u20137 (8\u201310), 6\u20132, 6\u20134"}
{"id": "2735911", "revid": "297059", "url": "https://it.wikipedia.org/wiki?curid=2735911", "title": "Ettore de Conciliis", "text": "Biografia.\nDe Conciliis diventa famoso nel 1965 per la realizzazione del \"Murale della pace\", opera monumentale parietale realizzata con la collaborazione di Rocco Falciano, presso la Chiesa di San Francesco ad Avellino. L'affresco suscita vivaci polemiche e cattura l'interesse della stampa nazionale e internazionale: alle spalle dell'altare di una chiesa cattolica viene realizzato un affresco in cui, attorno alla figura di San Francesco, compaiono da un lato immagini di guerra e di distruzione, dall'altro di pace e di giustizia sociale. Accanto a Papa Giovanni XXIII e ai vescovi avellinesi, sono rappresentati John Kennedy, Mao Tse Tung, Cesare Pavese, Guido Dorso, Pier Paolo Pasolini e Fidel Castro.\nCriticato dai settori pi\u00f9 tradizionalisti del cattolicesimo. In precedenza una sua innovativa crocifissione, realizzata per la Chiesa delle Oblate ad Avellino, era stata cancellata perch\u00e9 ritenuta inidonea per un luogo di culto.\nL'attivit\u00e0 artistica di de Conciliis continua negli anni successivi con la realizzazione di altre imponenti opere murarie a contenuto sociale: presso la scuola di Cadelbosco (RE) realizza \"Effetti del capitalismo e fronte della pace\", presso il Centro Studi di Danilo Dolci a Trappeto (PA) \"Sistema clientelare-mafioso e non-violenza\", per il Comune di Mantova un murale all'Istituto Magistrale \"Isabella d'Este\" e per il Comune di Fiano Romano, a ridosso dell'ingresso del borgo medievale, il \"Murale sulla occupazione delle terre e lotta per lo sviluppo\".\nTra le sue opere di arte pubblica vanno ricordati il \"Memoriale di Portella della Ginestra\" , intervento di \" land art\" realizzato nel 1979, a ricordo della strage di contadini compiuta dalla banda di Salvatore Giuliano, il \"Parco della Pace\" a Roma, con la realizzazione di grandi sculture dedicate alle religioni ebraica, islamica e cristiana, insieme a un teatro all'aperto e a una \"via letteraria\" costellata da pietre-sculture su cui sono scritti versi poetici, ispirati alla pace e alla fratellanza.\nAttualmente la sua produzione pittorica \u00e8 orientata su tematiche pi\u00f9 intimistiche, con la rappresentazioni di paesaggi e nature morte.\nDal 2005 la Comunit\u00e0 Europea e il Comune di Fiano Romano promuovono la realizzazione di uno Studio-Museo nella chiesa medievale Santa Maria ad Pontem, dove vengono raccolte le opere del maestro.\nNato ad Avellino, vive attualmente a Fiano Romano, dopo aver soggiornato in Messico e negli Stati Uniti."}
{"id": "2735912", "revid": "438678", "url": "https://it.wikipedia.org/wiki?curid=2735912", "title": "Scooby-Doo e il viaggio nel tempo", "text": "Scooby-Doo e il viaggio nel tempo (\"Scooby-Doo and the Cyber Chase\") \u00e8 un film del 2001 diretto da Jim Stenstrum.\nProdotto dalla Warner Home Video, \u00e8 stato distribuito negli Stati Uniti d'America il 9 ottobre 2001 e in Italia all'inizio del 2002.\nIl film narra le nuove avventure di Scooby-Doo e della Mystery Inc. alle prese con un virus informatico che li proietter\u00e0 all'interno di un videogioco.\nIl film \u00e8 dedicato a William Hanna, deceduto prima della distribuzione del film.\n\u00c8 l'ultima produzione \"ufficiale\" della Hanna-Barbera, in quanto la Warner Bros. aveva assorbito completamente la Hanna-Barbera Productions dopo la morte del fondatore e creatore William Hanna.\nTrama.\nLa Mystery Incorporated sta andando a trovare un vecchio amico, Eric, che li ha invitati nella sua universit\u00e0, dove ha creato un videogioco basato sulle loro avventure, candidato al primo premio. \nAppena arrivati per\u00f2 vengono subito a conoscenza di un virus informatico molto pericoloso, che uscito da un computer ha iniziato a infestare la scuola. Nel tentare di catturarlo, la gang finisce all'interno del videogioco e per uscirne dovranno superare tutti e dieci i livelli, e come se non bastasse con loro c'\u00e8 anche il fantavirus con degli alleati. In pi\u00f9 ci sar\u00e0 anche qualche incontro interessante.\nAl gruppo non rimane che superare i livelli, catturare il fantavirus e aiutare cos\u00ec Eric.\nAlla fine si scoprir\u00e0 che il virus era stato creato da Bill, migliore\namico e collega di Eric. Questo perch\u00e9 il professore non aveva scelto il suo progetto, preferendo quello\ndel collega, decisamente migliore. \nIl colpevole \u00e8 punito e la gang festeggia insieme a Eric.\nI Livelli e nemici incontrati.\nIn questo film i nostri eroi finisco accidentalmente dentro un videogioco e per uscirne dovranno completare tutti e dieci i livelli trovando le scatole di Scooy Snak. Le ambientazioni e i nemici (a parte il Fantavirus) sono:\nVideogioco.\nDal film \u00e8 stato tratto anche un videogioco uscito per PlayStation e Game Boy Advance nel 2001."}
{"id": "2735914", "revid": "1442080", "url": "https://it.wikipedia.org/wiki?curid=2735914", "title": "Brasil Open 2001 - Singolare maschile", "text": "Il singolare maschile del torneo di tennis Brasil Open 2001, facente parte dell'ATP Tour, ha avuto come vincitore Jan Vacek che ha battuto in finale 2\u20136, 7\u20136(2), 6\u20133, Fernando Meligeni."}
{"id": "2735915", "revid": "76963", "url": "https://it.wikipedia.org/wiki?curid=2735915", "title": "Hideyuki Tanaka", "text": "Si \u00e8 diplomato alla \"Toho Gakuen School of Music\"."}
{"id": "2735917", "revid": "422900", "url": "https://it.wikipedia.org/wiki?curid=2735917", "title": "Tanaka Hideyuki", "text": ""}
{"id": "2735918", "revid": "1442080", "url": "https://it.wikipedia.org/wiki?curid=2735918", "title": "Brasil Open 2001 - Doppio maschile", "text": "Il doppio maschile del torneo di tennis Brasil Open 2001, facente parte dell'ATP Tour, ha avuto come vincitori Enzo Artoni e Daniel Melo che hanno battuto in finale 6\u20133, 1\u20136, 7\u20136(5), Gast\u00f3n Etlis e Brent Haygarth."}
{"id": "2735923", "revid": "1543377", "url": "https://it.wikipedia.org/wiki?curid=2735923", "title": "Grand Prix de Tennis de Lyon 2001", "text": "Il Grand Prix de Tennis de Lyon 2001 \u00e8 stato un torneo di tennis giocato sul cemento indoor. \n\u00c8 stata la 15\u00aa edizione del Grand Prix de Tennis de Lyon, \nche fa parte della categoria International Series nell'ambito dell'ATP Tour 2001.\nIl torneo si \u00e8 giocato al Palais des Sports de Gerland di Lione in Francia, dall'8 al 15 ottobre 2001.\nCampioni.\nSingolare.\n Ivan Ljubi\u010di\u0107 ha battuto in finale Younes El Aynaoui 6\u20133, 6\u20132\nDoppio.\n Daniel Nestor / Nenad Zimonji\u0107 hanno battuto in finale Arnaud Cl\u00e9ment / S\u00e9bastien Grosjean 6\u20131, 6\u20132"}
{"id": "2735926", "revid": "1442080", "url": "https://it.wikipedia.org/wiki?curid=2735926", "title": "Stuttgart Masters 2001 - Singolare", "text": "Il singolare del Stuttgart Masters 2001 \u00e8 stato un torneo di tennis facente parte dell'ATP Tour.\nTommy Haas ha battuto in finale Maks Mirny 6\u20132, 6\u20132, 6\u20132\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2735929", "revid": "144796", "url": "https://it.wikipedia.org/wiki?curid=2735929", "title": "Joseph Adam Arco", "text": ""}
{"id": "2735932", "revid": "1442080", "url": "https://it.wikipedia.org/wiki?curid=2735932", "title": "Paris Masters 2001 - Singolare", "text": "Il singolare del Paris Masters 2001 \u00e8 stato un torneo di tennis facente parte dell'ATP Tour 2001.\nMarat Safin era il detentore del titolo, ma ha perso nel 3\u00ba turno contro Andreas Vinciguerra.\nS\u00e9bastien Grosjean ha battuto in finale Evgenij Kafel'nikov 7\u20136 (7\u20133), 6\u20131, 6\u20137 (5\u20137), 6\u20134.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2735933", "revid": "446353", "url": "https://it.wikipedia.org/wiki?curid=2735933", "title": "Littoral Combat Ship", "text": "Il programma Littoral Combat Ship (letteralmente \"Nave da Combattimento Costiero\", la cui sigla \u00e8 diventato il corrispondente hull classification symbol assegnato alle unit\u00e0: LCS) \u00e8 il programma col quale la US Navy intendeva realizzare delle unit\u00e0 militari di superficie relativamente economiche realizzate con il concetto della modularit\u00e0, cio\u00e8 disponendo di \"pacchetti di missione\" intercambiabili secondo le varie necessit\u00e0.\nInizialmente si intendeva cantierizzare nell'arco di un trentennio ben settanta di queste unit\u00e0, ma in seguito, visto l'aumento dei costi a pi\u00f9 di tre volte degli iniziali 220 milioni di dollari e ad altri problemi tecnici il requisito \u00e8 stato ridotto a cinquanta unit\u00e0, anche se non \u00e8 detto che il programma prosegua viste le polemiche e le difficolt\u00e0 che sta incontrando.\nSecondo il glossario militare del Dipartimento della Difesa degli Stati Uniti una Littoral Combat Ship \u00e8 una nave costruita ed armata allo scopo di combattere ed in grado di condurre operazioni marittime multiruolo contro minacce aeree, di superficie e subacquee, e bersagli terrestri. Questa espressione \u00e8 adottata dalla Lockheed-Martin e dalla General Dynamics per definire la futura unit\u00e0 minore combattente che dovrebbe sostituire la Littoral Combat Ship nell'arsenale statunitense, con una lunghezza di circa 118m, un dislocamento di circa 3.600 t, il collaudato sistema radar Aegis ed un lanciamissili a celle verticali come l'attuale Mk.41 utilizzato tra l'altro sulle navi della classe Arleigh Burke.\nSviluppo.\nTale programma ha preso il via nel 2002 su impulso dell'Ammiraglio Ven Clark, allora Capo delle Operazioni Navali, che programm\u00f2 lo sviluppo di 70 unit\u00e0 di questo tipo per portare il totale delle navi operative della marina a 325, ridimensionato poi dal successore Mullen che ridusse le unit\u00e0 all'attuale obiettivo di 55 vascelli da inserire in una flotta di 313 navi.\nNata come unit\u00e0 semplice, economica e costruita con molte soluzioni e standard commerciali, \u00e8 stata in seguito, vista la sua cruciale funzione di lotta litoranea in acque nemiche, pesantemente modificata nei requisiti originari diventando pi\u00f9 costosa e complessa e quindi richiedendo maggiori tempi per la costruzione.\nLa caratteristica principale di questo progetto \u00e8 la modularit\u00e0 dei sistemi pi\u00f9 complessi che prevede l'installazione di \"pacchetti di missione\" precostituiti a seconda delle esigenze, limitando quindi i costi di ogni unit\u00e0 e i suoi ingombri a bordo. Molti di questi pacchetti hanno la caratteristica di essere impiegabili, data la loro natura modulare, in maniera remota, permettendo quindi di limitare i rischi ed aumentare il tasso di successo della missione dato l'impiego di volta in volta di personale tecnico altamente specializzato nella missione. Con tale sistema una LCS pu\u00f2 di volta in volta assumere la missione sminamento, dragaggio, lotta ASW, ASuW, AAW e controcosta in base ai sistemi impiegati a bordo. \nAltra caratteristica peculiare di queste unit\u00e0 \u00e8 il ridottissimo equipaggio necessario che varia a seconda della missione e dei pacchetti di missione implementati da un minimo di 40 ad un massimo di 75 tra ufficiali e marinai.\nNel 2004 i contratti per la realizzazione di due prototipi, la LCS-1 e la LCS-2, sono stati assegnati a due consorzi che vedono rispettivamente:1) Lockheed Martin come capocommessa, data la necessit\u00e0, negli appalti maggiori, di un prime contractor statunitense mentre il progetto \u00e8 Fincantieri (fra l'altro la carena \u00e8 stata sviluppata a partire da quella del Destriero ) e le unit\u00e0 sono costruite sugli scali di Marinette Marine di propriet\u00e0 della stessa Fincantieri; 2) General Dynamics con, tra gli altri, Northrop Grumman.\nLCS-1.\nLa \u00e8 l'unit\u00e0 sviluppata dal consorzio guidato da Lockheed Martin e consegnata per le prove in mare alla marina americana dopo 4 anni dal taglio della prima lamiera.\nTale unit\u00e0 \u00e8 basata su un monoscafo d'acciaio capace di superare la velocit\u00e0 di 40 nodi e dislocante poco pi\u00f9 di 3000 tonnellate per una lunghezza di 115 metri, una larghezza di 17,3 metri e con una immersione di 3,9 metri. Fiore all'occhiello di questa nave \u00e8 l'ampio ponte di volo capace di ospitare un Black Hawk e fino a tre Fire scout, decisamente al di sopra di unit\u00e0 navali pari classe dislocanti 3.000 tonnellate.\nI costi finali di questa nave sono stati ipotizzati nell'ordine di due volte e mezzo quelli previsti all'inizio del programma.\nLCS-2.\nLa , sviluppata dal consorzio a guida General Dynamics, \u00e8 stata realizzata in alluminio su scafo trimarano capace di superare i 50 nodi di velocit\u00e0 e dislocante poco pi\u00f9 di 3.000 tonnellate. Tale unit\u00e0, ha una lunghezza di 127,3 metri, una larghezza di 31,5 metri ed una immersione di 4,3. Anche tale unit\u00e0 vanta un generoso ponte di volo al pari della cugina \"LCS-1\". Per questa unit\u00e0, varata nel 2008 e in fase di prova nel Golfo del Messico i costi finali sono previsti non inferiori al triplo di quelli inizialmente pianificati.\nSviluppi futuri.\nSono attualmente in fase di realizzazione ad opera dei due consorzi una terza unit\u00e0 realizzata dalla Lockheed sul modello della e denominata , che ha effettuato le prove nel maggio 2012, mentre la General Dynamics sul modello della sta realizzando la . Al termine, la marina decider\u00e0 quale tra la classe Freedom (alla quale appartengono la LCS-1 e la LCS-3) e la classe Indipendence (alla quale appartengono la LCS-2 e LCS-4) diverr\u00e0 poi il progetto definitivo utilizzato per la realizzazione delle rimanenti LCS programmate."}
{"id": "2735937", "revid": "61051", "url": "https://it.wikipedia.org/wiki?curid=2735937", "title": "Turbom\u00e9ca Astazou", "text": ""}
{"id": "2735938", "revid": "116849023", "url": "https://it.wikipedia.org/wiki?curid=2735938", "title": "Tennis Masters Cup 2001", "text": "La Tennis Masters Cup 2001 e l'ATP World Doubles Challenge Cup sono stati 2 tornei di tennis giocati sul cemento indoor. \u00c8 stata la 32\u00aa edizione del torneo di singolare di fine anno e la 28\u00aa del torneo di doppio di fine hanno. Entrambi fanno parte dell'ATP Tour 2001. \nIl torneo di singolare si \u00e8 giocato al Sydney Superdome di Sydney in Australia, dal 12 al 18 novembre 2001.\nIl torneo di doppio si \u00e8 disputato al KSLTA Tennis Center di Bangalore in India, dal 28 gennaio al 3 febbraio 2002, dopo che era stato cancellato per motivi di sicurezza il torneo previsto per il mese di novembre del 2001.\nCampioni.\nSingolare.\n Lleyton Hewitt ha battuto in finale S\u00e9bastien Grosjean, 6\u20133, 6\u20133, 6\u20134\nDoppio.\n Ellis Ferreira / Rick Leach hanno battuto in finale Petr P\u00e1la / Pavel V\u00edzner, 6\u20137(6), 7\u20136(2), 6\u20134, 6\u20134"}
{"id": "2735942", "revid": "18379", "url": "https://it.wikipedia.org/wiki?curid=2735942", "title": "Riformati", "text": ""}
{"id": "2735943", "revid": "580197", "url": "https://it.wikipedia.org/wiki?curid=2735943", "title": "Sergio Fabian Lavia", "text": "Dalla fine degli anni novanta collabora periodicamente con l'Orchestra Sinfonica Giuseppe Verdi di Milano, suonando la chitarra basso, la chitarra elettrica e la chitarra classica.\nHa realizzato una serie di registrazioni di musica classica, musica folk e world music collaborando tra gli altri con Riccardo Chailly, Luis Bacalov, Nicola Piovani, Vinko Globokar e Yutaka Sado.\nCon la cantante Dilene Ferraz d\u00e0 vita al progetto \"De Argentina ao Brasil\".\nCome compositore ha lavorato nel campo sperimentale della musica elettroacustica. Inoltre, partendo dall'osservazione che la cellula ritmica del tango \u00e8 la retrogradazione di quella della bossa nova, ha creato una nuova cellula ritmica formata dalla somma di queste due, che ha chiamato \"tango-bossa\", utilizzandola in alcune sue composizioni.\nAttualmente (2009) vive in Italia, a Menaggio, dove si occupa anche della direzione artistica del \"Festival internazionale della chitarra\"."}
{"id": "2735946", "revid": "1442080", "url": "https://it.wikipedia.org/wiki?curid=2735946", "title": "Tennis Masters Cup 2001 - Singolare", "text": "Il singolare del Tennis Masters Cup 2001 \u00e8 stato un torneo di tennis facente parte dell'ATP Tour.\nGustavo Kuerten era il detentore del titolo, ma non ha superato il round robin.\nLleyton Hewitt ha battuto in finale 6\u20133, 6\u20133, 6\u20134, S\u00e9bastien Grosjean."}
{"id": "2735949", "revid": "712828", "url": "https://it.wikipedia.org/wiki?curid=2735949", "title": "Yokozuna (personaggio)", "text": ""}
{"id": "2735952", "revid": "224230", "url": "https://it.wikipedia.org/wiki?curid=2735952", "title": "Leopoldo De Gregorio", "text": ""}
{"id": "2735958", "revid": "729019", "url": "https://it.wikipedia.org/wiki?curid=2735958", "title": "Castello J\u00f6rgenberg", "text": "Il castello J\u00f6rgenberg (in romancio \"Munt sogn Gieri\") \u00e8 un castello in rovina in cima ad uno sperone roccioso ad est di Waltensburg; le sue fortificazioni sono le pi\u00f9 imponenti della regione Surselva nel canton Grigioni, in Svizzera. Faceva parte assieme ai castelli Gr\u00fcnenfels, Kropfenstein e Vogelberg del complesso fortificato di Waltensburg, di cui si hanno tracce gi\u00e0 nell'et\u00e0 del bronzo.\nIl castello \u00e8 stato riconosciuto come bene di importanza nazionale.\nStoria.\nNel 765 viene citato per la prima volta nel testamento del vescovo di Coira Tellone.\nJ\u00f6rgenberg viene anche menzionato nel IX secolo con la frase \"habet ecclesiam sancti Georgii in Castello\", riferita alla chiesa intitolata a san Giorgio che si trova all'interno della struttura.\nNel medioevo fu trasformato da fortezza a residenza signorile con il nome di Waltramsburg.\nVi sono pochissimi documenti fino agli inizi del XIV secolo dove appare come possedimento dei signori von Freiberg. Alla morte dell'ultimo discendente di questa famiglia, il castello pass\u00f2 nelle mani dei potenti Baroni Von Vaz intorno al 1330."}
{"id": "2735960", "revid": "28979464", "url": "https://it.wikipedia.org/wiki?curid=2735960", "title": "Trapezus", "text": ""}
{"id": "2735964", "revid": "767487", "url": "https://it.wikipedia.org/wiki?curid=2735964", "title": "Loch Ness (film 1996)", "text": "Loch Ness \u00e8 un film del 1996 diretto da John Henderson.\nTrama.\nLo zoologo americano Jonathan Dempsey, specializzato negli studi su animali \"mitici\" e in piena crisi professionale, viene inviato sul Loch Ness per sfatare la leggenda della presenza di un mostro. Ospite nella locanda di Laurel McFetridge, simpatizza con la figlioletta di costei, Isabel, ma nonostante ci\u00f2 \u00e8 impaziente di finire il lavoro e di andarsene. Affitta pertanto una barca e scandaglia senza risultati le acque con strumenti ultramoderni, suscitando la diffidenza dell'anziano guardiano delle acque. Proprio quando Dempsey sta per partire sicuro dell'inesistenza del mostro, una fotografia scattata dal dottor Abernathy, il suo predecessore morto misteriosamente, che mostra una strana pinna, lo induce a rimanere. Dempsey, dopo un incidente sul lago, si convince che il mostro esiste e nel raccontarlo a Laurel si emoziona e la bacia.\nPoi, su un disegno di Isabel raffigurante il mostro, Jonathan scorge pinne uguali a quelle della fotografia; la piccola gli promette che gli mostrer\u00e0 la creatura e lo conduce in una caverna lacustre sotterranea, dove avviene finalmente l'incontro con due sauri fossili sopravvissuti che, atterriti dal flash della macchina fotografica di Dempsey, per poco non fanno annegare Isabel. Con le prove dell'esistenza dei due dinosauri acquatici e nonostante l'opposizione di Laurel e della bambina, Dempsey pensa solo al successo e giunge a Londra per annunciare la clamorosa scoperta in una conferenza stampa. Sul treno per\u00f2 il funzionario delle acque prega Jonathan di non tradire il segreto del lago, e cos\u00ec Dempsey decide di non rivelare la sua scoperta e torna in Scozia accanto alla donna che ama."}
{"id": "2735965", "revid": "287204", "url": "https://it.wikipedia.org/wiki?curid=2735965", "title": "Aelana", "text": ""}
{"id": "2735969", "revid": "116396715", "url": "https://it.wikipedia.org/wiki?curid=2735969", "title": "Protogene (sicario)", "text": "Notizie storiche.\nFu probabilmente sicario e complice dell'imperatore Caligola, delle cui crudelt\u00e0 rappresent\u00f2 il principale strumento.\nProtogene era solito tenere con s\u00e9 due libri, che egli chiamava \"La spada\" e \"Il pugnale\", nei quali erano annotati i nomi delle persone destinate a sicura morte.\nDopo la morte dell'imperatore, i due libri furono rinvenuti nei suoi ripostigli segreti insieme a una gran quantit\u00e0 di veleni. I veleni furono distrutti e i libri dati alle fiamme per ordine di Claudio, che decise anche di mandare a morte Protogene."}
{"id": "2735970", "revid": "76069", "url": "https://it.wikipedia.org/wiki?curid=2735970", "title": "Bloomfield Township", "text": ""}
{"id": "2735973", "revid": "31886", "url": "https://it.wikipedia.org/wiki?curid=2735973", "title": "Emanuele Paparo", "text": "Biografia e opere.\nEmmanuele Paparo nacque a Monteleone di Calabria (l'odierna Vibo Valentia) il 24 dicembre del 1778 da Pasquale ed Eufrasia Zecca, pittori per mestiere, apprese i fondamenti dell'arte nella scuola pittorica della sua citt\u00e0 natale, fu scolaro di un certo Lorenzo Rubino e secondo un aneddoto, il maestro vistosi superare ben presto da Emmanuele, l'avrebbe scacciato per invidia. Dopo l'allontanamento dalla scuola pittorica si dedic\u00f2 al proseguimento autonomo del pittorici e letterari. Con l'arrivo dei Francesi e l'istaurazione del regno di Gioacchino Murat nel meridione d'Italia venne apprezzato per la sua bravura dal generale napoleonico Danzelot, che lo port\u00f2 con lui a Napoli per proseguire gli studi. Dopo aver sostato in quella citt\u00e0 per un po' di tempo si rec\u00f2 a Roma dove conobbe Vincenzo Camuccini e del quale divenne allievo. Nel 1809 nonostante venisse fortemente voluto dalle accademie di Roma e Napoli torn\u00f2 nella citt\u00e0 natale che orn\u00f2 con numerose tele e dipinti, in particolar modo il duomo di Santa Maria Maggiore e San Leoluca di cui organizz\u00f2 il restauro, eseguendo diversi dipinti e disegnando stucchi e bassorilievi(questi per\u00f2 vennero eseguiti dall'artista Morani seguendo le sue indicazioni). Un'altra chiesa ad essere restaurata in quel periodo fu quella di Santa Maria del Soccorso (costruita nella seconda met\u00e0 del XVI secolo) barbaramente distrutta dopo il terremoto del 1905 per non restaurarla. Nel 1821, restando vacante il posto di maestro del Real Collegio Vibonese, ne prese l'incarico Paparo. Il 16 maggio 1818 prese i voti nel convento domenicano di Monteleone, continuando senza interruzione la sua attivit\u00e0 di pittore. Sul finire di luglio del 1828, apparve sul Paparo un tumore difficile da guarire, inizialmente prosegu\u00ec nel suo mestiere ma in seguito fu costretto a rimanere a letto, seppe di dover morire poco prima che spirasse. Si spense il 6 settembre del 1828 alle ore 12:30. cos\u00ec scrive Federico Tarallo, scrittore di storia patria, nella biografia dell'artista \n\"Con E. Paparo si \u00e8 estinta la lunga prosapia di pittori Monteleonesi. Dalla sua morte in qua, ed \u00e8\ncorso pi\u00f9 di mezzo secolo, niun'altro \u00e8 venuto per riannodare gli anelli della spezzata catena di\nvalenti artisti che per ben due secoli illustrarono con le loro opere ed il loro nome questa citt\u00e0. Ora invece tutto va a sfascio. Non pi\u00f9 amatori; tralignato \u00e8 il gusto e il sentimento del bello che rendeva i\ncittadini di Monteleone gli uomini pi\u00f9 stimabili delle Calabrie; gli avanzi di pregevoli monumenti e\nle opere d'arte, da dieci lustri vanno in rovina, e se pure la voce di pochi Solitari si leva per\nprotestare contro tanta incuria, essa non trova eco nel gusto pervertito dei pi\u00f9.\nCol Capialbi e il Santulli, vennero meno a Monteleone due strenui difensori delle antiche sue\nmemorie, due indefessi cultori delle arti belle, e, ripetiamo, se qualcuno \u00e8 pur rimasta, o arriver\u00e0\ntardi, o rester\u00e0 inascoltato\u2026..\"\nLe sue pitture, riprese da pittori e scuole famose, modificandone gli schemi, si fanno apprezzare soprattutto per la sensibilit\u00e0 cromatica dal quale rimasero estranei i pittori del suo tempo, lo scopo della sua arte \u00e8 etico, insegnare attraverso il patetico e sublime, elemento tipico del Neoclassicismo fatto proprio da Paparo. Nonostante vi fossero riferimenti in biografie e testi, a varie opere di tema mitologico e ritrattistico, conosciamo di lui solo le opere a carattere sacro, eccetto un suo autoritratto del 1815 e un piccolo ritratto di un suo conterraneo.\nPaparo organizz\u00f2 i funerali di Maria Carolina d'Austria nel 1815 e poi del marito Ferdinando I, realizzandone anche monumenti funebri.\nOpere letterarie.\nLa sua attivit\u00e0 non fu solo pittorica ma anche letteraria, scrisse opere in 21 volumetti di prose e versi e circa 70 orazioni sacre e dissertazioni accademiche. Le sue opere pi\u00f9 famose sono \"Viaggio pittorico\" pubblicato postumo dal conte Vito Capialbi, suo amico e concittadino, e un poemetto \"Il Romitaggio\". \n\" Le cittadine mura\nson moleste al mio core;\nm'\u00e8 grato lo spettacolo,\ndella bella natura,\nod'un tenero amore.\nNon dell'amore che nasce\nfra due diversi oggetti;\nparlo dell'amicizia\nche vegeta e si pasce\ndi purissimi affetti\""}
{"id": "2735976", "revid": "1305772", "url": "https://it.wikipedia.org/wiki?curid=2735976", "title": "Protogene (disambigua)", "text": "Protogene (o Protogenes) \u00e8 un nome proprio di origine greca, traslitterazione di \"\" (\"Primogenito\"), portato dai seguenti personaggi storici e mitologici:\nVescovi e arcivescovi.\n\"Protogene\" \u00e8 anche il nome di vescovi e arcivescovi appartenuti alle seguenti diocesi:"}
{"id": "2735977", "revid": "247222", "url": "https://it.wikipedia.org/wiki?curid=2735977", "title": "Gorilla (album Bonzo Dog Doo-Dah Band)", "text": "Gorilla \u00e8 il primo album discografico della Bonzo Dog Doo-Dah Band, pubblicato dalla casa discografica Liberty Records nell'ottobre del 1967.\nFormazione.\nNote aggiuntive"}
{"id": "2735980", "revid": "1711941", "url": "https://it.wikipedia.org/wiki?curid=2735980", "title": "Mug Ruith", "text": "Mug Ruith (o Mogh Roith, \"schiavo della ruota\") \u00e8 un personaggio della mitologia irlandese, un potente e cieco druido di Munster che viveva sull'isola di Valentia.\nDescrizione.\nMug Ruith poteva raggiungere dimensioni enormi ed il suo respiro causava tempeste e trasformava gli uomini in pietra, indossava una pelle di toro sprovvista di corna assieme ad una maschera di uccello, e volava in una macchina chiamata \"roth r\u00e1mach\" (\"ruota a remi\"). Aveva un carro da guerra trascinato da buoi nel quale la notte era luminosa come il giorno, uno scudo nero picchiettato di stelle con il bordo di argento, ed una pietra che poteva trasformarsi in un'anguilla velenosa se gettata in acqua.\nLeggende.\nLe storie su Mug Ruith sono ambientate in vari periodi della storia irlandese: secondo alcune sarebbe vissuto durante il regno di Cormac mac Airt, all'incirca nel III secolo, mentre altri lo collocano a Gerusalemme ai tempi di Cristo; nel \"Lebor Gab\u00e1la \u00c9renn\" si dice che mor\u00ec durante il regno di Conm\u00e1el, quasi duemila anni prima del regno di Cormac. Forse in virt\u00f9 di queste discrepanze nelle date gli viene a volte attribuita una straordinaria longevit\u00e0 (visse attraverso il regno di diciannove re, secondo un'interpretazione) e questo, assieme ad i suoi poteri ha portato addirittura ad ipotizzare che fosse una divinit\u00e0 solare evemerizzata o un dio della tempesta.\nLe svariate leggende medievali sulle sue avventure in Terra santa all'alba del Cristianesimo tratteggiano Mug Ruith come un personaggio interessante e misterioso, o persino uno studente di Simon Mago, che gli insegn\u00f2 le sue abilit\u00e0 magiche e lo aiut\u00f2 a costruire la sua macchina volante \"roth r\u00e1mach\". In almeno due altri poemi Mug Ruith viene identificato come il carnefice che decapit\u00f2 Giovanni Battista, gettando una maledizione sulle genti irlandesi. Un'altra descrizione viene data nel manoscritto \"L'assedio di Knocklong\" (Forbhais Droma D\u00e1mhgh\u00e1ire), ambientato ai tempi di Cormac mac Airt, dove sconfigge i druidi di Cormac in un'elaborata battaglia magica per le terre del re Fiachu Muillethan, sulle quali Cormac aveva cercato di imporre tasse. Mug Ruith aveva una figlia, Tlachtga, un potente druido donna che ha dato il nome ad una collina nella contea di Meath e ad un festival ivi celebrato."}
{"id": "2735982", "revid": "12405", "url": "https://it.wikipedia.org/wiki?curid=2735982", "title": "Mog Ruith", "text": ""}
{"id": "2735983", "revid": "12405", "url": "https://it.wikipedia.org/wiki?curid=2735983", "title": "Mogh Ruith", "text": ""}
{"id": "2735984", "revid": "767487", "url": "https://it.wikipedia.org/wiki?curid=2735984", "title": "Dilene Ferraz", "text": "Negli anni novanta ha dato vita al progetto \"Brazilian love affair\", nel cui ambito ha inciso diversi dischi con l'etichetta \"Dig It International\".\nHa realizzato una serie di registrazioni di musica popolare brasiliana e brazilian jazz, collaborando tra gli altri con Alberto Bonacasa, Fabrizio Bosso, Stefano Bagnoli, Marco Ricci, Riccardo Fioravanti, Marco Detto.\nCome vocalist ha interpretato brani famosi come \"Ohi Maria\" degli Articolo 31 e \"Provo per te\" di Space One, nonch\u00e9 la prima versione in portoghese di \"Fortuna\" di Mario Venuti.\nCon il chitarrista e compositore Sergio Fabian Lavia ha dato vita al progetto \"De Argentina ao Brasil\".\nNei suoi brani fa riferimento al patrimonio musicale del Nord-est del Brasile utilizzando elementi caratteristici del Maracat\u00f9, della Ciranda e Frevo.\nDal 2009 vive stabilmente in Italia, a Menaggio."}
{"id": "2735988", "revid": "1543377", "url": "https://it.wikipedia.org/wiki?curid=2735988", "title": "Turbomeca Marbor\u00e9", "text": "Il Turbomeca Marbor\u00e9 \u00e8 un motore aeronautico turbogetto prodotto dall'azienda francese Turbomeca tra gli anni cinquanta e settanta.\nRealizzato in diverse versioni il Marbor\u00e9 era realizzato per equipaggiare velivoli tra la classe di velivoli di fascia tra i 150 (Marbor\u00e9 I) ed i 500 kg forza (Marbor\u00e9 II e IV) venendo utilizzato principalmente per equipaggiare gli addestratori Fouga CM-170 Magister e Morane-Saulnier MS.760 Paris.\nL'azienda statunitense Continental Aviation and Engineering (CAE) produce tuttora su licenza la versione Marbor\u00e9 II con la designazione locale Teledyne CAE J69."}
{"id": "2735992", "revid": "61051", "url": "https://it.wikipedia.org/wiki?curid=2735992", "title": "Turbom\u00e9ca Bastan", "text": ""}
{"id": "2735998", "revid": "767487", "url": "https://it.wikipedia.org/wiki?curid=2735998", "title": "Wargames 2 - Il codice della paura", "text": "Wargames 2 - Il codice della paura, sequel di \"Wargames - Giochi di guerra\" del 1983, \u00e8 un film \"direct-to-video\" del 2008 diretto da Stuart Gillard.\nTrama.\nWill Farmer incomincia una partita al computer all'interno di un ristrettissimo network di giochi on-line conosciuto come R.I.P.L.E.Y. senza sapere per\u00f2 che in realt\u00e0 sta sfidando un super avanzato sistema di difesa contro il terrorismo e cos\u00ec facendo diventer\u00e0 il nuovo obiettivo di Ripley. La sua identit\u00e0 \u00e8 compromessa, la sua famiglia e i suoi amici sono in pericolo e la sua citt\u00e0 rischia di essere distrutta da un imminente attacco militare. L'unica speranza per Will \u00e8 quella di sconfiggere Ripley al suo stesso gioco. Quando il gioco passer\u00e0 di livello le cose si faranno ancora pi\u00f9 complicate."}
{"id": "2736002", "revid": "767487", "url": "https://it.wikipedia.org/wiki?curid=2736002", "title": "Ex Drummer", "text": "Ex Drummer \u00e8 un film del 2007 diretto da Koen Mortier, basato sull'omonimo romanzo di Herman Brusselmans del 1994 pubblicato in Italia nel 2009 da Elliot Edizioni.\nTrama.\nTre musicisti rock disabili di Ostenda sono alla ricerca di un batterista per la loro band. Credono che Dries, un famoso scrittore, sia l'uomo giusto, ma per poter far parte del gruppo bisogna avere un handicap: il suo \u00e8 che non sa suonare la batteria. Per Dries, che alla band dar\u00e0 il nome The Feminists, questa \u00e8 un'occasione per raccogliere del materiale sul quale poi scrivere un libro. La band si dovr\u00e0 esibire in occasione di una competizione musicale affrontando, tra gli altri, gli Harry Mulisch il cui leader \u00e8 soprannominato Big Dick (Dikke Lul nella versione originale). Con l'arrivo di questo nuovo membro controversie di vario genere iniziano a mettere in pericolo il futuro fragile della band. Dries sapr\u00e0 manipolarli in modo tale da disintegrare l'unit\u00e0 del gruppo, fino a raggiungere un finale di nero pessimismo."}
{"id": "2736007", "revid": "287204", "url": "https://it.wikipedia.org/wiki?curid=2736007", "title": "Moby Gum", "text": "Moby Gum \u00e8 stata una nave traghetto impiegata con questo nome dalla compagnia di navigazione Moby Lines dal 1998 al 2003.\nStoria operativa.\nLa nave fu varata nel 1969 dal cantiere Breda di Marghera con il nome di \"Freccia Rossa\" per conto della Grimaldi Lines. Inizialmente impiegata sul collegamento Genova - Palermo, nel 1976 fu sottoposta ad un intervento di allungamento a Fiume, venendo allungata di circa trenta metri. Noleggiata alla Traghetti Sardi per un collegamento merci con Gedda, fu poi inserita sulla rotta Livorno - Palermo.\nNel 1983 si decise di impiegare la nave sulla linea Genova - Porto Torres, nel periodo estivo; furono quindi aumentate le sistemazioni per i passeggeri. Da questo momento in poi, la nave fu utilizzata in estate per collegare Genova e Porto Torres o Livorno e Palermo. Nel 1997 fu spostata sulla rotta Genova - Livorno - Palermo - Tunisi; posta in disarmo a gennaio 1998, rientr\u00f2 in servizio il mese successivo, collegando Genova con Tunisi e La Valletta.\nAd aprile 1998 la nave fu venduta alla Rimorchiatori Sardi (di propriet\u00e0 della Moby Lines), rinominata \"Moby Gum\" e immessa sulla linea estiva Livorno - Olbia. Rimase in servizio fino al 2003, quando fu disarmata e venduta per la demolizione in India; intraprese il suo ultimo viaggio con il nome troncato in \"Moby G.\", arrivando a Bombay nel marzo 2004."}
{"id": "2736008", "revid": "264902", "url": "https://it.wikipedia.org/wiki?curid=2736008", "title": "Teomachia", "text": "Una teomachia, dal greco \u0398\u03b5\u03bf\u03bc\u03b1\u03c7\u03af\u03b1, \"theomakhia\", da \"theos\" (\u00abdio\u00bb) + \"makhia\" (\u00ablotta\u00bb o \u00abbattaglia\u00bb), \u00e8 in mitologia una battaglia tra divinit\u00e0, o che coinvolge una divinit\u00e0 come nel caso della lotta di Giacobbe descritta nella \"Genesi\".\nNell'En\u00fbma Elish.\nL'esempio pi\u00f9 antico si ritrova nel poema babilonese del mito della creazione, l\"En\u00fbma Elish\" (\"Quando in alto\"). Nel testo, i due principi primordiali Aps\u00fb e Ti\u0101mat (Aps\u00fb \u00e8 l'Abisso, le Acque dolci dell'Abisso, padre di tutto il Cosmo; Ti\u0101mat \u00e8 l'Acqua salata del mare, madre di tutto il Cosmo) generano altre divinit\u00e0, ma questi crescendo disturbano i propri genitori con i loro rumori e le loro danze. Aps\u00fb decide di ucciderli, ma Ea, il pi\u00f9 furbo tra di loro, lo fa addormentare con un incantesimo e lo precede, incatenando anche il suo consigliere Mummu.\nIl figlio di Ea, Marduk gioca con i quattro venti generati dal padre, li fa turbinare creando nuovamente scompiglio, e spazientendo Ti\u0101mat. Ti\u0101mat \u00e8 disperata, e alcuni d\u00e8i le ricordano come non sia intervenuta mentre Ea uccideva Aps\u00fb e imprigionava Mummu, il suo paggio, e come ci\u00f2 abbia permesso la genesi dei venti e la sua solitudine; cos\u00ec Ti\u0101mat si decide per la guerra con gli d\u00e8i che la sostengono.\nLo scontro tra Marduk e Ti\u0101mat e la creazione dell'uomo.\nDopo aver convocato l'assemblea degli d\u00e8i nell'Ub\u0161ukkinakku di modo che, in quella sede, gli venisse concessa la regalit\u00e0 su tutti gli d\u00e8i, le divinit\u00e0 riunite si decidono per un destino di gloria per Marduk, affinch\u00e9 egli sconfigga la progenitrice divina.\nMarduk si prepara allo scontro con Ti\u0101mat e si arma di arco e frecce, mazza e fulmini, lingue di fuoco avvolgono il suo corpo, con una rete intende catturare gli intestini della progenitrice divina. Dispone i quattro venti, dono del dio Anu, altri sette venti e tempeste crea, dispone i suoi quattro destrieri e il suo terribile carro. Si copre con un mantello che in realt\u00e0 \u00e8 una corazza. Sul suo capo pone lo splendore terrificante. Nella bocca serra un incantesimo e nella mano stringe una pianta contro il veleno di Ti\u0101mat. Tutti gli d\u00e8i si pongono al suo fianco.\nMarduk solleva il Ciclone e lo scaglia contro Ti\u0101mat accusandola di essere senza piet\u00e0 contro i propri figli, anche se questi erano molesti. Accusa Ti\u0101mat anche di aver privato Anu della sua dignit\u00e0 e di essere stata malvagia nei confronti del re degli d\u00e8i, An\u0161ar. Ti\u0101mat scatena la sua rabbia cercando di inghiottire Marduk, ma quest'ultimo le getta addosso il Vento cattivo che le impedisce di chiudere la bocca. Cos\u00ec altri venti entrano nel suo intestino; Marduk scocca quindi la freccia fatale che lacera il ventre alla progenitrice divina, quindi le strappa gli intestini e le perfora il cuore. Uccisa Ti\u0101mat, Marduk monta sul suo cadavere, le apre il cranio riempiendone la cavit\u00e0 di acqua, e cos\u00ec facendo fa sgorgare dai suoi occhi i fiumi Tigri ed Eufrate. Nel petto della divina progenitrice predispone le montagne, e ne dispone il sedere per ancorare il cielo. La restante met\u00e0 di Ti\u0101mat la stende e la rende Terra. Compiuta l'opera con Ti\u0101mat, Marduk fece venire ad essere \"il tutto\". Rinnovata la creazione, Marduk stabilisce le regole e le affida al padre Ea.\nDopo la morte di Tiamat e di Kingu, suo generale/marito, con il sangue di quest'ultimo mescolato alla terra, Marduk dar\u00e0 vita all'uomo, fatto per sopportare le fatiche che prima erano degli dei.\nTitanomachia.\nUn esempio nella storiografia greca \u00e8 la Titanomachia (Guerra dei Titani), in cui gli Dei dell'Olimpo combatterono contro la generazione precedente, i Titani. La guerra dur\u00f2 dieci anni e port\u00f2 alla vittoria degli olimpi e al loro dominio sul mondo. Un altro caso \u00e8 la Gigantomachia.\nGuerra di Troia.\nAccadde di nuovo che gli dei vennero divisi l'uno contro l'altro, ognuno dei quali sosteneva una parte diversa nella guerra di Troia. \"Nell'Iliade\", si verificano varie teomachie. Una \u00e8 il combattimento tra Diomede, con l'aiuto diretto di Atena, contro Ares. Ares \u00e8 ferito dalla lancia guidata da Atena; questa \u00e8 la prima teomachia che si verifica cronologicamente \"nell'Iliade\". Il libro 20 inizia con la concessione da parte di Zeus del permesso agli dei di partecipare alla battaglia ed \u00e8 tradizionalmente nota sotto il titolo \"Teomachia\" . Nel libro 21 (478 ss.) Successivamente ci sono combattimenti tra Hera e Artemide. Omero racconta che questa battaglia fu quasi scherzosa, con Hera sorridente mentre colpisce le orecchie di Artemide, cosa che la fa volare via in lacrime. Sempre nel libro 21, Poseidone sfida Apollo a combattere. Apollo rifiuta la sua offerta e commenta la banalit\u00e0 degli dei che combattono per i capricci dei mortali mentre il loro stesso dolore per le ferite sarebbe transitorio e rapidamente guarito. La Teomachia \u00e8 volutamente aggiunta per mostrare il divario incolmabile tra i mortali e gli immortali che li governano. Mostrando la banalit\u00e0 del dolore divino, viene evidenziata la sofferenza umana.\nLa lotta di Giacobbe contro Dio.\nUna caso di teomachia presente nella Bibbia \u00e8 la lotta di Giacobbe contro un uomo o un angelo, in realt\u00e0 Dio stesso, che si protrasse lungo tutta una notte, fino allo spuntare del giorno fatidico in cui lui avrebbe dovuto scontrarsi con suo fratello Esa\u00f9."}
{"id": "2736014", "revid": "514736", "url": "https://it.wikipedia.org/wiki?curid=2736014", "title": "John Forsyth (politico)", "text": "Biografia.\nFu il tredicesimo segretario di Stato degli Stati Uniti, durante la presidenza di Andrew Jackson (7\u00ba presidente) prima e la presidenza di Martin Van Buren (8\u00ba presidente) poi.\nFiglio di Robert Forsyth si spos\u00f2 con Clara Meigs nel 1801 (o 1802). I due ebbero diversi figli, fra cui John Forsyth Junior. La Contea di Forsyth deve a lui il proprio nome.\nAlla sua morte venne sepolto al Cimitero del Congresso.\nFilmografia.\nAll'interno del film Amistad, il ruolo di John Forsyth fu interpretato da David Paymer."}
{"id": "2736021", "revid": "251304", "url": "https://it.wikipedia.org/wiki?curid=2736021", "title": "Moby Rider", "text": "La Moby Rider era una nave traghetto appartenuta con questo nome alla compagnia di navigazione italiana Moby Lines dal 1998 al 2007.\nServizio.\nVarata nel marzo 1967 con il nome di \"Frederick Carter\" per conto del Ministero dei Trasporti canadese, la nave fu utilizzata negli anni successivi per collegare North Sydney e Port-Aux-Basques, sulla costa atlantica del Canada. Nel 1986 il traghetto fu ceduto alla compagnia di navigazione cipriota Anco Ferries, affrontando la traversata dell'Atlantico con il nome di \"Fred\" e venendo rinominata \"Flavia II\" prima di essere immessa sulla linea Ancona - Patrasso nel 1987. L'anno successivo, dopo un breve impiego sulla rotta Taranto - Patrasso, la nave assunse i nomi di \"Athenia\" e, successivamente, \"Thenia\", rimanendo disarmata al Pireo e passando pi\u00f9 volte di mano. Nel novembre 1988 si spost\u00f2 in Norvegia, dove fu allungata di quasi trenta metri e sottoposta ad importanti lavori di rifacimento; dopo aver subito altri lavori di ristrutturazione in Polonia, nel 1990 la nave fu immessa sul collegamento tra Malm\u00f6 e Travem\u00fcnde con il nome di \"Hansa Link\".\nNel dicembre dello stesso anno il traghetto fu utilizzato come trasporto truppe durante la Guerra del Golfo, mentre nel 1991 fu noleggiato alla Irish Ferries, prendendo il nome di \"Norse Lagan\" e collegando Liverpool con Belfast. Nel 1996 la Irish Ferries acquist\u00f2 in via definitiva la nave, che a partire dal novembre 1997 fu tolta dal servizio e posta in disarmo. L'anno seguente, dopo un noleggio estivo durante il quale fu utilizzato per collegare Stoccolma con Turku, il traghetto fu acquistato dalla Moby Lines, prendendo il nome di \"Moby Rider\" e venendo impiegato stagionalmente sulle rotte per la Sardegna, in particolare sul collegamento tra Livorno e Olbia. Nel maggio 2005 il traghetto si incagli\u00f2 all'uscita del porto toscano, rimanendo bloccato per pi\u00f9 giorni; al termine della stagione estiva fu posto definitivamente in disarmo nel porto di Genova. Nel 2007 fu venduto per la demolizione nei cantieri indiani di Alang, partendo per l'ultimo viaggio con il nome cambiato in \"M.River\"."}
{"id": "2736029", "revid": "628767", "url": "https://it.wikipedia.org/wiki?curid=2736029", "title": "Distretto di Salyan (Nepal)", "text": " \nIl distretto di Salyan \u00e8 un distretto del Nepal, in seguito alla riforma costituzionale del 2015 fa parte della provincia Karnali Pradesh. \nIl capoluogo \u00e8 Salyan.\nGeograficamente il distretto appartiene alla zona collinare della Mahabharat Lekh.\nNel distretto vi \u00e8 una forte presenza del gruppo etnico Magar, che dopo i Chhetri costituisce il secondo gruppo per popolazione."}
{"id": "2736030", "revid": "1305772", "url": "https://it.wikipedia.org/wiki?curid=2736030", "title": "John Forsyth", "text": ""}
{"id": "2736037", "revid": "1965277", "url": "https://it.wikipedia.org/wiki?curid=2736037", "title": "John Middleton Clayton", "text": "Biografia.\nFu il diciottesimo segretario di Stato degli Stati Uniti durante la presidenza di Zachary Taylor (12\u00ba presidente). Sia la contea di Clay chiamata anticamente Contea di Clayton che la citt\u00e0 di Clayton devono a lui il loro nome. Figlio di James e Sarah Middleton Clayton suo zio era Joshua Clayton mentre suo cugino era il famoso avvocato e senatore Thomas Clayton. Dopo aver studiato a Berlino, Maryland e Milford si laure\u00f2 all'universit\u00e0 di Yale nel 1815. Egli spos\u00f2 Sally Ann Fisher, la nipote di George Truitt, nel 1822."}
{"id": "2736038", "revid": "204012", "url": "https://it.wikipedia.org/wiki?curid=2736038", "title": "John M. Clayton", "text": ""}
{"id": "2736042", "revid": "767487", "url": "https://it.wikipedia.org/wiki?curid=2736042", "title": "Alexander Rueb", "text": "Biografia.\nFu uno dei fondatori della FIDE nel 1924, ed il suo primo presidente. Mantenne la carica per 25 anni fino al 1949, quando fu succeduto dallo svedese Folke Rogard.\nDal 1923 al 1928 fu anche presidente della Federazione scacchistica olandese (\"Koninklijke Nederlandse Shaakbond\").\nDopo essersi laureato in giurisprudenza e scienze economiche all'Universit\u00e0 di Leida, nel 1908 divenne avvocato presso il Tribunale Supremo dei Paesi Bassi, e nel 1920 fu nominato console olandese in Lussemburgo. \nRueb era un esperto dei finali di partita ed un compositore di studi. Pubblic\u00f2 due trattati che sono rimasti dei classici dell'argomento: \"De Schaakstudie\" (Gouda, 1949\u20131955, 5 volumi) e \"Bronnen van Schaakstudie\" (1951-1953, 5 volumi). Nel 1951 la FIDE lo nomin\u00f2 Arbitro Internazionale per la composizione. \nLa sua vasta biblioteca scacchistica fu semidistrutta nel 1945 da un incendio causato dai bombardamenti, ma venne in gran parte ricostruita nel dopoguerra. Dopo la sua morte \u00e8 stata donata alla biblioteca dell'Universit\u00e0 di Amsterdam, dove \u00e8 tuttora conservata."}
{"id": "2736049", "revid": "110157", "url": "https://it.wikipedia.org/wiki?curid=2736049", "title": "Lega Democratica della Dardania", "text": "La Lega Democratica della Dardania (in albanese \"Lidhja demokratike e Dardanis\u00eb\") \u00e8 stata un partito politico del Kosovo. Il partito venne istituito nel gennaio 2007 dall'ex Presidente dell'Assemblea del Kosovo Nexhat Daci in seguito al suo tentativo fallito di diventare leader della Lega Democratica del Kosovo. Si tratta di un partito conservatore e liberal-conservatore e il secondo pi\u00f9 grande partito di destra in Kosovo.\nIl leader della Lega Democratica di Dardania era Nexhat Daci, i suoi vice erano Besa Gaxherri, Adem Salihaj, Xhemajl Hyseni e Berim Ramosaj, mentre il Segretario Generale era Lul\u00ebzim Zeneli.\nLa Lega Democratica ottenne seggi nell'Assemblea del Kosovo dopo la loro defezione dalla Lega Democratica del Kosovo.\nIl partito fu inizialmente chiamato \"\"Lega Democratica\", ma in seguito fu aggiunto \"della Dardania\"\", l'antico nome per il Kosovo, per evitare confusione con la Lega Democratica del Kosovo.\nAlle elezioni del 2010 ottiene 14 924 voti (2,14%), senza eleggere deputati."}
{"id": "2736051", "revid": "729019", "url": "https://it.wikipedia.org/wiki?curid=2736051", "title": "Grande Compagnia", "text": "La Grande Compagnia \u00e8 un'importante compagnia di ventura formata prevalentemente da mercenari stranieri, attiva nell'Italia del XIV secolo.\nFondazione.\nLa Grande Compagnia, detta anche \"Compagnia della Corona\" o \"Compagnia dei Tedeschi\", venne fondata nel 1342 da Guarnieri d'Urslingen, insieme ad Ettore da Panigo e Mazarello da Cusano, su imitazione dell'esperienza della Compagnia di San Giorgio di Lodrisio Visconti, di cui fece parte uno dei tre fondatori, il duca di Urslingen, in occasione della Battaglia di Parabiago. Alla sua creazione, il comando di questa compagnia venne assunto proprio dall'Urslingen, il quale era un grande promotore delle compagnie di ventura. In questa compagnia di ventura vi prese subito parte Rainaldo d'Urslingen, fratello maggiore di Guarnieri, ma anche il condottiero tedesco Rinaldo di Giver, detto Malerba, e tanti altri. Nel 1345 a questa compagnia si un\u00ec un altro condottiero francese, Moriale d'Albarno, detto Fra Moriale, e nel 1348, il tedesco Corrado di Landau, detto il Conte Lando. Questa compagnia di ventura era costituita per la maggior parte da mercenari tedeschi e magiari.\nLa Grande Compagnia di Guarnieri d'Urslingen.\nLa prima Grande Compagnia, guidata da Guarnieri d'Urslingen, nel 1342, contava circa 3.500 \"barbute\" tedesche, cio\u00e8 gli stessi uomini che furono impiegati nell'assedio di Lucca, e nella vittoriosa battaglia contro Firenze, quando erano agli stipendi di Pisa. Come compagnia di ventura \u00e8 ricordata principalmente per le sue violenze, saccheggi e devastazioni varie compiute dall'Urslingen e dai suoi militari, nei territori da loro attraversati. A subire tali attacchi furono in quel periodo, Firenze, Siena, Perugia e Bologna. In seguito a ci\u00f2, le signorie locali, cio\u00e8 gli Estensi, gli Scaligeri, i Gonzaga, i Visconti e i Pepoli, si coalizzarono per difendersi dagli attacchi della Grande Compagnia. Questo spinse il duca Guarnieri a evitare di attaccare quei territori e decise invece di attaccare i domini dei Malatesta. Nella Grande Compagnia oltre alle 3.500 barbute erano presenti anche altri 1.000 componenti, costituiti da avventurieri, mercanti, giocatori e meretrici. Ma \u00e8 nell'agosto 1347, che la Grande Compagnia comp\u00ec la spedizione pi\u00f9 importante, quando l'Urslingen venne assoldato dal re Luigi d'Ungheria per combattere il regno di Napoli guidato dalla cognata e cugina Giovanna d'Angi\u00f2, responsabile dell'uccisione di suo marito Andrea. Il mese successivo, il duca Guarnieri a capo di 500 uomini punt\u00f2 L'Aquila, e qui si scontr\u00f2 duramente con gli Angioini, causando numerose perdite al nemico. Poi tocc\u00f2 Sulmona, e gli uomini a disposizione divennero 1.000. In seguito punt\u00f2 su Napoli, e nell'arco di 80 giorni, dopo una serie di scontri, conquist\u00f2 il regno angioino, infliggendo una pesante sconfitta al nemico, che costrinse la regina e il suo nuovo marito Luigi di Taranto alla fuga.\nLa Grande Compagnia di Fra' Moriale e del Conte Lando.\nNel febbraio 1354, alla morte di Guarnieri d'Urslingen, la Grande Compagnia venne rifondata e ammodernata da Fra Moriale, il quale ne assunse il comando. Nella compagnia di ventura, costituita prevalentemente da tedeschi, affluirono anche numerosi condottieri provenzali e italiani. Sotto la guida del condottiero francese, vennero devastati i territori dei Malatesta e della Toscana. Nel mese di agosto, il comando della compagnia di ventura venne assunto dal Conte Lando, dopo la morte di fr\u00e0 Moriale, suppliziato a Roma, ed entr\u00f2 a far parte della \"Lega antiviscontea\". Il conte Lando ebbe il merito di ingrandire la propria compagnia con l'afflusso di nuovi venturieri, tra i quali spiccava Anichino di Bongardo, raggiungendo quasi 4.000 unit\u00e0 e inoltre vi presero parte anche numerose donne. Nel luglio 1358, la compagnia fu ridimensionata a causa dell'attacco subito nella Valle del Lamone dagli abitanti locali, come risposta alle violenze perpetrate ai danni delle popolazioni delle localit\u00e0 attraversate dai venturieri del Lando, dove vennero uccisi 300 suoi uomini e pi\u00f9 di 1.300 vennero spogliati delle proprie armi e cavalcature, e delle loro ruberie. Nel 1359, la Grande Compagnia arriv\u00f2 a raggiungere i 20.000 uomini nelle battaglie contro Rimini, Fabriano, Camerino, lo Stato della Chiesa e Firenze. Nel mese di giugno di quell'anno, contro le truppe fiorentine guidate da Pandolfo Malatesta, la compagnia del Lando sub\u00ec una grave sconfitta a Campo delle mosche. Nel gennaio 1363, passati al soldo dei Visconti, affront\u00f2 la Compagnia Bianca di Alberto Sterz alleata del marchese di Monferrato, dopo averla sconfitta un anno prima, in una battaglia durata tre mesi, che vide la sconfitta e la distruzione della Grande Compagnia e l'uccisione del Conte Lando avvenuta in uno scontro con gli avversari al ponte Canturino nei pressi di Novara."}
{"id": "2736059", "revid": "1573940", "url": "https://it.wikipedia.org/wiki?curid=2736059", "title": "Edward Everett", "text": "Biografia.\nFu il ventesimo segretario di Stato degli Stati Uniti durante la presidenza di Millard Fillmore (13\u00ba presidente), inoltre \u00e8 stato governatore del Massachusetts. Figlio di Oliver Everett e Lucy (Hill) Everett, dopo aver studiato alla Boston Latin School all'et\u00e0 di 13 anni venne ammesso all'universit\u00e0 Harvard dove si laure\u00f2 a 17 anni.\nStudio teologia sotto la guida di Joseph Stevens Buckminster, viaggi\u00f2 in Europa dove ebbe il Doctor of Philosophy (fu il primo americano a riceverla). Impar\u00f2 il francese, tedesco e l'italiano. L'8 maggio 1822 spos\u00f2 Charlotte Gray Brooks, figlia di Peter Chardon Brooks e Ann Gorham.\nLa coppia ebbe sei figli:"}
{"id": "2736063", "revid": "1494169", "url": "https://it.wikipedia.org/wiki?curid=2736063", "title": "Codex Campianus", "text": "Il Codex Regius (Gregory-Aland: Me o 021; Soden: \u03b5 72) \u00e8 un manoscritto onciale in greco datato all'IX secolo. Contiene i vangeli canonici.\nDescrizione.\nIl codice contiene 257 spessi fogli di pergamena di 22 per 16,3\u00a0cm, contenenti un testo quasi completo dei quattro vangeli canonici. Il testo \u00e8 disposto su due colonne per pagina, con 24 righe per colonna, in lettere onciali molto elegante e piccolo onciale. Spesso gli spiriti aspri e dolci sono aggiunti in maniera errata.\nContiene tavole dei Epistula ad Carpianum, \u03ba\u03b5\u03c6\u03b1\u03bb\u03b1\u03b9\u03b1, \u03c4\u03b9\u03c4\u03bb\u03bf\u03b9, sezioni ammoniane, canoni eusebiani, Synaxarion, Menologion, e segni da lezionario.\nCritica testuale.\nIl testo del codice \u00e8 rappresentativo del tipo testuale bizantino. Kurt Aland lo ha collocato nella Categoria V."}
{"id": "2736064", "revid": "122800321", "url": "https://it.wikipedia.org/wiki?curid=2736064", "title": "I Wanna Be Your Dog", "text": "I Wanna Be Your Dog \u00e8 una canzone del gruppo rock statunitense degli Stooges. Il brano fu pubblicato per la prima volta sul loro omonimo album di debutto nel 1969. Il riff di chitarra \u00e8 composto solo da tre note (Sol, Fa\u266f e Mi) suonate ininterrottamente per tutta la durata del pezzo, ed \u00e8 accompagnato per tutta la durata del pezzo dal pianoforte, suonato in un'unica nota. Nel 2004, il brano \u00e8 apparso alla posizione no. 438 nella lista delle 500 migliori canzoni secondo \"Rolling Stone\".\nIl brano.\nNella canzone, Iggy Pop traduce la sua fantasia di essere \"usato\" sessualmente da una donna. Brani come questo aiutarono a stabilire la reputazione da icona punk di Iggy, famoso per i suoi comportamenti oltraggiosi ed imprevedibili. Nel corso di un'intervista con Howard Stern, Pop spieg\u00f2 il sentimento dietro la canzone: \u00abTi \u00e8 mai capitato di vedere una ragazza veramente bella, molto ben vestita, che cammina per la strada con accanto un cagnolino, vero? E come il suo cane sia... intimo con il corpo di lei, e a lei lui piace e tutto quanto. Fondamentalmente, \u00e8 l'idea che ho io di unirmi al suo corpo. Non voglio parlare di letteratura con te o giudicarti come persona. Voglio solo essere il tuo cane\u00bb.\nCover.\nIl pezzo \u00e8 stato reinterpretato da molti artisti, tra cui David Bowie, Sex Pistols, Slayer, Frankenstein Drag Queens from Planet 13, Joan Jett and the Blackhearts, Vicious White Kids, Red Hot Chili Peppers, Sonic Youth, Cage the Elephant, Mission of Burma, Chris Whitley, Swans, Uncle Tupelo, Alejandro Escovedo, \u00c9milie Simon, Styles of Beyond, House of Love, Green Day, Ida Maria, Stereophonics e Litfiba.\nGli Slayer registrarono una parodia della canzone chiamata \"I'm Gonna Be Your God\" per il loro album \"Undisputed Attitude\".\nIl brano di \"Weird Al\" Yankovic intitolato \"Let Me Be Your Hog\" parodizza il garage punk e contiene elementi presenti nel pezzo.\nNel 2007, i R.E.M. eseguirono la canzone assieme a Patti Smith nella loro induzione al Rock and Roll Hall of Fame.\nNel film Crudelia del 2021 \u00e8 stata cantata da John McCrea nella versione originale, mentre nella versione italiana dal gruppo musicale M\u00e5neskin.\nUso nella cultura di massa.\nIn ambito cinematografico, il brano \u00e8 stato utilizzato nei film \"Lock &amp; Stock - Pazzi scatenati\", \"Transporter 3\", \"Faster\" e \"Friday Night Lights\", \"Il corvo 2\" (dove Iggy Pop interpret\u00f2 il ruolo di Curve, uno dei cattivi) e \"I fiumi di porpora 2 - Gli angeli dell'Apocalisse, The Runaways, Zeroville di Dave Franco e \" e nel 2021 fa parte della colonna sonora del film Disney \"Crudelia.\"\nIn ambito televisivo, \u00e8 stata inserita in un episodio della serie televisiva \"Skins\" (episodio 2.9) e in un episodio della sitcom \"How I Met Your Mother\" (episodio 2.16: \"Stuff\").\nIn ambito videoludico \u00e8 stato utilizzato anche nelle colonne sonore dei videogiochi \"Vietcong\" e \"Grand Theft Auto IV\" (in quest'ultimo, Iggy Pop si presenta come un DJ)."}
{"id": "2736077", "revid": "110157", "url": "https://it.wikipedia.org/wiki?curid=2736077", "title": "Bopindololo", "text": "Il bopindololo \u00e8 un farmaco betabloccante \u03b21 + \u03b22 non selettivo con attivit\u00e0 simpaticomimetica intrinseca.\nIndicazioni.\nIl bopindololo \u00e8 indicato per il trattamento del glaucoma ed utilizzato in cardiologia contro l'ipertensione e per il trattamento di alcune forme di angina pectoris. .\nI vantaggi del bopindololo includono migliore assorbimento orale, minori effetti collaterali rispetto ai betabloccanti tradizionali ed azione prolungata.\nEffetti indesiderati.\nLa tollerabilit\u00e0 del bopindololo \u00e8 paragonabile a quella di nicardipina e nifedipina."}
{"id": "2736107", "revid": "118238248", "url": "https://it.wikipedia.org/wiki?curid=2736107", "title": "Via Mala", "text": "Il toponimo Viamala o Via Mala identifica una stretta gola lungo il corso del Reno Posteriore, tra Thusis e Zillis-Reischen, in Svizzera, nel Cantone dei Grigioni, e l'antica mulattiera che la percorre. Questa gola, con pareti rocciose alte fino a 300 metri e il fondo strettissimo, era in passato il principale ostacolo sulla strada che attraverso i passi alpini dello Spluga e del San Bernardino collegava il sud della Germania con la Lombardia.\nEtimologia.\nIl nome della via deriva dal romancio \"via Mala\" (\"strada cattiva\"), a causa dei passaggi impervi e pericolosi che la caratterizzano. Un'altra ipotesi ne farebbe derivare il nome dal fatto che nel Medioevo, dopo un periodo di abbandono, era caduta in rovina.\nStoria.\nOrigini della strada.\nNonostante le asperit\u00e0 del percorso la gola della Viamala costituiva fin dall'antichit\u00e0 una via di collegamento fra la Lombardia e il sud della Germania, essendo la pi\u00f9 breve su questa direttrice.\nLa mulattiera era gi\u00e0 frequentata in epoca pre-romana e venne probabilmente utilizzata anche dagli stessi Romani, che vi avrebbero apportato dei miglioramenti quando alla fine del I secolo a.C. conquistarono la Rezia. Risalirebbero a quel periodo alcune semi-gallerie scavate nella roccia ed ancora oggi visibili, da altri ritenute di epoca medioevale.\nLa ricostruzione del 1473.\nDurante il Medioevo il passaggio attraverso il passo dello Spluga, e di conseguenza per le gole della Viamala perse di importanza a favore di quello per il passo del Settimo. Le motivazioni erano essenzialmente politiche, poich\u00e9 l'imperatore Carlo IV, per favorire il vescovo di Coira, che controllava la via del passo del Settimo, proib\u00ec alle citt\u00e0 dell'impero di utilizzare passaggi alternativi a questa. Solo nel 1473, venuta meno l'autorit\u00e0 del potere vescovile, fu autorizzato un completo restauro della strada, nel frattempo caduta in rovina. Risalirebbe a quel tempo la denominazione di \"via Mala\". In occasione di questi lavori fu collocata, su una fontana che si trova ancora oggi di fronte al municipio di Thusis, un'iscrizione che ricorda l'avvenimento.\nLa nuova via, restando sul versante sinistro della gola, seguiva solo parzialmente il percorso antico, che percorreva invece il versante destro: fu costruito un nuovo ponte, il primo in pietra, che sostituiva i precedenti in legno, e scavato un sentiero nella roccia per raccordarsi al vecchio tracciato. La variazione di percorso tagli\u00f2 fuori alcuni villaggi e questo fu causa di tensioni negli anni seguenti.\nA partire dalla costruzione della strada i traffici lungo la stessa furono gestiti dai Porti, le corporazioni di contadini-someggiatori che detenevano il monopolio dei trasporti e curavano la manutenzione della strada, garantendo importanti guadagni agli abitanti dei villaggi situati lungo il percorso.\nTra il 1738 e il 1739 furono realizzati due ponti, che con un doppio attraversamento della gola evitavano il tratto pi\u00f9 esposto della strada antica; nel 1834 l'accesso a uno di questi ponti fu distrutto da un'alluvione rendendo inutile il manufatto che venne abbandonato. Un nuovo ponte fu eretto pi\u00f9 a nord due anni pi\u00f9 tardi.\nL'apertura della \"Comerzialstrasse\".\nLa concorrenza degli altri passi si faceva sempre pi\u00f9 evidente e gi\u00e0 a partire dal 1805 si era aperto un dibattito sull'opportunit\u00e0 di costruire una nuova strada. Fu solo per\u00f2 dopo la caduta di Napoleone che la proposta si concretizz\u00f2, pur in presenza di posizioni divergenti: il regno di Sardegna sosteneva la costruzione della strada attraverso il San Bernardino mentre l'impero asburgico avrebbe preferito la via dello Spl\u00fcga, pi\u00f9 congeniale ai suoi traffici. Ciononostante nel 1818 accondiscese alla costruzione sulla tratta del San Bernardino-Viamala. I finanziamenti per la costruzione provennero dal Regno di Sardegna, dal Cantone dei Grigioni e dall'impero asburgico, da cui dipendeva il Lombardo-Veneto.\nLa decisione definitiva venne presa nel 1818, nonostante l'opposizione dei Porti, il cui monopolio sui trasporti sarebbe andato definitivamente in crisi con la liberalizzazione delle strade.\nSecondo alcuni un'altra ragione della costruzione della nuova strada sarebbe stata la carestia del 1816. Questa ulteriore causa per\u00f2 \u00e8 tuttora oggetto di dibattito. Infatti, nonostante venga citata da pi\u00f9 fonti, precisa anche J\u00fcrg Simonett, ex direttore del Museo Retico di Coira, non si \u00e8 trovata una fonte di quei tempi che citi la carestia del 1816 come causa della costruzione della strada. \nSotto la direzione dell'ingegnere ticinese Giulio Pocobelli e con l'aiuto del suo assistente Richard La Nicca nello stesso anno ebbero inizio i lavori di costruzione della nuova strada da Coira a Bellinzona, resa transitabile dal 1821 e completata nel 1823. Con l'abolizione delle societ\u00e0 dei Porti nel 1834 vennero infine liberalizzate le attivit\u00e0 di trasporto, portando ad uno scambio pi\u00f9 rapido ed economico delle merci; le costruzione delle strade sui passi incentiv\u00f2 non solo il commercio ma anche il nascente turismo nei Grigioni.\nSviluppi recenti.\nLa strada del 1836 \u00e8 rimasta sostanzialmente invariata fino ad oggi, a parte un nuovo ponte costruito nel 1936 per sostituire il ponte superstite del 1738, tuttora esistente ma percorribile solo a piedi.\nNel 1967 fu aperta la nuova autostrada A13, che supera la parte pi\u00f9 stretta della Viamala con un tunnel di 742 metri e attraversa la gola nella parte meridionale su un ponte ad arco di 86 metri progettato da Christian Menn.\nNel 1996 \u00e8 stata costruita una passerella pedonale per raggiungere i resti del percorso antico; questa prima passerella venne distrutta da una frana nel 1999 e fu ricostruita nel 2005\nDa un parcheggio lungo la strada una scala a pagamento di 321 gradini consente ai turisti di scendere sul fondo della gola."}
{"id": "2736108", "revid": "729019", "url": "https://it.wikipedia.org/wiki?curid=2736108", "title": "Torre Gattarella", "text": "La Torre Gattarella, oggi ridotta a un rudere, venne costruita nel 1570 ed \u00e8 la nona torre costiera appartenente al territorio della Capitanata. Eccone la descrizione 24 anni dopo la sua costruzione, tratta dal manoscritto di Carlo Gambacorta \"Visita delle Torri di Capitanata nel mese di dicembre 1594\":\nNel 1685 \"s'ha da rifare da sopra le pedamenta\" forse per un precedente attacco piratesco o a causa di eventi naturali. Allo stato di rudere sull'omonimo promontorio che proteggeva l'antico approdo di Portonuovo, serv\u00ec in seguito da postazione telegrafica.\n\u00c8 posta su un promontorio in posizione panoramica a diretto contatto visivo con la Torre di Portonuovo a nord e con la Torre San Felice a sud.\nStrutturalmente segue lo schema delle torri del tardo periodo vicereale: pianta quadrata, massicce pareti di conci di pietra inclinate a scarpa, piccolissime aperture. Fu realizzata senza apparato a sporgere, tipico elemento di difesa, poich\u00e9 era necessario procedere con rapidit\u00e0 ed in economia al completamento della cinta difensiva.\n\u00c8 accessibile dalla SP 53; il promontorio fa parte del centro turistico Gattarella."}
{"id": "2736110", "revid": "101175", "url": "https://it.wikipedia.org/wiki?curid=2736110", "title": "Aspar Martinez", "text": ""}
{"id": "2736113", "revid": "770813", "url": "https://it.wikipedia.org/wiki?curid=2736113", "title": "Karin\u0117s oro paj\u0117gos", "text": "Le Karin\u0117s oro paj\u0117gos (tradotto dal lituano, Forze armate aeree), note anche con la denominazione di \"Lietuvos kariuomen\u0117s (LK) Karin\u0117s oro paj\u0117gos (KOP)\" o, in inglese, come \"Lithuanian Air Force\" (LAF), costituiscono l'attuale aeronautica militare della Lituania, parte integrante delle forze armate.\nStoria.\nLa Lituania \u00e8 una delle cosiddette Repubbliche Baltiche che gi\u00e0 nel 1988 furono alla testa del processo di distacco dall'Unione Sovietica, perfezionato nel marzo 1990.\nIl 13 gennaio 1991 ci fu uno degli ultimi sussulti dell'URSS, con il tentativo di occupare militarmente il centro delle telecomunicazioni di Vilnius, ma gi\u00e0 nell'agosto dello stesso anno la Lituania ottenne l'indipendenza.\nDal 2004 la piccola repubblica baltica \u00e8 entrata a far parte della NATO e da quel momento l'Alleanza Atlantica le fornisce il servizio di difesa aerea, con reparti formati da personale internazionale, basati a rotazione a Zokiani.\nRecentemente la Lithuanian Air Force ha potenziato le sue capacit\u00e0 logistiche acquistando in Italia tre nuovi aerei da trasporto tattico Alenia C-27J Spartan (consegnati dal 2007 al 2009), che hanno rimpiazzato altrettanto bimotori Antonov An-26 Curl.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2736114", "revid": "88740", "url": "https://it.wikipedia.org/wiki?curid=2736114", "title": "Dearborn", "text": ""}
{"id": "2736115", "revid": "196390", "url": "https://it.wikipedia.org/wiki?curid=2736115", "title": "Aeronautica militare lituana", "text": ""}
{"id": "2736116", "revid": "122348026", "url": "https://it.wikipedia.org/wiki?curid=2736116", "title": "Partito Democratico (Mongolia)", "text": "Il Partito Democratico (in mongolo: \u0410\u0440\u0434\u0447\u0438\u043b\u0441\u0430\u043d \u043d\u0430\u043c, traslitterato: \"Ardchilsan Nam\") \u00e8 un partito politico liberale di centrodestra mongolo.\nTra i suoi maggiori esponenti vi sono Cahiagijn \u0116lb\u0117gdor\u017e, presidente della Mongolia dal 2009 al 2017, e il suo successore, Khaltmaagiin Battulga."}
{"id": "2736119", "revid": "196390", "url": "https://it.wikipedia.org/wiki?curid=2736119", "title": "Lithuanian Air Force", "text": ""}
{"id": "2736129", "revid": "729019", "url": "https://it.wikipedia.org/wiki?curid=2736129", "title": "William L. Marcy", "text": "Biografia.\nLaureatosi in Legge alla Brown University nel 1808, partecip\u00f2 alla guerra americano-britannica del 1812.\nSi spos\u00f2 una prima volta nel settembre 1812, con Dolly Newell; la Newell mor\u00ec il 6 marzo 1821, lasciando due figli: William G. e Samuel. Il 28 aprile 1824 spos\u00f2 Cornelia Knower (1801-1889) figlia del banchiere e politico Benjamin Knower. La coppia ebbe due figli: Edmund e Cornelia.\nNel 1831 divenne Senatore degli Stati Uniti, eletto nello stato di New York. Rest\u00f2 in carica fino al 1\u00ba gennaio 1833: dieci giorni dopo divenne l'undicesimo Governatore dello stato di New York, rimanendo in carica fino al 31 dicembre 1838. Non venne rieletto in quanto sconfitto dallo sfidante William H. Seward, rappresentante del Partito Whig.\nDal 6 marzo 1845 al 4 marzo 1849 ricopr\u00ec l'incarico di segretario alla Guerra degli Stati Uniti d'America durante la presidenza di James Knox Polk e successivamente quello di Segretario di Stato nel corso della presidenza di Franklin Pierce.\nMor\u00ec il 4 luglio 1857 a Ballston Spa, una cittadina della Contea di Saratoga nello stato di New York. Venne sepolto nel cimitero della citt\u00e0 di Albany (New York).\nIl Monte Marcy (cima pi\u00f9 elevata dei Monti Adirondack) e la citt\u00e0 di Marcy (nella Contea di Oneida) devono entrambi il nome a lui.\nSpoil system.\nAl Senatore William L. Marcy si deve l'espressione che ha dato il nome al cosiddetto \"spoil system\": \u00abTo the victors belong the spoils\u00bb (tradotto in italiano: \u00abAi vincitori appartiene il bottino\u00bb). La frase \u00e8 stata erroneamente attribuita pi\u00f9 volte al Presidente degli Stati Uniti d'America Andrew Jackson, ma fu effettivamente coniata nel 1832 da Marcy.\nNel gennaio 1832, dopo la nomina di Martin Van Buren come ambasciatore a Londra, effettuata direttamente dal presidente Jackson, Henry Clay aveva denunciato la pratica con cui le forze politiche al governo distribuissero ai propri affiliati e simpatizzanti cariche istituzionali, titolarit\u00e0 di uffici pubblici e posizioni di potere (l'attuale \"spoil system\").\nLa risposta di Marcy, in difesa dell'amico Van Buren, fu appunto:"}
{"id": "2736134", "revid": "462385", "url": "https://it.wikipedia.org/wiki?curid=2736134", "title": "Catalizzazione", "text": ""}
{"id": "2736146", "revid": "1543377", "url": "https://it.wikipedia.org/wiki?curid=2736146", "title": "Jeremiah S. Black", "text": "Biografia.\nFu il ventitreesimo segretario di Stato degli Stati Uniti durante la presidenza di James Buchanan (15\u00ba presidente). Figlio di Henry Black fu padre dello scrittore Chauncey Forward Black"}
{"id": "2736148", "revid": "76963", "url": "https://it.wikipedia.org/wiki?curid=2736148", "title": "Brigitte Bako", "text": "Biografia.\nLa Bako nacque a Montr\u00e9al da genitori ebrei. Studi\u00f2 con il Grand Ballets du Canada e fu attiva nella compagnia Canadian National Shakespeare Company. Ha recitato in produzioni hollywoodiane, numerosi film canadesi e film girati in Canada da produttori statunitensi. La prima interpretazione di rilievo della Bako fu nel film di Martin Scorsese \"New York Stories\". Nel 1993 ricevette inoltre una nomination ai Genie Award come miglior attrice. Nello stesso anno recit\u00f2 anche in \"I Love a Man in Uniform\", che fu la sua prima collaborazione con il produttore canadese Robert Lantos.\nSuccessivamente recit\u00f2 al fianco di David Duchovny e Billy Wirth in \"Red Shoe Diaries\", di Benjamin Bratt e Michael Keaton in \"One Good Cop\" e di Ralph Fiennes in \"Strange Days\". Nel 2002 il film \"Saint Monica\" fu presentato al Toronto International Film Festival, dove la Bako ricevette una nomination ai Genie Award come migliore attrice non protagonista. In \"G-Spot\", oltre ad avere un ruolo di protagonista, la Bako scrisse la sceneggiatura e condusse la produzione esecutiva. La Bako lavor\u00f2 ancora con David Duchovny in un episodio del 2007 della serie \"Californication\" (9\u00ba Episodio, \"Filthy Lucre\", nel quale interpreta una venditrice di Porsche)."}
{"id": "2736150", "revid": "729019", "url": "https://it.wikipedia.org/wiki?curid=2736150", "title": "Holbox", "text": "Holbox \u00e8 un'isola caraibica situata in cima alla penisola della Yucat\u00e1n, nello stato messicano del Quintana Roo. Si trova a circa 10 km dalla terraferma, da cui la separa una laguna poco profonda.\nFauna marina e avifauna.\nHolbox \u00e8 nell'area protetta Yum Balam, per cui vi sono pochissimi veicoli a motore, e praticamente circolano solo veicoli da golf.\nFamosa per gli squali balena e, pi\u00f9 in generale, per un'incredibile ricchezza di specie di pesci e uccelli, \u00e8 raggiungibile in barca da Chiquila, con un tragitto di venti minuti circa, o in volo charter da Canc\u00fan e da Playa del Carmen."}
{"id": "2736156", "revid": "486946", "url": "https://it.wikipedia.org/wiki?curid=2736156", "title": "Ferro celeste", "text": ""}
{"id": "2736158", "revid": "89688", "url": "https://it.wikipedia.org/wiki?curid=2736158", "title": "Love line", "text": ""}
{"id": "2736163", "revid": "324617", "url": "https://it.wikipedia.org/wiki?curid=2736163", "title": "Scuola veneta", "text": ""}
{"id": "2736164", "revid": "1573940", "url": "https://it.wikipedia.org/wiki?curid=2736164", "title": "Elihu B. Washburne", "text": "Biografia.\nFu il venticinquesimo segretario di Stato degli Stati Uniti d'America durante la presidenza di Ulysses S. Grant (18\u00ba presidente) nel 1869. Successivamente svolse le funzioni di Ministro plenipotenziario degli Stati Uniti in Francia dal 1869 al 1877.\nCandidato alla presidenza degli Stati Uniti nel 1880 venne sconfitto da Chester Arthur (poi 21\u00ba presidente degli USA) scelto come candidato alla vice-presidenza di James A. Garfield.\nLa sua numerosa famiglia (aveva 7 fratelli) ebbero tutti ruoli importanti nella politica fra cui Cadwallader C. Washburn, William D. Washburn e Israel Washburn Junior. Anche suo figlio, Hempstead Washburne entr\u00f2 in politica diventando sindaco di Chicago dal 1891 al 1893."}
{"id": "2736167", "revid": "6923", "url": "https://it.wikipedia.org/wiki?curid=2736167", "title": "Hamilton Fish", "text": "\u00c8 riconosciuto come il \"pilastro\" della presidenza di Ulysses S. Grant e considerato uno dei migliori segretari di stato statunitensi dagli studiosi, noto per la sua capacit\u00e0 di giudizio e degli sforzi per la riforma e la moderazione diplomatica.\nBiografia.\nFish era il figlio di Nicholas Fish, e di sua moglie, Elizabeth Stuyvesant, discendente di Peter Stuyvesant. Fu chiamato in onore di Alexander Hamilton, un gran amico dei suoi genitori. Suo padre fu un importante politico federalista e una figura di spicco della guerra d'indipendenza americana. Il colonnello Fish fu attivo nella campagna di Yorktown che port\u00f2 alla resa di Lord Cornwallis. Peter Stuyvesant era un importante governatore di New York, allora colonia olandese, e la sua famiglia possedeva molte propriet\u00e0 a Manhattan.\nNel 1827, Fish si laure\u00f2 al Columbia College, ottenendo il massimo dei voti. Alla Columbia, Fish dimostr\u00f2 di saper parlare fluente in francese, una lingua che in seguito lo avrebbe aiutato come Segretario di Stato americano. Dopo la laurea, Fish studi\u00f2 legge per tre anni nello studio legale di Peter A. Jay, serv\u00ec come presidente della Philolexian Society, e fu ammesso al bar di New York nel 1830, esercitandosi brevemente con William Beach Lawrence. Influenzato politicamente da suo padre, Fish si alline\u00f2 al Partito Whig. Fu commissario per gli atti per la citt\u00e0 e la contea di New York (1832-1833), e fu un candidato Whig senza successo per l'Assemblea dello Stato di New York nel 1834.\nRisolse i controversi reclami dell'Alabama con la Gran Bretagna attraverso il suo sviluppo del concetto di arbitrato internazionale. Ha tenuto il paese fuori dalla guerra con la Spagna per l'indipendenza cubana. Nel 1875, Fish inizi\u00f2 il processo che avrebbe portato lo stato delle Hawaii a far parte degli Stati Uniti, dopo aver negoziato un trattato commerciale reciproco per la produzione di zucchero della nazione insulare. Ha anche organizzato una conferenza di pace e un trattato tra i paesi sudamericani e la Spagna. Fish lavor\u00f2 con James Milton Turner, primo console afroamericano, per risolvere la guerra liberiano-grebo.\nMatrimonio.\nSpos\u00f2, il 15 dicembre 1836, Julia Kean (1816\u20131887), sorella di John Kean e nipote di John Kean e discendente di William Livingston. Ebbero sette figli:\nCarriera.\nFu il ventiseiesimo segretario di Stato degli Stati Uniti durante la presidenza di Ulysses S. Grant (18\u00ba presidente). Dal 1\u00ba gennaio del 1849 sino al 31 dicembre del 1850 fu Governatore di New York.\nDa suo figlio Hamilton Fish II (1849 - 1936) ebbe il nipote Hamilton Fish III (1888 -1991) e il bisnipote Hamilton Fish IV (1926 - 1996), tutti e tre servirono la Camera dei Rappresentanti degli Stati Uniti per lo stato di New York"}
{"id": "2736172", "revid": "767487", "url": "https://it.wikipedia.org/wiki?curid=2736172", "title": "Roll Bounce", "text": "Roll Bounce \u00e8 un film del 2005 diretto da Malcolm D. Lee.\n\u00c8 un racconto di formazione adolescenziale, ambientato a Chicago in un'estate di fine anni settanta, incentrato su un gruppo di amici appassionati di pattinaggio a rotelle e in particolare su uno di loro, Xavier detto \"X\", interpretato dal rapper Bow Wow.\nColonna sonora.\nQuesto \u00e8 l'elenco delle canzoni contenute nel film, come riportate nei titoli di coda:\nDistribuzione.\nIl film \u00e8 stato distribuito nelle sale cinematografiche statunitensi il 23 settembre 2005 in 1625 copie. A fronte di un budget produttivo di dieci milioni di dollari, ne ha incassati circa diciassette.\nCritica.\nIl film ha ottenuto un \"rating\" del 64% su \"Rotten Tomatoes\" (55 recensioni positive su 86) e di 59/100 su \"Metacritic\" (basato su 27 recensioni)."}
{"id": "2736177", "revid": "757396", "url": "https://it.wikipedia.org/wiki?curid=2736177", "title": "Dionte Christmas", "text": ""}
{"id": "2736178", "revid": "37401", "url": "https://it.wikipedia.org/wiki?curid=2736178", "title": "La patente (Pirandello)", "text": ""}
{"id": "2736184", "revid": "767487", "url": "https://it.wikipedia.org/wiki?curid=2736184", "title": "L'amore il pomeriggio", "text": "L'amore il pomeriggio (\"L'amour l'apr\u00e8s-midi\") \u00e8 un film del 1972 scritto e diretto da \u00c9ric Rohmer.\n\u00c8 il sesto e ultimo capitolo del ciclo dei \"Sei racconti morali\" (\"Six contes moraux\"), una serie di opere del regista francese composta da un cortometraggio, un mediometraggio e quattro lungometraggi.\nTrama.\nH\u00e9l\u00e8ne e Fr\u00e9d\u00e8ric sono una coppia benestante, con una bella casa nella periferia di Parigi, in attesa del secondo figlio. A rompere l'equilibrio sar\u00e0 l'incontro tra il marito e Chlo\u00e9, la ex fidanzata di un amico comune. I due cominciano a vedersi spesso, sempre di pomeriggio. Lui ne \u00e8 attratto sempre pi\u00f9 ma alla fine non riuscir\u00e0 a tradire sua moglie di cui \u00e8 innamorato.\nProduzione.\nIl film \u00e8 prodotto da Pierre Cottrell e distribuito da \"Les Films du Losange\" di Barbet Schroeder.\nL'ultima sequenza.\nNell'ultima sequenza del film si ripete una situazione analoga a quella del finale di \"La mia notte con Maud\". Il protagonista abbandona l'amante un attimo prima di tradire la moglie e corre da lei, non prima per\u00f2 di avvertirla con una telefonata del suo imprevisto arrivo di pomeriggio. Bench\u00e9 oppresso dal senso di colpa, ha modo di accorgersi che la moglie lo accoglie sorpresa, imbarazzata e intimidita. Dal suo atteggiamento nervoso, senza che nulla venga detto, comprende che forse anche lei gli nasconde qualcosa e ha bisogno di farsi perdonare.\nRemake.\nNel 2007 il comico statunitense Chris Rock ne ha scritto, diretto ed interpretato un remake, \"Manuale d'infedelt\u00e0 per uomini sposati\" (\"I Think I Love My Wife\")."}
{"id": "2736185", "revid": "135491", "url": "https://it.wikipedia.org/wiki?curid=2736185", "title": "L'amour l'apr\u00e8s-midi", "text": ""}
{"id": "2736188", "revid": "729019", "url": "https://it.wikipedia.org/wiki?curid=2736188", "title": "Lavochkin Gorbunov Gudkov LaGG-1", "text": "Il Lavochkin Gorbunov e Gudkov LaGG-1 (in russo \u041b\u0430\u0432\u043e\u0447\u043a\u0438\u043d, \u0413\u043e\u0440\u0431\u0443\u043d\u043e\u0432, \u0413\u0443\u0434\u043a\u043e\u0432 \u041b\u0430\u0413\u0413-1) citato anche semplicemente come Lavochkin LaGG-1 o con la designazione da prototipo I-301 (\u0418-301), era un da caccia monomotore ad ala bassa progettato dall'OKB 301 diretto da Sem\u00ebn Alekseevi\u010d Lavo\u010dkin e sviluppato in Unione Sovietica alla fine degli anni trenta.\nPrimo progetto dell'OKB 301, il LaGG-1 non venne considerato idoneo per la produzione in serie ma costitu\u00ec la base per il successivo LaGG-3, quest'ultimo rimasto operativo nella Sovetskie Voenno-vozdu\u0161nye sily (VVS), l'aeronautica militare dell'Unione Sovietica, fino alla fine della seconda guerra mondiale.\nStoria.\nSviluppo.\nL'esigenza di disporre di caccia monomotore di nuova generazione spinse le autorit\u00e0 sovietiche ad emettere una specifica da sottoporre ai propri uffici di progettazione aeronautica (OKB) relative a monoposto capaci di velocit\u00e0 dell'ordine dei 600\u00a0km/h e propulsi da motori in linea dell'ordine dei 1\u00a0000\u00a0CV. La potenza dei motori non era diversa da quella dei radiali della precedente generazione di caccia, quali il Polikarpov I-16, ma la migliore penetrazione aerodinamica favorita dalla possibilit\u00e0 di creare una parte anteriore con sezione frontale ridotta e raccordata alla fusoliera, garantiva potenzialmente, almeno in termini di velocit\u00e0 orizzontale e di picchiata, prestazioni sicuramente superiori.\nI vari OKB MiG, Yakovlev e Lavochkin presentarono i propri prototipi, rispettivamente l'I-200 poi diventato Mikoyan-Gurevich MiG-1, lo Yakovlev Yak-1, realizzati in tecnica mista, ovvero con parti metalliche e parti in legno, mentre quello proposto dall'ultimo, il LaGG-1, progettato per essere costruito completamente in legno, eccetto le componenti che potevano essere costruite solo in metallo.\nCertamente questo fatto lo rendeva economico e bisognoso di pochissime materie prime strategiche ma quando il prototipo venne portato in volo per la prima volta, nel marzo 1940, i piloti lo trovarono troppo lento in salita e pesante ai comandi. Ne raccomandarono vari cambiamenti, anche perch\u00e9 nel frattempo la \"liaison dangereuse\" tra Unione Sovietica e Germania nazista aveva consentito di accedere a vari dei migliori aeroplani tedeschi, constatando quanto questi ultimi fossero pi\u00f9 moderni nella struttura e semplici nel funzionamento, a cominciare dal Messerschmitt Bf 109.\nTra le macchine che vennero urgentemente richieste c'era anche il LaGG-1, ma sebbene fosse risultato pi\u00f9 veloce del caccia tedesco, come poi lo erano tutti i nuovi velivoli sovietici, i difetti erano numerosi e la tecnologia usata, ad esclusione dell'armamento, giudicata non sufficientemente avanzata. Il modello venne tuttavia trovato suscettibile e bisognoso di miglioramenti tecnici per cui ne venne ordinato un suo sviluppo ed il LaGG-1 non venne avviato alla produzione in serie. Il suo successore, che assunse la designazione Lavochkin Gorbunov Gudkov LaGG-3, risult\u00f2 meno veloce (circa 575-590 km/h contro i 605 originari) ma assai migliorato in tutti gli aspetti in cui vi fu tempo e modo di operare.\nDescrizione tecnica.\nIl LaGG-1 era un velivolo dall'aspetto convenzionale, compatto, realizzato principalmente in legno; monoplano monomotore ad ala bassa con carrello retrattile.\nLa fusoliera era caratterizzata un unico abitacolo chiuso da un tettuccio raccordato posteriormente al dorso, soluzione tecnica che non permetteva una buona visione posteriore. Posteriormente terminava in un impennaggio classico con elemento verticale monoderiva e piani orizzontali montati a sbalzo.\nL'ala, a pianta rettangolare rastremata verso le estremit\u00e0, era montata bassa ed a sbalzo ed incorporava nella parte inferiore il meccanismo del carrello d'atterraggio. Questo era a larga carreggiata, biciclo anteriore, retrattile verso l'interno ed integrato posteriormente da un ruotino d'appoggio posizionato sotto la coda.\nLa propulsione era affidata ad un motore Klimov M-105P, un 12 cilindri a V raffreddato a liquido capace di esprimere una potenza pari a 1\u00a0050 CV (772 kW), abbinato ad un'elica tripala VTSh-61P a passo fisso.\nL'armamento comprendeva due mitragliatrici ShKAS calibro 7,62\u00a0mm, due Berezin UB calibro 12,7\u00a0mm ed un cannoncino aeronautico Volkov-Yartsev VYa-23 calibro 23\u00a0mm, quest'ultimo sparante attraverso il mozzo dell'elica."}
{"id": "2736204", "revid": "533647", "url": "https://it.wikipedia.org/wiki?curid=2736204", "title": "Ordine Civile di Savoia", "text": ""}
{"id": "2736209", "revid": "287204", "url": "https://it.wikipedia.org/wiki?curid=2736209", "title": "Guapot\u00e0", "text": ""}
{"id": "2736210", "revid": "287204", "url": "https://it.wikipedia.org/wiki?curid=2736210", "title": "Guapota", "text": ""}
{"id": "2736214", "revid": "287204", "url": "https://it.wikipedia.org/wiki?curid=2736214", "title": "Guavat\u00e0", "text": ""}
{"id": "2736215", "revid": "287204", "url": "https://it.wikipedia.org/wiki?curid=2736215", "title": "Guavata", "text": ""}
{"id": "2736217", "revid": "287204", "url": "https://it.wikipedia.org/wiki?curid=2736217", "title": "Guepsa", "text": ""}
{"id": "2736221", "revid": "1829756", "url": "https://it.wikipedia.org/wiki?curid=2736221", "title": "Aldo Forbice", "text": "Biografia.\nIscritto all'ordine dei giornalisti dal 1965, in RAI dal 1969, Forbice ha scritto per l\"'Avanti!\" (allora organo ufficiale del PSI), ha diretto il Giornale Radio su Radio3, \u00e8 stato capo redattore del TG1, per molti anni autore e coordinatore di programmi di Rai 2. Ha collaborato con \"Il Mattino\" di Napoli, \"Il Messaggero\", Il \"Quotidiano Nazionale - Resto del Carlino\" e con \"Il Mondo\".\n\u00c8 stato vicedirettore del Giornale Radio Rai; dal 1994 al 2012 ha condotto il programma di Radio1 \"Zapping\", nato nel 1994 da un'idea di Livio Zanetti e Alberto Severi, voluto e inizialmente condotto da Giancarlo Santalmassi, allora vicedirettore dei GR RAI. Nella trasmissione del 27 giugno 2012 annunciava che con decorrenza 1\u00ba luglio non sarebbe pi\u00f9 stato il conduttore, per almeno due mesi, di Zapping, lasciando capire che si trattava di una scelta dalla direzione RAI; \u00e8 stato sostituito nella funzione dal giornalista Giancarlo Loquenzi.\nForbice \u00e8 stato l'ideatore e direttore della manifestazione \"Umanitaria\", dedicata all'affermazione dei diritti civili, e a problematiche particolari quali la violenza sui bambini, la tortura, la pena di morte, la fame nel mondo, il traffico di armi, le violenze sulle donne, i genocidi e altri temi.\nInoltre, \u00e8 stato organizzatore di altre campagne umanitarie\nAlle elezioni comunali a Roma del 2016 si candid\u00f2 nella lista \"Una Rosa per Roma - Laici Civici Socialisti\" (PSI) a sostegno del candidato sindaco del centro-sinistra Roberto Giachetti.\nPremi.\nFra i premi ricevuti, nel 1998 la Targa di Amnesty International per la campagna sull'istituzione del Tribunale penale internazionale e il premio Guidarello per la sezione \"radio\" del giornalismo d'autore, il 34\u00ba Premio Saint Vincent dell'Ordine dei Giornalisti e il premio Echo dell'Unione europea; inoltre, \u00e8 stato insignito del premio internazionale del teatro popolare, Il Giogo, del 2001, del Premio Scanno nel 2002 e ha ricevuto un riconoscimento fuori concorso al premio Rea di Empoli nel 2003 e, sempre lo stesso anno, il premio intitolato a Franco Franchi per professionisti di origine siciliana. Nel 2004 ha ricevuto il premio di giornalismo dedicato a Indro Montanelli. Nel 2006 \u00e8 stato tra i finalisti del premio di poesia Circe a Sabaudia. Nel 2007 ha vinto il premio internazionale di giornalismo Ischia.\nIl 9 dicembre 2008 \u00e8 stato consegnato a Zapping il premio Media Awards come \"miglior programma giornalistico radiofonico dell'anno\"; nella serata il professor Giuliano Urbani, in rappresentanza dei dirigenti della Rai Petruccioli e Claudio Cappon ha dichiarato: \"la Rai \u00e8 orgogliosa di questo prodotto radiofonico che rappresenta il vero servizio pubblico...\".\n\u00c8 stato inoltre insignito nel 2005, dall'allora Presidente della Repubblica Carlo Azeglio Ciampi, del titolo di commendatore della Repubblica.\nCritiche e controversie.\nAldo Forbice \u00e8 stato al centro di controversie e dell'attenzione di alcuni media a seguito di sue esternazioni ed episodi avvenuti nel corso delle trasmissioni da lui condotte.\nPolemiche contro Roberto Benigni.\nForbice si espresse pi\u00f9 volte in modo molto critico nei confronti dell'attore e regista Roberto Benigni: tra le varie considerazioni, defin\u00ec a pi\u00f9 riprese gli Oscar da lui vinti per \"La vita \u00e8 bella\" \"un errore\".\nCrisi israelo-palestinese.\nIn una puntata di \"Zapping\" del maggio 2004, Forbice diede la notizia che a Gaza stava avvenendo un \"massacro di israeliani\"; ad una radioascoltatrice intervenuta telefonicamente per chiedergli conto anche delle vittime palestinesi, egli replic\u00f2:\ned interruppe il collegamento.\nLegge elettorale.\nNel corso di una puntata del settembre 2005, discutendo con un ascoltatore intervenuto sul tema della eventuale modifica della legge elettorale (poi avvenuta nel dicembre 2005 con la legge n\u00ba 270, il cosiddetto \"Porcellum\"), il quale aveva bollato come inaccettabile una modifica alla legge elettorale a pochi mesi dal voto, Forbice replic\u00f2 come fosse normale promulgare le leggi elettorali negli ultimi mesi della legislatura. Ne scatur\u00ec un diverbio sull'accettabilit\u00e0 o meno di una simile prassi, con il conduttore che alla fine chiuse la telefonata puntualizzando \"\u00e8 normale, dunque \u00e8 anche accettabile\".\nEditto bulgaro.\nNel marzo 2006, in un momento di una puntata dedicata al cosiddetto \"editto bulgaro\" dell'aprile 2002, e alla controversia sul reintegro alla RAI dei giornalisti Enzo Biagi e Michele Santoro e dell'autore satirico Daniele Luttazzi, un ascoltatore intervenne e, citando ad esempio le molte battaglie civili condotte nel corso del programma, sugger\u00ec a Forbice di avviare una raccolta di firme per la reintegrazione dei tre summenzionati personaggi. Il conduttore reag\u00ec chiudendo la telefonata con la frase\nLottizzazione della Rai.\nNel maggio 2006, dopo il cambio di governo a seguito delle elezioni politiche, il senatore Furio Colombo intervenendo a \"Zapping\" torn\u00f2 sul tema della lottizzazione della RAI, invitando L'Unione a non ripeterla, menzionando ad esempio lo stesso Forbice:\nIl conduttore defin\u00ec l'affermazione calunniosa, affermando di aver votato Rosa nel pugno, ma di aver sempre assicurato voce a tutti, senza allinearsi a nessuno, e ricevendo tante lettere di critiche sia dalla sinistra che dalla destra.\nLidia Ravera.\nNell'aprile 2007, la scrittrice e giornalista Lidia Ravera abbandon\u00f2 il ruolo di opinionista - che da alcuni mesi svolgeva a titolo gratuito presso \"Zapping\" - dicendo di essere stata negativamente colpita da un'aggressione verbale rivolta da Forbice ad una ascoltatrice che aveva affermato come su internet ci fosse un'informazione pi\u00f9 libera rispetto ai telegiornali.\nPolemica contro iniziative di Beppe Grillo.\nNel corso di una puntata di \"Zapping\" del maggio 2008, a seguito dell'intervento di un ascoltatore che si era qualificato come firmatario di un'iniziativa referendaria lanciata da Beppe Grillo al V-Day in piazza Santa Croce a Firenze, Forbice replic\u00f2 evidenziando gli introiti realizzati dal comico genovese a seguito del suo ingresso nella scena politica italiana (segnatamente grazie alle visite al suo blog). Ne scatur\u00ec un'accesa discussione, durante la quale l'ascoltatore accus\u00f2 i mezzi d'informazione di aver dato scarso spazio al V-Day; il conduttore reag\u00ec chiudendo la telefonata e definendo i partecipanti alla manifestazione \"migliaia di allocchi che ancora stanno a sentire le cretinate di Grillo\"., quindi come vede le contestazioni rendono!\u00bb"}
{"id": "2736235", "revid": "729019", "url": "https://it.wikipedia.org/wiki?curid=2736235", "title": "Guerra di Smolensk", "text": "La guerra di Smolensk (1632 - 1634) fu un conflitto combattuto fra la Confederazione polacco-lituana e lo Zarato russo.\nLe ostilit\u00e0 ebbero inizio nell'ottobre 1632 quando le forze zariste tentarono di riprendersi la citt\u00e0 di Smolensk, conquistata dalla Confederazione nel corso della guerra polacco-moscovita. Piccole scaramucce militari produssero risultati contrastanti per entrambe le fazioni in lotta, ma la resa della forza principale russa nel febbraio 1634 port\u00f2 alla stipula del Trattato di Poljanovka con il quale lo Zarato russo accett\u00f2 il controllo polacco-lituano sulla regione di Smolensk, che durer\u00e0 per altri venti anni."}
{"id": "2736236", "revid": "112023729", "url": "https://it.wikipedia.org/wiki?curid=2736236", "title": "Montreux Volley Masters 2004", "text": "Il Monterux Volley Masters di pallavolo femminile 2004 si \u00e8 svolto dall'8 al 13 giugno 2004 a Montreux, in Svizzera. Al torneo hanno partecipato 8 squadre nazionali e la vittoria finale \u00e8 andata per la prima volta al Italia.\nPodio.\nCampione.\nItalia(Primo titolo)\nSecondo posto.\nStati Uniti\nTerzo posto.\nCina"}
{"id": "2736244", "revid": "818832", "url": "https://it.wikipedia.org/wiki?curid=2736244", "title": "Salizada", "text": ""}
{"id": "2736257", "revid": "1271241", "url": "https://it.wikipedia.org/wiki?curid=2736257", "title": "Lotus 98T", "text": "La Lotus 98T \u00e8 una vettura di Formula 1 con cui il \"team\" britannico affront\u00f2 la stagione 1986. I piloti furono il confermato Ayrton Senna e il nuovo Johnny Dumfries.\nSpecifiche tecniche.\nLa vettura era in monoscocca di carbonio e kevlar. Il cambio era un ibrido Hewland/Lotus, al quale la casa inglese aggiunse la sesta marcia. Ci\u00f2 diede grossi problemi di affidabilit\u00e0, tanto che Senna prefer\u00ec correre con la versione tradizionale a sole 5 marce. Basato sulla precedente 97T, il disegno del telaio sar\u00e0 ribassato, vista anche la riduzione della capacit\u00e0 del serbatoio a 195 litri. Il motore era sempre della Renault, ma il nuovo modello EF15bis turbo V6.\nAltre innovazioni furono una gestione dei consumi tramite un computer, un fondo piatto (gi\u00e0 in parte introdotto nel modello 97T), un sistema di raffreddamento \"intercooler\" e un sistema di regolazione dell'altezza da terra. Nel corso della stagione vi furono anche dei sospetti sulla regolarit\u00e0 della vettura che per\u00f2 non portarono a reclami ufficiali.\nStagione 1986.\nLa vettura si dimostr\u00f2 molto competitiva soprattutto in prova, come la precedente 97T. Senna ottenne la \"pole\" nelle prime tre gare della stagione, vincendo anche nella seconda gara (Gran Premio di Spagna). Nel corso dell'anno il brasiliano conquist\u00f2 ancora 5 partenze al palo e una vittoria (Gran Premio degli USA), terminando quarto nella classifica piloti.\nIn totale la vettura conquist\u00f2 58 punti (solo 3 con Dumfries), facendo chiudere la scuderia al terzo posto nella classifica costruttori."}
{"id": "2736264", "revid": "1534511", "url": "https://it.wikipedia.org/wiki?curid=2736264", "title": "Trattato di Poljanovka", "text": "Il trattato di Poljanovka (, anche noto come \"pace di Poljanovka / Polan\u00f3w\") fu un trattato di pace firmato il 14 giugno 1634 fra la Confederazione polacco-lituana e lo Zarato Russo nel villaggio di Semlevo sito vicino al fiume Poljanovka fra Vjaz'ma e Dorogobu\u017e.\nL'accordo venne firmato a suggello della guerra di Smolensk ed i negoziati ebbero inizio il 30 aprile. Gli accordi confermarono lo \"status quo ante bellum\", e la Russia accett\u00f2 di pagare un indennizzo di 20.000 rubli in oro a Ladislao IV che a sua volta accett\u00f2 di rinunciare alle sue pretese di salire al trono di Russia. Ladislao, nonostante avesse avuto la meglio, stava tentando di convincere la Russia ad un'alleanza anti-Svezia e con un gesto di magnanimit\u00e0 decise di cedere ai russi la citt\u00e0 di confine di Serpejsk ed i territori vicini. L'alleanza comunque non and\u00f2 a buon fine, poich\u00e9 il parlamento polacco non era disponibile a combattere contro la Svezia dopo il trattato di Sztumska Wie\u015b ed i russi non ebbero alcun beneficio da tale alleanza. Le parti giunsero anche ad un accordo sullo scambio di prigioniero e stilarono un trattato commerciale.\nIl trattato pose fine ad una serie quasi ininterrotta di guerre tra la Confederazione ed i russi che erano state intraprese fin dagli inizi del XVII secolo. I quattordici anni di pace che seguirono, furono indiscutibilmente i pi\u00f9 prosperi della storia della Confederazione."}
{"id": "2736265", "revid": "2373", "url": "https://it.wikipedia.org/wiki?curid=2736265", "title": "Pombero", "text": "Il Pombero, conosciuto anche con il diminutivo di Pomberito, \u00e8 un personaggio popolare della mitologia guaran\u00ed. \u00c8 chiamato anche Kara\u00ed Pyhare (Signore della notte) o anche Kuarahy J\u00e1ra (Padrone del sole).\nCaratteristiche fisiche.\nEsistono due diverse versioni sulla la figura del Pombero. Una di esse lo descrive come un uomo di bassa statura, villoso, con braccia lunghissime e mani sproporzionate, gambe corte e piedi enormi girati all'indietro per disorientare chi dovesse cercarlo attraverso le sue orme. \u00c8 sprovvisto delle articolazioni del gomito e del ginocchio, il che rende i suoi movimenti sgraziati e grotteschi. A volte indossa un grande cappello di paglia, tuttavia non indossa abiti; nell'iconografia tradizionale il suo membro virile \u00e8 spesso nascosto dalla lunga barba che arriva fin quasi a terra. Un'altra versione, la pi\u00f9 antica tra quelle giunte a noi, lo vede invece come un uomo alto e magro.\nMitologia.\nInizialmente il Pombero era considerato lo spirito protettore degli uccelli della foresta, ma il suo mito si \u00e8 evoluto con l'avanzare del tempo, acquisendo numerose altre caratteristiche. Si adira quando un cacciatore uccide pi\u00f9 prede di quante possa consumarne. Se ci\u00f2 capita, si pu\u00f2 trasformare in un animale o in una pianta con lo scopo di indurre colui che ha infranto le regole della natura a perdersi nella foresta. Si comporta allo stesso modo con i pescatori che prendono pi\u00f9 pesci del necessario, o con i tagliaboschi che abbattono troppi alberi. Essendo una creatura notturna, il Pombero si nasconde nei camini per ascoltare tutto quello che succede nelle case che sceglie di visitare; non si deve mai pronunciare il suo nome a voce alta dentro casa, perch\u00e9 ci\u00f2 lo fa arrabbiare.\nNella cultura paraguayana e guaran\u00ed \u00e8 tradizionalmente considerato il responsabile della nascita di figli al di fuori del matrimonio, poich\u00e9 il Pombero rapirebbe le donne, specialmente quelle non battezzate, e le violenterebbe, lasciandole andare solo dopo aver soddisfatto le sue voglie. Secondo alcune versioni del mito, pu\u00f2 perfino ingravidare le donne semplicemente appoggiando il suo dito sul loro ventre; questo capiterebbe se la donna nubile che ne subisce la visita evitasse di offrirgli tabacco e miele. Il Pombero pu\u00f2 essere amico o nemico. Si pu\u00f2 ingraziarselo offrendogli miele e tabacco per trenta notti consecutive dietro il cancello di casa; in questo caso protegger\u00e0 i cavalli ed il bestiame, porter\u00e0 il cacciatore alle prede migliori e il pescatore nelle zone pi\u00f9 pescose. Se per\u00f2 si viene meno alla promessa la sua vendetta sar\u00e0 implacabile. Nel caso di inimicizia si andr\u00e0 incontro ad una serie di pericoli nel bosco, oltre che ai dispetti che questa figura provocher\u00e0 nella casa dei malcapitati, come la caduta di oggetti o lo sbattere delle porte in piena notte. A differenza della figura cristiana di Satana, alla quale \u00e8 a volte accostato, il Pombero, pur condividendone la sfrenata lussuria, non \u00e8 una figura che fa del male solo per il gusto di farlo, ma \u00e8 anche un guardiano dell'equilibrio ecologico.\nLeggende simili.\nTra gli araucani esiste una figura mitologica simile a quella del Pombero: \u00e8 il Peuk\u00e9n, una creatura delle regioni boscose, bassa e lasciva, che persegue anch'essa le donne.\nOrigine del nome.\nL'origine del nome \u00e8 forse da ricercare nella zona meridionale del Brasile, dove viene chiamato \u201cPombeiro\u201d, \"colui che spia\". Gli aborigeni Pampas invece chiamavano \u201dBomberos\u201d le persone che marciavano nelle linee di avanguardia, riconoscendo il terreno, durante le incursioni. Probabilmente il termine Pombero deriva da una di queste due figure."}
{"id": "2736271", "revid": "1869172", "url": "https://it.wikipedia.org/wiki?curid=2736271", "title": "ATP World Tour 2010", "text": "L'ATP World Tour 2010 \u00e8 stato un insieme di tornei organizzati dall'ATP divisi in quattro categorie: tornei del Grande Slam, Masters 1000, 500 e 250. A questi si sono aggiunti aggiungono anche la World Team Cup, la Coppa Davis, l'ATP World Tour Finals e la Hopman Cup.\nCalendario.\nQuesto \u00e8 il calendario completo degli eventi del 2010, con i risultati in progressione dai quarti di finale.\nLegenda.\nGennaio.\nIl mese di gennaio si apre con la Hopman Cup che vede la vittoria della Spagna in finale sulla Gran Bretagna. Nella stessa settimana si impongono Andy Roddick, Marin \u010cili\u0107 e Nikolaj Davydenko rispettivamente a Brisbane, Chennai e Doha. La settimana John Isner conquista ad Auckland il primo torneo della carriera in singolare, stesso risultato per Marcus Daniel e Horia Tec\u0103u in doppio sempre ad Auckland. Marcos Baghdatis si impone a Sydney. Gennaio si chiude con la vittoria di Roger Federer su Andy Murray a Melbourne: si tratta del 16esimo torneo del Grande Slam in carriera per lo svizzero, il quarto Australian Open. Nel doppio Bob Bryan e Mike Bryan si impongono su Daniel Nestor e Nenad Zimonji\u0107.\nFebbraio.\nNella prima settimana di febbraio Marin \u010cili\u0107 conquista il suo secondo titolo del 2010 nel torneo di Zagabria. La stessa settimana si impongono Feliciano L\u00f3pez a Johannesburg e Thomaz Bellucci a Santiago del Cile. La settimana successiva \u00e8 Robin S\u00f6derling a trionfare a Rotterdam primo evento ATP 500 dell'anno, dove nel doppio Daniel Nestor e Nenad Zimonji\u0107 si riconfermano campioni dopo la vittoria del 2009. Negli altri due tornei della settimana vincono i due spagnoli Fernando Verdasco e Juan Carlos Ferrero rispettivamente a San Jose e a Costa do Sauipe. Ancora Ferrero si impone poi a Buenos Aires su David Ferrer, mentre Sam Querrey vince il terzo titolo in carriera a Memphis su John Isner in una finale tutta statunitense. I due si impogono anche nel torneo di doppio, come Julien Benneteau e Micha\u00ebl Llodra, vincitori del doppio e finalista e campione in singolare a Marsiglia. Nell'ultima settimana del mese nel doppio ad Acapulco trionfano \u0141ukasz Kubot e Oliver Marach: per loro il secondo successo a febbraio oltre alla finale di Costa do Sauipe. Nel torneo di singolare invece David Ferrer vince il trofeo. A Dubai si impone Novak \u0110okovi\u0107 mentre a Delray Beach vince Ernests Gulbis: per il lettone si tratta del primo torneo ATP in carriera. Sempre a Delray Beach si impongono in doppio i fratelli Bryan al secondo successo stagionale.\nInformazioni Statistiche.\nInformazioni sui titoli.\nI giocatori sottoelencati hanno vinto il loro primo titolo in carriera in singolo, doppio o in doppio misto:\nI seguenti giocatori hanno difeso un titolo conquistato nel 2009 in singolo, doppio o doppio misto:\nRitiri.\nI seguenti giocatori hanno annunciato il loro ritiro dal tennis professionistico durante il 2010:"}
{"id": "2736277", "revid": "80598", "url": "https://it.wikipedia.org/wiki?curid=2736277", "title": "Juniors", "text": ""}
{"id": "2736281", "revid": "256896", "url": "https://it.wikipedia.org/wiki?curid=2736281", "title": "Carabinieri pontifici", "text": ""}
{"id": "2736293", "revid": "765341", "url": "https://it.wikipedia.org/wiki?curid=2736293", "title": "Capitala World Tennis Championship 2010", "text": "Il Capitala World Tennis Championship 2010 \u00e8 stato un torneo esibizione di tennis. \n\u00c8 stata la 2\u00aa edizione dell'evento che si \u00e8 svolto ad Abu Dhabi, dal 31 dicembre 2009 al 2 gennaio 2010.\nVi hanno partecipato 6 giocatori facenti parte della top ten. Il montepremi in palio per il vincitore \u00e8 stato di 250.000 dollari. \nIl torneo si \u00e8 giocato all'Abu Dhabi International Tennis Complex di Zayed Sports City ad Abu Dhabi negli Emirati Arabi Uniti. \n\u00c8 servito come preparazione all'ATP World Tour.\nStoria.\nGiorno 1:31 dicembre 2009.\nNel match d'apertura lo spagnolo David Ferrer, arrivato in extremis ad Abu Dhabi al posto del francese Jo-Wilfried Tsonga, ha battuto in rimonta per 2-6 6-2 6-4 il russo Nikolaj Davydenko (vincitore dell'ultimo Masters era avanti per 4-2 nel set decisivo). Nell'altro quarto lo svedese Robin S\u00f6derling ha sconfitto con un doppio tie-break lo svizzero Stanislas Wawrinka.\nGiorno 2:1\u00ba gennaio 2010.\nDopo 12 sconfitte di fila Robin S\u00f6derling \u00e8 riuscito a battere Roger Federer. In semifinale lo svedese si \u00e8 imposto per 6-7(6) 7-6(1) 6-2 sul numero uno del mondo Rafael Nadal si \u00e8 aggiudicato per 7-6(3) 6-3 il derby di Spagna con David Ferrer, che nei quarti aveva sorprendentemente sconfitto il russo Nikolaj Davydenko.\nGiorno 3:2 gennaio 2010.\nRafael Nadal si \u00e8 aggiudicato il torneo battendo lo svedese Robin S\u00f6derling in due set: 7-6 (3) 7-5.\nNel primo set grande equilibrio fino al tie break, anche se Rafa aveva avuto due palle break sul 5-5. Nel tie break lo svedese ha per\u00f2 ha servito male e lo spagnolo ne ha subito approfittato chiudendo sul 7-3. Nel secondo set il numero due del ranking Atp \u00e8 salito sul 4-2, ma ha subito l'immediato contro break del rivale che \u00e8 rientrato in partita. In vantaggio 5-4 lo spagnolo si \u00e8 procurato tre match point sul servizio dell'avversario, che si \u00e8 per\u00f2 salvato. Il break di Nadal \u00e8 per\u00f2 arrivato sul 6-5: 7-5 finale per lo spagnolo che vince 250.000 dollari.\nNella finale per il terzo posto Roger Federer ha sconfitto lo spagnolo David Ferrer: 6-1 7-5 il punteggio in favore del numero uno del mondo.\nCampioni.\n Rafael Nadal ha battuto in finale Robin S\u00f6derling 7\u20136(3),7-5"}
{"id": "2736295", "revid": "124123", "url": "https://it.wikipedia.org/wiki?curid=2736295", "title": "Antonio De Tomaso", "text": "Biografia.\nFiglio di immigrati italiani di \"umili origini\" (il padre era un muratore e la madre sarta), a 24 anni De Tomaso divenne avvocato ed entr\u00f2 alla Camera dei Deputati.\nMembro del Partito Socialista nel 1912, fu deputato tra il 1914 e il 1930. Alla Camera sostenne le posizioni socialiste sulle questioni di politica estera e di difesa, ma lasci\u00f2 la sua impronta anche sulle discussioni relative al codice penale promulgato nel 1921 e su varie legislazioni economiche e sociali.\nNel 1927, contro la divisione radicale del partito al governo tra \"\"personalistas\", allineati con Hip\u00f3lito Irigoyen, e \"antipersonalistas\"\", guid\u00f2 una scissione del Partito Socialista, portando alla nascita del Partito Socialista Indipendente (PSI). Il PSI partecip\u00f2 con altri settori politici al colpo di stato militare del 1930. Durante la presidenza di Uriburu il Psi fu perseguitato, e il partito fece parte della coalizione del Presidente August\u00ecn P. Justo. De Tomaso fu durante questa presidenza Ministro per l'Agricoltura (1931 - 1933) e con l'altro \"indipendente\" Federico Pinedo, Ministro delle Finanze. Come parte di questo governo, De Tomaso mostr\u00f2 grandi capacit\u00e0 d'innovazione, in linea con i socialisti europei, che hanno discusso sul ruolo dello Stato e sulla pianificazione economica.\nMor\u00ec prematuramente nel 1933. Antonio De Tomaso fu il padre di Alejandro De Tomaso, pilota automobilistico e fondatore dell'omonima casa automobilistica."}
{"id": "2736299", "revid": "1442080", "url": "https://it.wikipedia.org/wiki?curid=2736299", "title": "Capitala World Tennis Championship 2010 - Singolare", "text": "Andy Murray era il detentore del titolo, ma quest'anno non ha partecipato.\nRafael Nadal ha battuto in finale Robin S\u00f6derling 7\u201363, 7-5.\nTeste di serie.\nLe prime 2 teste di serie hanno ricevuto un bye per le semifinali."}
{"id": "2736300", "revid": "326822", "url": "https://it.wikipedia.org/wiki?curid=2736300", "title": "Koi Kaze", "text": ""}
{"id": "2736306", "revid": "765341", "url": "https://it.wikipedia.org/wiki?curid=2736306", "title": "Dorogobu\u017e", "text": "Dorogobu\u017e (, ) \u00e8 una citt\u00e0 storica sulle rive del Dnepr nell'oblast' di Smolensk in Russia, sita a 125\u00a0km ad est di Smolensk e 71\u00a0km ad ovest di Vjaz'ma. Capoluogo del Dorogobu\u017eskij rajon, aveva una popolazione di 12.250 abitanti secondo il censimento del 2002.\nStoria.\nLa citt\u00e0 esisteva gi\u00e0 prima dell'invasione mongola della Russia come fortezza a difesa della citt\u00e0 di Smolensk. Nel 1508, Basilio III invi\u00f2 dei carpentieri italiani per costruirvi un forte in legno. Essa venne devastata durante il Periodo dei torbidi e la sua popolazione si ridusse ad una decina di abitanti nel 1614. Fra il 1611 ed il 1668 la citt\u00e0 fu sotto il dominio della Confederazione Polacco-Lituana in quanto parte del Voivodato di Smole\u0144sk. In seguito sopravvisse ad altre invasioni ed incendi.\nI principali punti di interesse storico si trovano al di fuori della citt\u00e0. La tenuta di Aleskino del XVIII secolo, ad esempio, era usata per l'allevamento degli stalloni di Orlov. Il Monastero di Boldin, del XV secolo, venne restaurato dalla famiglia Godunov nel tardo XVI secolo. La stessa famiglia fece edificare una Cattedrale con cinque cupole con campanile e refettorio. Secondo Pietro Baranovsky, l'abbazia che era considerata il convento del XVI secolo meglio conservato in Europa orientale, venne distrutta nel 1943 dai tedeschi in ritirata e venne poi ricostruita in parte negli anni novanta."}
{"id": "2736308", "revid": "729019", "url": "https://it.wikipedia.org/wiki?curid=2736308", "title": "Battaglia di Nibeiwa", "text": "La battaglia di Nibeiwa fu combattuta la mattina del 9 dicembre 1940 tra le truppe italiane e quelle britanniche; la battaglia segna la fase iniziale dell'Operazione Compass, l'offensiva britannica contro le truppe italiane penetrate in Egitto dalla Libia.\nPrologo.\nNel settembre del 1940, le truppe italiane della 10\u00aa Armata erano penetrate in Egitto a partire dalla colonia della Libia; le deboli forze britanniche della Western Desert Force del generale Richard O'Connor si erano ritirate opponendo scarsa resistenza, ma l'avanzata italiana, a causa della pessima situazione logistica, si era fermata a Sidi Barrani, ad appena 150\u00a0km dalla frontiera. Le truppe italiane vennero quindi dispiegate a difesa del territorio conquistato, venendo dislocate in campi fortificati che tuttavia erano molto separati e non tatticamente collegati tra di loro.\nIl Raggruppamento \"Maletti\" (dal nome del suo comandante, generale Pietro Maletti) era un'unit\u00e0 motorizzata costituita da cinque battaglioni di fanti libici trasportati su autocarri, un battaglione di carri medi M11/39, e alcune batterie di artiglieria; l'unit\u00e0, parte del Corpo d'armata libico del generale Sebastiano Gallina, venne schierata sulle colline nei pressi della localit\u00e0 di Nibeiwa, circa 20\u00a0km a sud di Sidi Barrani. Il campo fortificato italiano era costituito da un rettangolo di circa un chilometro per due, circondato da muri, un fossato anticarro e un campo minato; il campo minato, tuttavia, era incompleto sul retro del rettangolo, anche per permettere un pi\u00f9 rapido accesso dei camion dei rifornimenti. Questa circostanza sar\u00e0 prontamente notata dai reparti esploranti britannici.\nIl 7 dicembre 1940 inizi\u00f2 l'offensiva britannica contro le truppe italiane schierate in Egitto, l'Operazione Compass; l'azione era concepita per lo pi\u00f9 come un'incursione in forze contro le avanguardie dello schieramento italiano, con la speranza di scompaginarle abbastanza da permettere la rioccupazione di Sidi Barrani. Il piano britannico prevedeva di tagliare la principale via di rifornimento italiana, la strada Buq Buq - Sidi Barrani, con i carri della 7\u00aa Divisione Corazzata britannica, mentre la 4\u00aa Divisione di Fanteria indiana, dopo una lunga marcia di aggiramento in pieno deserto, sarebbe piombata sul fianco delle avanguardie italiane, attaccando frontalmente i loro campi fortificati. L'11\u00aa Brigata di Fanteria indiana del generale Reginald Arthur Savory, composta da un battaglione britannico e due battaglioni indiani del Rajasthan, avrebbe attaccato il campo di Nibeiwa con l'appoggio di 47 carri medi Mk II Matilda del 7\u00b0 Royal Tank Regiment.\nLa battaglia.\nDopo un giorno di marcia nel deserto, le truppe anglo-indiane giunsero in vista del campo di Nibeiwa la mattina del 9 dicembre 1940. Alle 5:00 inizi\u00f2 un bombardamento diversivo dell'artiglieria britannica, che sparava da est per confondere gli italiani circa la direzione dell'attacco; dopo aver inquadrato i bersagli, alle 7:15 l'artiglieria della 4\u00aa Divisione indiana inizi\u00f2 un violento bombardamento del campo italiano, cogliendo totalmente di sorpresa le truppe che lo presidiavano. Alle 7:45 inizi\u00f2 l'attacco delle fanterie anglo-indiane, supportate dai Matilda, contro l'angolo nord-ovest del campo; i 23 carri medi M11 italiani stazionavano in questa posizione, fuori dal muro perimetrale, e vennero rapidamente travolti con la distruzione di 15 mezzi e la cattura dei restanti (i carristi italiani erano stati colti mentre stavano riscaldando i motori dei loro mezzi, e non ebbero in pratica il tempo per opporsi all'attacco; in ogni caso, i cannoni da 37 mm dei loro carri non erano in grado di perforare la pesante corazza frontale dei Matilda).\nLo scontro si trasfer\u00ec quindi all'interno del campo, dove i reparti italo-libici si batterono accanitamente; lo stesso generale Maletti cadde in combattimento, mentre ancora in pigiama sparava con una mitragliatrice contro i carri britannici. Intorno alle 8:30 la resistenza organizzata ebbe termine, anche se ai britannici occorsero ancora due ore per rastrellare tutto il campo.\nConseguenze.\nIl Raggruppamento \"Maletti\" venne praticamente spazzato via, con la perdita di 800 soldati uccisi, 1\u00a0300 feriti e 2\u00a0000 presi prigionieri. Le perdite britanniche furono invece molto pi\u00f9 leggere, per un totale di 56 vittime. Il cedimento del campo fortificato di Nibeiwa apr\u00ec un vasto squarcio nella linea difensiva italiana, permettendo cos\u00ec ai restanti reparti della 4\u00aa Divisione indiana di dilagare alle spalle dei capisaldi italiani, e decretando il successo della prima fase dell'Operazione Compass."}
{"id": "2736309", "revid": "812894", "url": "https://it.wikipedia.org/wiki?curid=2736309", "title": "Sodam Yat", "text": "Sodam Yat \u00e8 un personaggio immaginario, un supereroe extraterrestre pubblicato dalla DC Comics. Comparve per la prima volta in \"Tales of the Green Lantern Corps Annual\" n. 2 (1986), e fu creato da Alan Moore e Kevin O'Neill. Oper\u00f2 come Ion, diventando uno dei personaggi pi\u00f9 potenti nella continuit\u00e0 corrente.\nStoria editoriale.\nIntroduzione.\nSodam Yat \u00e8 un futuro membro del Corpo delle Lanterne Verdi, creato da Alan Moore e menzionato per la prima volta in \"Tygers\", una storia in \"Tales of the Green Lantern Corps Annual\" n. 2. Fu menzionato il suo passaggio ad Abin Sur da un demone di nome Qull delle Cinque Inversioni, che fu imprigionato sul pianeta Ysmault dai Guardiani dell'Universo. Come Daxamita (una razza discendente dei kryptoniani con poteri simili a quelli di Superman) con un anello del potere, sarebbe divenuto inarrestabile. Nonostante ci\u00f2, nella profezia di Qull, \u00e8 ancora sconfitto come parte della distruzione finale del Corpo delle Lanterne Verdi.\nAlan Moore pianific\u00f2 di utilizzare il personaggio nella sua storia, \"Twilight of the Superheroes\", che non fu mai pubblicato. Nella proposta che trapel\u00f2 su Internet, la Lanterna Verde Daxamita fu chiamata \"Sodam Yat\" e vi si fece riferimento anche come a \"l'Ultima Lanterna Verde\". In questa storia, Sodam Yat \u00e8 l'ultimo di un'armata di alieni che attacc\u00f2 Superman. L'Uomo d'Acciaio sconfisse numerose Lanterne Verdi, Thanagariani e Martian Manhunter, prima di essere ucciso, infine, da Sodam Yat. Il personaggio non fu pi\u00f9 utilizzato fino al 2006.\nIncarnazione attuale.\nSodam Yat fece la sua prima comparsa nella regolare continuit\u00e0 DC in \"Green Lantern Corps\" n. 12, e nella terza parte di \"Sinestro Corps War\"\n(\"Green Lantern Corps\" n. 14), quando Kilowog mise insieme un gruppo di Lanterne che si scontrasse contro le forze di Sinestro nel settore spaziale 2263. Salaak assegn\u00f2 Arisia al controllo della nuova Lanterna Yat, mentre lei si domandava perch\u00e9 fosse cos\u00ec importante. Salaak fu incaricato dai Guardiani di evitare che la profezia di Qull si adempisse, ma tenendoselo per s\u00e9, dicendo solo che un giorno lei avrebbe scoperto perch\u00e9 Yat \u00e8 cos\u00ec speciale. In \"Green Lantern Corps\" n. 16, distrusse il nucleo della citt\u00e0 senziente di Ranx, mettendo fine alla battaglia di Mogo.\nIn \"Green Lantern Corps\" n. 17, Yat fu scelto come nuovo ospite per l'entit\u00e0 conosciuta come Ion, dai Guardiani dell'Universo, per battersi contro Superboy Prime. I due si scontrarono in una feroce battaglia in tutta New York. Sotto la luce gialla del sole, Ion cominci\u00f2 a liberare dei poteri simili a quelli di Superman, come la vista calorifica, per offendere il suo avversario. Mentre i due continuavano a scontrarsi, Ion fu gettato in un impianto nucleare. Il piombo intorno alle pareti fece s\u00ec che Ion si indebolisse (la razza Daxamita, a differenza della debolezza dei kryptoniani verso la kryptonite, \u00e8 allergica al piombo). Prime prese l'opportunit\u00e0 di trafiggerlo con delle barre di uranio, ferendolo gravemente. Ion tent\u00f2 la fuga, ma Prime lo colp\u00ec facendolo finire in un cimitero. La battaglia continuava feroce, ed ognuno cavava sangue dal proprio avversario. Sebbene Ion combatt\u00e9 coraggiosamente, l'avvelenamento da piombo e la copiosa perdita di sangue lo resero incosciente. Lo si vide successivamente sotto le cure della Lanterna Verde Soranik Natu.\nDopo gli eventi della guerra, i Guardiani chiesero a Kyle Rayner di assistere Sodam Yat ad adattarsi al suo nuovo ruolo. Mentre parlavano della storia di Yat e del suo comportamento come Lanterna, si scopr\u00ec che, ora, Yat doveva indossare il suo anello del potere permanentemente (nonostante la possessione dei poteri di Ion) per prevenire che il piombo presente nel suo corpo potesse avvelenarlo. Furono poi attaccati da Alexander Nero, che fu liberato durante l'assalto iniziale su Oa ma che non partecip\u00f2 in nessuna storia dei Sinestro Corps. Kyle combatt\u00e9 al meno delle sue capacit\u00e0 per incoraggiare Yat ad abbracciare il suo status come Ion. Infine, Yat riusc\u00ec a sconfiggere Nero prendendo controllo sui suoi costrutti - qualcosa che Kyle afferm\u00f2, che egli stesso non aveva mai tentato di fare.\nQualche tempo dopo, Yat ed Arisia ricevettero notizie di un'invasione da parte dei Sinestro Corps su Daxam da parte della madre di Yat, che fugg\u00ec utilizzando la nave che il suo stesso figlio utilizz\u00f2 per andarsene da Daxam. Rimase, tuttavia, scioccata quando Yat le rifer\u00ec di non voler tornare sul loro pianeta. Invece, le si scagl\u00f2 contro, affermando che Arisia era il motivo per cui lasci\u00f2 Daxam, tempo addietro. Arriv\u00f2 anche a dire che i Daxamiti avevano portato la guerra da soli su s\u00e9 stessi e che dovevano pagare per i propri peccati. Infine, acconsent\u00ec a tornare a condizione che sua madre avesse ringraziato Tessog per averle fornito un mezzo di fuga. Dopo aver mandato sua madre su Oa, Yat ed Arsisia partirono per Daxam. Quando lei gli chiese perch\u00e9 era ritornato, Yat afferm\u00f2 che il suo giuramento come Lanterna Verde sostituiva il suo odio per Daxam ed i suoi abitanti. Yat ed Arsisa arrivarono su Daxam dopo aver superato i membri del Sinestro Corps simili a serpenti che circondavano il pianeta. Una volta atterrati, scoprirono che il padre di Yat aveva programmato un suicidio di massa all'alternativa di divenire gli schiavi di Sinestro. Le due Lanterne Verdi riuscirono a salvare alcuni dei suoi seguaci. Fuori di s\u00e9 dalla rabbia, Yat dichiar\u00f2 che avrebbero battuto il Sinestro Corps. Con la rivolta su Oa che teneva ogni Lanterna Verde sul pianeta dei Guardiani, e quindi senza rinforzi, Yat volle scontrarsi con Mongul, il nuovo leader del Corpo della Paura, faccia a faccia, richiedendo al suo anello che gli donasse i poteri di Ion. L'anello si rifiut\u00f2 affermando che i Guardiani (in particolare Scar) avevano bloccato l'accesso ai poteri di Ion e l'unico modo di sorpassare il blocco era la rimozione del suo anello, cosa che lo avrebbe ucciso, a causa dell'enorme quantit\u00e0 di piombo nel suo corpo accumulata dopo la battaglia contro Superman Prime. Il suo anello continu\u00f2 dicendo il massiccio salto di potere poteva garantirgli il temporaneo accesso limitato al potere di Ion, con cui Yat costru\u00ec uno scudo che assorb\u00ec il pieno potere di una scarica energia diretta di Mongul. Il salto di potere funzion\u00f2 e Sodam arriv\u00f2 nello spazio con il 95% del potere di Ion. Mentre si dirigeva verso il sole di Daxam rimosse l'anello e disse ad Arisia di continuare a lottare. Quindi, diretto verso il sole rosso di Daxam e con il potere di Ion, tramut\u00f2 la stella in un sole giallo, uccidendo apparentemente s\u00e9 stesso nel processo. Come visto in \"Green Lantern Corps\" n. 39, un'immagine di Sodam Yat si vide nel sole di Daxam. Non \u00e8 chiaro se fosse veramente Yat o solo una licenza artistica. \u00c8 possibile che l'invulnerabilit\u00e0 di Yat si increment\u00f2 non appena egli tramut\u00f2 il sole di Daxam in un sole giallo, permettendogli di accumulare sufficiente energia da sopravvivere. Non fu spiegato come sopravvisse alla dose letale di piombo presente nel suo sangue.\nCrisi finale: la Legione dei 3 mondi.\nNel futuro mostrato nella miniserie \"\", Sodam Yat era ancora vivo, e non era invecchiato grazie al potere di Ion, e risiedeva nel guscio rovinato e senza vita che una volta era Oa, un marcio cimitero in cui le Lanterne e i loro anelli, incapaci di reclutare nuovi soldati dopo la distruzione di Mogo, erano inutilizzati. Dopo la morte dell'ultima Lanterna Verde Rond Vidar, Mon-El e Shadow Lass viaggiarono su Oa dove trovarono Sodam Yat ancora vivo e che cercava aiuto. Afferm\u00f2 la sua volont\u00e0 di non agire, insieme al suo ruolo di ultimo Guardiano dell'Universo. Tuttavia, Mon-El riusc\u00ec a convincere Yat a riprendere il combattimento contro il suo vecchio nemico, Superboy Prime, e la Legione dei Supercriminali. Yat assorb\u00ec tutta l'energia rimasta nella Batteria del Potere Centrale e tutti gli anelli caduti (indossandone alcuni), e recit\u00f2 un giuramento diverso.\nYat aiut\u00f2 la Legione dei Supereroi a sconfiggere Prime, capendo che l'Universo necessitava ancora di una difesa contro questo genere di male. Dopo la fine della battaglia, Yat si ritir\u00f2 su Oa e cominci\u00f2 a inviare gli anelli in tutto l'universo per formare un nuovo Corpo delle Lanterne Verdi.\nPoteri e abilit\u00e0.\nPoteri Daxamiti.\nCome i loro cugini kryptoniani, i Daxamiti ottengono un gran numero di abilit\u00e0 quando vengono esposti alla luce solare gialla, tra cui la super forza, il volo, la super velocit\u00e0, super udito, vista a raggi-x, vista calorifica, vista microscopica e telescopica, e super respiro. Mentre i Daxamiti sono quasi invulnerabili sotto la luce solare gialla, il piombo \u00e8 una sostanza letale per loro anche nella pi\u00f9 infima quantit\u00e0, come la kryptonite per i kryptoniani. A causa della sua esposizione al piombo e all'uranio impiantato nel suo corpo durante lo scontro con Superman Prime, Yat deve indossare perennemente il suo anello del potere per evitare che l'avvelenamento da piombo lo possa uccidere da un minuto all'altro.\nPoteri di Ion.\nLa benevola entit\u00e0 nota come Ion don\u00f2 al suo ospite poteri simili a quelli ottenibili con gli anelli del potere e della Starheart. Con questi poteri, Sodam Yat fu descritto come il pi\u00f9 potente supereroe dell'universo. Tuttavia, l'accesso a questi poteri \u00e8 controllato dall'anello del potere, che lui \u00e8 costretto ad indossare costantemente, permettendo ai Guardiani di \"spegnere\" i suoi poteri in ogni istante. Nella miniserie \"Legion of Three Worlds\", fu rivelato che essere l'ospite di Ion permise a Yat di sopravvivere, e di non invecchiare, nel XXXI secolo. Tuttavia, dato che egli \u00e8 un Daxamita, come i Kryptoniani, potrebbe avere una longevit\u00e0 naturale."}
{"id": "2736318", "revid": "767487", "url": "https://it.wikipedia.org/wiki?curid=2736318", "title": "Tagliata (Racconigi)", "text": "La Tagliata (\"Taj\u00e0\" in piemontese) \u00e8 una frazione del comune di Racconigi, in provincia di Cuneo, da cui dista 3\u00a0km in direzione est.\nStoria.\nAbitata gi\u00e0 al tempo dei romani, come testimoniano ritrovamenti in loco di tombe del IV secolo d.C. la Tagliata ha mantenuto nel tempo una connotazione prevalentemente agricola. \nFino agli anni '80 del Novecento era presente una scuola elementare, in cui ha insegnato la scrittrice Lidia Beccaria Rolfi\nOggi \u00e8 interessata da un aumento di popolazione in seguito alla scelta di alcune famiglie originarie della frazione di rimodernare o costruire nuove abitazioni nella zona.\nGeografia antropica.\nUrbanistica.\nLa frazione si presenta come un nucleo sparso di cascine e cascinali. L'asse \u00e8 la via maestra che attraversa da nord a sud l'abitato. All'altezza della chiesa di sant'Anna vi \u00e8 un piccolo slargo alberato.\nArte.\nL'unico monumento degno di menzione \u00e8 la chiesa di Sant'Anna. Edificata attorno al 1750 essa si presenta in forme barocche con corpo in mattoni a vista e facciata a timpano. A aula unica, pianta rettangolare conserva alcune pale di altare di scuola piemontese, mentre l'interno \u00e8 alquanto lineare e sobrio nella decorazione. \u00c8 affiancata da un modesto campanile ed \u00e8 tuttora officiata.\nA circa 2\u00a0km a sud dell'abitato esiste la Villa del Cayre un tempo fastosa abitazione del pittore Augusto Levis ora in notevole stato di abbandono.\nEconomia.\nPredomina il settore agricolo con coltivazione intensiva di mais, soia, grano e erbe officinali. \u00e8 stata introdotta la coltura del pomodoro destinato alle industrie conserviere.\nL'allevamento \u00e8 specializzato nel settore suinicolo, bovino e avicolo.\nEsistono alcune piccole officine meccaniche a conduzione familiare."}
{"id": "2736322", "revid": "61051", "url": "https://it.wikipedia.org/wiki?curid=2736322", "title": "OKB Lavochkin", "text": ""}
{"id": "2736344", "revid": "55935", "url": "https://it.wikipedia.org/wiki?curid=2736344", "title": "Ignazio Ciaja", "text": ""}
{"id": "2736352", "revid": "74801", "url": "https://it.wikipedia.org/wiki?curid=2736352", "title": "Eleonora Ambrosi", "text": "Carriera scacchistica.\nSi mette in luce nel 2001 vincendo il Campionato italiano giovanile under-14 e ripete il successo nel 2002.\nNel 2005 vince a Bratto il 32\u00ba Campionato italiano femminile.\nAltri risultati:\nNella lista FIDE di gennaio 2010 ha un Elo di punti, al 4\u00ba posto nella classifica italiana femminile."}
{"id": "2736357", "revid": "28985594", "url": "https://it.wikipedia.org/wiki?curid=2736357", "title": "Memorialistica", "text": ""}
{"id": "2736359", "revid": "46291", "url": "https://it.wikipedia.org/wiki?curid=2736359", "title": "Specie di Cypripedium", "text": "Elenco delle specie di \"Cypripedium\":"}
{"id": "2736380", "revid": "125277881", "url": "https://it.wikipedia.org/wiki?curid=2736380", "title": "Opel Kadett E", "text": "La Kadett E \u00e8 la quinta generazione della Kadett (tolta la vecchia generazione degli anni '30) ed \u00e8 un'autovettura di fascia medio-bassa prodotta dal 1984 al 1993 dalla Casa automobilistica tedesca Opel. \u00c8 anche l'ultima generazione della \"Kadett\", visto che, gi\u00e0 a partire dal 1991, sarebbe stata sostituita dalla Opel Astra F. Solo la versione cabriolet sarebbe rimasta in listino fino al 1993.\nProfilo e storia.\nGenesi e debutto.\nLa genesi della \"Kadett E\" affonda le sue radici nel 1981, quando, al Salone di Francoforte, venne presentata la concept \"Tech 1\", una sorta di laboratorio mobile, nato per sperimentare svariate soluzioni aerodinamiche, da applicare, poi, nella produzione di serie. Questa concept, che vantava un Cx di appena 0,235, annoverava non pochi contenuti stilistici ed aerodinamici, i quali sarebbero stati, poi, trasferiti in alcuni modelli prodotti in serie, primi fra tutti la Omega A e la stessa \"Kadett E\".\nIl progetto, che avrebbe portato a questa nuova generazione della \"Kadett\", fu implementato cercando, per\u00f2, di riprendere molti contenuti tecnici dalla precedente Kadett D. L'aspetto aerodinamico venne curato congiuntamente dal centro stile della Opel e da quello della General Motors, che, complessivamente, dedicarono ben 1.200 ore in galleria del vento.\nLa vettura definitiva venne presentata al Salone di Parigi del 1984, ma la sua produzione venne gi\u00e0 avviata poco prima, presso lo stabilimento di Bochum. In Regno Unito, come al solito, la vettura venne prodotta e commercializzata come Vauxhall Astra.\nDesign esterno ed interno.\nIl lavoro certosino di affinamento stilistico ed aerodinamico, svolto dai designer Opel e General Motors per sviluppare appieno le linee della nuova \"Kadett E\", trov\u00f2 il suo compimento in un corpo vettura che raggiunse un Cx di appena 0,32, grazie all'utilizzo di spigoli tondeggianti per la carrozzeria. Quest'ultima venne resa molto pi\u00f9 moderna e, nelle berline a due volumi, anche pi\u00f9 grintosa, grazie all'andamento cuneiforme del corpo vettura, caratterizzato da una linea di cintura inclinata in avanti. Il frontale era assai levigato e dotato di una stretta calandra, che arrivava solo fino a met\u00e0 altezza dei gruppi ottici anteriori, di forma trapezoidale ma, anch'essi, con angoli assai arrotondati. Una seconda presa d'aria era presente, per\u00f2, anche sul paraurti anteriore, in modo da integrare il magro afflusso d'aria apportato dalla prima. Il cofano motore era dolcemente raccordato con il \"muso\" e con i fari: quasi tutto lo stile del frontale era stato ripreso dalla concept \"Tech 1\" e reinterpretato, per meglio adattarsi alla \"Kadett E\". Stesso discorso per i parafanghi, il cui disegno attinse anch'esso dai notevoli contenuti della concept del 1981, in particolare quelli posteriori, leggermente carenati. Chiudeva tutto l'insieme una coda alta e tronca, ciononostante l'ampio lunotto permetteva, comunque, una buona visibilit\u00e0 e, nelle motorizzazioni pi\u00f9 grintose, esso era sottolineato da uno spoiler montato sul lato inferiore. Sotto di esso, due gruppi ottici a sviluppo verticale completavano il disegno della coda.\nL'abitacolo della \"Kadett\" conferm\u00f2 le doti di abitabilit\u00e0 gi\u00e0 apprezzate nella precedente generazione: il posto guida era caratterizzato da un volante a due o a tre razze, con plancia e strumentazione dalle linee squadrate, che facevano da contraltare alle morbide linee esterne. Il cruscotto era ad un solo strumento oppure a due, a seconda dei livelli di allestimento, pi\u00f9 alcuni altri indicatori e spie. I sedili erano provvisti di poggiatesta ed erano, inoltre, caratterizzati da una leggera profilatura, che ne rendeva pi\u00f9 sportiveggiante l'aspetto, anche negli allestimenti di base.\nStruttura, meccanica e motori.\nLa \"Kadett E\" nacque sfruttando lo stesso pianale T gi\u00e0 utilizzato per il modello precedente, per cui nonostante le grosse differenze a livello stilistico, si trattava di due modelli tecnicamente imparentati fra loro. Invariato anche lo schema meccanico che prevedeva il motore montato in posizione anteriore trasversale, nonch\u00e9 la meccanica telaistica che, salvo pochi aggiornamenti, comprendeva un avantreno MacPherson, un retrotreno a ruote interconnesse, l'impianto frenante di tipo misto (con i dischi anteriori autoventilanti nel caso della versione di punta \"GSi\") e lo sterzo a cremagliera. Un discorso a parte merita la versione \"Caravan\", ossia la giardinetta: essa montava anche degli stabilizzatori anteriori e posteriori che consentivano il trasporto di carichi superiori, fino a 595\u00a0kg. Al suo debutto la \"Kadett E\" venne proposta gi\u00e0 in numerose motorizzazioni che andarono a costituire quindi una gamma di per se' gi\u00e0 molto completa:\nQuasi tutta la gamma era prevista di serie con un cambio manuale a 4 marce, tranne la \"GSi\" che invece montava un cambio a 5 marce, sempre manuale. Quest'ultima variante di cambio venne comunque prevista come optional per il resto della gamma: Inoltre, se escludiamo la motorizzazione di base e quella di punta, le altre potevano essere ordinate anche con un cambio automatico a 3 rapporti.\nAllestimenti.\nQuattro i livelli di allestimento previsti fin dall'inizio:\nCiascun allestimento era abbinabile, inoltre, a qualunque configurazione di carrozzeria disponibile inizialmente, cio\u00e8 berlina a 2 volumi o station wagon (entrambe a 3 o a 5 porte). Faceva eccezione solo l'allestimento \"GSi\", che, invece, era disponibile unicamente come berlina a due volumi e a 3 porte.\nEvoluzione.\nAnche la quinta ed ultima generazione della \"Kadett\" riscosse fin da subito un gran successo di vendite, basti pensare che nel solo ultimo trimestre del 1984 ne vennero prodotti ben 119.221 esemplari. La prima novit\u00e0 relativa alla \"Kadett E\" dopo il suo lancio commerciale non riguard\u00f2 una particolare versione o una particolare motorizzazione, ma la conquista del titolo di Auto dell'anno per l'anno 1985. Dopo aver sfiorato il prestigioso riconoscimento cinque anni prima con la \"Kadett D\" classificatasi seconda, stavolta la casa di R\u00fcsselsheim riusc\u00ec a fare centro ponendo ancora di pi\u00f9 la sua vettura all'attenzione del pubblico e quindi della potenziale clientela. Ed infatti, il 1985 si concluse con ben 525.729 esemplari solo per quell'anno. Ma nel frattempo arrivarono le prime vere novit\u00e0 nella gamma: innanzitutto, gi\u00e0 nel mese di aprile 1985 arriv\u00f2 la prima motorizzazione catalizzata, ossia un 1.3 ad iniezione dotato di catalizzatore a tre vie. Sei mesi dopo vi fu invece l'arrivo della \"Kadett\" con carrozzeria berlina a tre volumi e a 4 porte. Si trattava di una berlina lunga 21\u00a0cm in pi\u00f9 rispetto alla due volumi, con bagagliaio comunicante con l'abitacolo e ci\u00f2 consentiva di caricare comunque oggetti ingombranti, anche se certamente con meno praticit\u00e0 rispetto ad una station wagon. Con questa variante di carrozzeria, la \"Kadett\" torn\u00f2 quindi a proporre una berlina \"con la coda\" dopo sei anni di assenza (l'ultima berlina a tre volumi fu infatti la Kadett C uscita di produzione nel 1979). Contemporaneamente alla berlina a tre volumi venne lanciata la versione van, mentre a Francoforte fu presentata in anteprima la versione cabriolet, anche se per vedere tale versione in listino si dovr\u00e0 aspettare ancora oltre un anno. Sempre in quell'occasione debutt\u00f2 anche la seconda motorizzazione catalizzata, ossia un 1.8 a iniezione della potenza di 100 CV. Un anno dopo gli aggiornamenti appena descritti, ossia nel luglio 1986, se ne ebbero altri cos\u00ec riassubili:\nAll'inizio del 1987 venne finalmente lanciata la \"Kadett Cabrio\", vera novit\u00e0 assoluta in quanto si tratt\u00f2 della prima ed unica \"Kadett\" con capote apribile, realizzata in collaborazione con la carrozzeria Bertone che la assembl\u00f2 nel proprio stabilimento di Grugliasco. Per irrigidire la scocca in mancanza del tetto in lamiera venne montato un robusto roll-bar che costitu\u00ec anche un \"atout\" non indifferente sul piano della sicurezza per gli occupanti. Altri rinforzi furono quelli montati sulle portiere e sotto il tunnel centrale, ma anche sotto il cruscotto. Al suo lancio la \"Kadett Cabrio\" venne proposta in tre motorizzazioni e cio\u00e8 il 1.6 da 75 CV, un altro 1.6 da 82 CV (non per tutti i mercati) e il 2 litri da 115 CV gi\u00e0 previsto per la \"GSi\". Solo l'unit\u00e0 da 82 era sprovvista di catalizzatore.\nNel corso del 1987 vennero effettuate delle rivisitazioni ai motori 1.3 e 1.6 catalizzati, mentre il 1.3 a carburatore scomparve dai listini. Tra la fine del 1987 e il marzo del 1988 vennero inserite due nuove versioni \"GSi\" con motore a 16 valvole, sia catalizzato (con 150 CV di potenza massima) sia non catalizzato (che arrivava a 156 CV). Queste due varianti erano anche caratterizzate dall'impianto frenante a quattro dischi, dagli ammortizzatori idraulici a doppio effetto e dalla frizione rinforzata. Venne proposta solo come berlina a due volumi e a 3 o a 5 porte. Nel luglio 1988 venne introdotto un nuovo motore a gasolio che and\u00f2 ad affiancare i due gi\u00e0 esistenti e che consisteva in un'unit\u00e0 da 1,5 litri sovralimentata mediante turbocompressore. Tale motore erogavauna potenza massima di 72 CV e fu il pi\u00f9 piccolo motore diesel fino a quel momento prodotto dalla Casa tedesca.\nNel febbraio 1989 si ebbe un leggerissimo restyling riscontrabile praticamente solo nella calandra leggermente pi\u00f9 piccola. Non molte furono neppure le novit\u00e0 a livello di motori: un nuovo 1.4 catalizzato da 60 CV affianc\u00f2 per qualche mese ed in seguito sostitu\u00ec i 1.3 di pari potenza fino a quel momento presenti in listino. Un nuovo diesel aspirato da 1,7 litri e 57 CV di potenza massima sostitu\u00ec l'ormai anziano 1.6 diesel presente fin dal debutto. Tra le novit\u00e0 pi\u00f9 curiose, la Opel ribattezz\u00f2 la versione giardinetta con la denominazione \"Station Wagon\", visto il successo che stava arridendo anche a tale versione, che la clientela stava cominciando a vedere pi\u00f9 come uno stile di vita che come una vera e propria vettura da lavoro. Da questo momento cominci\u00f2 la fase calante della carriera commerciale della \"Kadett E\": contestualmente al lancio del 1.7 diesel vi fu anche la cancellazione dal listino della \"GSi\" monoalbero da 130 CV. Gradualmente scomparvero tutte le altre motorizzazioni. Nel mese di luglio del 1991 la \"Kadett E\" scomparve da tutti i listini europei, ma non del tutto: la versione cabriolet continu\u00f2 a resistere a listino per altri due anni, fino al maggio 1993, per poi essere sostituita da un'analoga cabriolet su base \"Astra F\".\nRiepilogo caratteristiche.\nDi seguito vengono riepilogate le caratteristiche relative alla gamma della \"Kadett E\":"}
{"id": "2736381", "revid": "1573940", "url": "https://it.wikipedia.org/wiki?curid=2736381", "title": "William Maxwell Evarts", "text": "Biografia.\nFu il ventisettesimo segretario di Stato degli Stati Uniti durante la presidenza di Rutherford Hayes (19\u00ba presidente). Dopo aver frequentato il Boston Latin School e il college Yale (antico nome dell'universit\u00e0 Yale) laureandosi nel 1837, continua gli studi da avvocato.\nFu membro della societ\u00e0 segreta fondata pochi anni prima (nel 1832 da William Huntington Russell e Alphonso Taft) Skull and Bones con sede proprio all'universit\u00e0 che aveva frequentato. Spos\u00f2 Helen Minerva Bingham Wardner nel 1843. La coppia ebbe una numerosa prole (12 figli tutti nati a New York fra il 1845 e il 1862). Ritiratosi dalla scena politica dal 1891 per problemi di salute, il suo corpo venne poi seppellito nel Ascutney Cemetery a Windsor."}
{"id": "2736382", "revid": "204012", "url": "https://it.wikipedia.org/wiki?curid=2736382", "title": "William M. Evarts", "text": ""}
{"id": "2736386", "revid": "125422545", "url": "https://it.wikipedia.org/wiki?curid=2736386", "title": "Finn Carter", "text": "\u00c8 figlia dell'ex Assistente Segretario per gli Affari Pubblici del Dipartimento di Stato degli Stati Uniti Hodding Carter.\nCarter divenne famosa con la sua partecipazione come Sierra Esteban nel dramma della CBS \"Cos\u00ec gira il mondo\", dal 1985 al 1988. \u00c8 apparsa nella serie televisiva \"China Beach\" interpretando l'infermiera Linda Matlock Lanier, e successivamente Rhonda Lebeck nel film \"Tremors\". Il suo debutto nel mondo del cinema \u00e8 stato in \"Commissione d'esame\" con Anthony Edwards. La sua ultima apparizione sul grande schermo \u00e8 del 2005 nel film indipendente \"Halfway Decent\" con Ernie Hudson.\nCarter inizi\u00f2 la sua carriera nel mondo del teatro come membro del \"The Circle Repertory Company\" di New York. Le sue co-star sono stati Mary Louise Parker e Jon Tenney. La sua seconda apparizione teatrale \u00e8 stata al Pasadena Playhouse nel revival di \"Biloxi Blues\".\nVita privata.\nFinn Carter \u00e8 divorziata dall'attore Steven Weber che ha incontrato sul set di \"Cos\u00ec gira il mondo\", quando interpretava il personaggio di Kevin Gibson. Anche il suo secondo matrimonio, con James Woodruff, dal quale ha avuto due figli, si \u00e8 concluso con un divorzio. \nIl fratello \u00e8 l'autore e avventuriero Hodding Carter IV, che vive nel Maine. Carter ha anche due sorelle, Catherine (un avvocato) e Margaret (una artista), che vivono nel Mississippi. Ha anche due fratellastri, Craig Derian e Michael Derian."}
{"id": "2736388", "revid": "122414099", "url": "https://it.wikipedia.org/wiki?curid=2736388", "title": "Ozurgeti", "text": "Ozurgeti () \u00e8 la principale citt\u00e0 della Guria - nell'ovest della Georgia - nonch\u00e9 centro amministrativo della regione e capoluogo dell'omonimo distretto. Precedentemente, Ozurgeti era chiamata Macharadze o Makharadze, nome dato in onore di Filipp Makaradze. La maggior parte della citt\u00e0 \u00e8 situata tra i fiumi Natanebi e Bjuji, non lontano dalle coste del Mar Nero.\nStoria.\nNell'Impero russo era inizialmente la residenza del Principe di Guria e poi citt\u00e0 nel distretto di Governo di Kutaisi, nel governatorato generale del Caucaso. Durante la guerra di Crimea, il generale Iwane Andronikashvili il 16 giugno 1854 batt\u00e9 30.000 soldati dell'esercito ottomano a Ozurgeti, garantendo in tal modo il controllo della Mingrelia alla Russia. Dal 1934 al 1989, la citt\u00e0 port\u00f2 il nome del capo del Partito Comunista di Georgia del 1920 al 1930, Filipp Makharadze. Successivamente, si riprese il suo nome originale. Nel 1995 Ozurgeti divenne il capoluogo della regione amministrativa di Guria e capoluogo del distretto di Ozurgeti.\nPopolazione.\nLa popolazione di Ozurgeti, secondo quanto riportato dal sito istituzionale della citt\u00e0, ammonta a 14.785 abitanti; tale dato \u00e8 relativo all'anno 2014.\nAttrazioni.\nIl centro \u00e8 formato da una chiesa della Chiesa apostolica autocefala ortodossa georgiana, un teatro e un parco. Sulla piazza di fronte al teatro si trova un busto, che ricorda il dittatore sovietico Stalin. Un museo dedicato alla storia locale.\nLa chiesa si trova nel centro della citt\u00e0. Ubicata tra il teatro e il parco.\nEconomia.\nLa principale fonte di lavoro in citt\u00e0 sono il t\u00e8 la produzione di barattoli e una fabbrica di cemento rinforzato. La citt\u00e0 \u00e8 il capolinea di un traffico giornaliero sulla linea ferroviaria Samtredia a Tbilisi.\nSport.\nOzurgeti ha una squadra di calcio,il Mertskhali Ozurgeti, che milita nella Meore Liga (terza serie) del campionato georgiano di calcio.\nOnori.\nL'asteroide, 2139 Makharadze scoperto nel 1970 dall'astronoma sovietica Tamara Mikhailovna Smirnova prende il nome dalla citt\u00e0 di Makharadze (la citt\u00e0 e gemellata con la citt\u00e0 di Genichesk) in onore dell'amicizia fra i popoli georgiano e ucraino."}
{"id": "2736398", "revid": "1305772", "url": "https://it.wikipedia.org/wiki?curid=2736398", "title": "Domingo Cavallo", "text": "Ha lavorato a lungo nell'amministrazione pubblica ed \u00e8 noto per il piano di convertibilit\u00e0 che ha stabilito il rapporto di parit\u00e0 tra il dollaro americano e il peso argentino tra il 1991 e 2001. Tale piano ha ridotto l'inflazione da oltre il 1300% nel 1990 a meno del 20% nel 1992 fino a quasi lo zero nel resto degli anni '90, salvo poi provocare l'insolvenza del debito pubblico argentino.\n\u00c8 anche noto per il \"corralito\", che limitava i prelievi dai conti bancari, causando scontri nel paese nel dicembre 2001 e la caduta del presidente Fernando de la R\u00faa.\nAnni iniziali.\nCavallo \u00e8 nato a San Francisco nella provincia di Cordoba da una famiglia piemontese-argentina. Si \u00e8 laureato in ragioneria ed economia all'Universidad Nacional de C\u00f3rdoba, per poi ottenere un dottorato in economia prima a Cordoba e infine un altro ad Harvard.\nCarriera politica.\nIl suo coinvolgimento in politica inizia come rappresentante degli studenti alla facolt\u00e0 di economia (1965\u20131966) per poi evolvere diversi ruoli nelle giunte militari come sottosegretario allo sviluppo del governo provinciale (1969\u20131970), direttore (1971\u20131972) e vicepresidente del \"Board\" (1972\u20131973) della banca provinciale e sottosegretario agli interni nel governo nazionale.\nNel luglio del 1982, dopo che la sconfitta nella guerra delle Falkland causa il passaggio a una giunta militare moderata, Domingo Cavallo diventa presidente della banca centrale, il Banco Central de la Rep\u00fablica Argentina, ereditando la crisi economica e finanziaria pi\u00f9 acuta dagli anni '30 e una regola odiata della banca centrale ricordata come \"Central Bank Circular # 1050\". Introdotta nel 1980 da parte del ministro dell'economia conservatore Jos\u00e9 Alfredo Mart\u00ednez de Hoz, la norma collegava i prestiti rateali al valore del dollaro. I tassi di cambio erano fissi e questo ha sollevato poche preoccupazioni. Il febbraio successivo il peso si svaluta e le svalutazioni continuano fino al 1982, causando un'impennata dei costi delle rate pagate da imprese, proprietari di case, insolvenze e fallimenti.\nCavallo revoca immediatamente la \"Circular 1050\" salvando milioni di proprietari di case e piccoli imprenditori dalla rovina finanziaria.\nLa politica finanziaria di Cavallo permette alle principali imprese argentine di trasferire i loro debiti allo stato, che emette titoli di stato. Nel 1983, oltre 200 imprese (30 gruppi e 106 imprese internazionali) trasferiscono gran parte del loro debito da 17 miliardi di dollari al governo federale, pratica che continua anche durante la presidenza di Ra\u00fal Alfons\u00edn (1983\u20131989) e durante la crisi economica del periodo 1999-2002.\nAnni '80.\nCol ritorno dell'Argentina alla democrazia nel dicembre 1983, egli diventa un consigliere vicino al peronista Jos\u00e9 Manuel de la Sota ed \u00e8 eletto deputato tra le file peroniste nel 1987. Attraverso la Fundaci\u00f3n Mediterr\u00e1nea prepara un gruppo di lavoro per gestire l'economia e partecipa alle elezioni del 1989 supportando il candidato Carlos Menem. Il tentativo del presidente Alfons\u00edn di controllare l'iperinflazione (superiore al 750% nel luglio 1989) nel frattempo fallisce provocando tumulti e le dimissioni di Alfons\u00edn.\nMenem per\u00f2 sceglie di affidare il ministero dell'economia a dirigenti industriali, scelta che preclude a Cavallo la possibilit\u00e0 di mettere in pratica le sue teorie. Ma partecipa come ministro degli esteri (1989\u20131991) all'avvicinamento dell'Argentina agli USA e nel 1991, mentre l'inflazione si riaccende, diventa ministro dell'economia.\nIl governo Menem.\nCavallo \u00e8 stato l'ideologo che ha ispirato il piano di convertibilit\u00e0, che ha creato un \"currency board\" argentino fissando il rapporto dollaro-austral alla pari. Il piano diventa legge nell'aprile 1991, provocando il crollo del tasso d'inflazione. Da una media di oltre il 220% annuo tra il 1975 e il 1988, era salito al 5000% nel 1989 e al 1300% nel 1990.\nMenem aveva gi\u00e0 privatizzato l'azienda telefonica di Stato e le linee aeree. La stabilit\u00e0 del piano di Cavallo richiedeva mercati liberi e quindi privatizzazioni che coinvolgono oltre 200 aziende di Stato comprese le ferrovie, il monopolio statale sulle risorse petrolifere, diverse societ\u00e0 di servizi, due televisioni, 10.000 km di autostrade, aziende dell'acciaio e petrolchimiche, hotel, metropolitane e altro, oltre che banche locali cedute a multinazionali straniere (a volte con l'opposizione dei governatori locali) e, sulla scia del successo cileno, il sistema pensionistico \u00e8 aperto alla concorrenza delle pensioni private.\nIl PIL cresce di un terzo tra l'inizio del 1991 e la fine del 1994 e gli investimenti, depressi fin dalla crisi del 1981-1982, raddoppiano nello stesso periodo. Si riduce la povert\u00e0 e anche le vendite di auto aumentano molto, fino ad arrivare a 500.000 unit\u00e0 vendute. \nLa fiducia nelle imprese, i consumatori e l'economia risalgono velocemente ma le conseguenze di una disoccupazione a due cifre creano presto un'ondata di criminalit\u00e0 di lunga durata. Disoccupazione e povert\u00e0 diminuiscono leggermente quando l'economia nel 1996 riprende a crescere e Cavallo diventa sempre meno popolare.\nMai indicato come uomo politico abile e spesso indicato come tecnocrate, Cavallo sembra risentire dei periodi meno fortunati. Diventa aggressivo e in una occasione diventa furioso di fronte allo sfavorevole \"report\" della demografa Susana Torrado. Dice pubblicamente che deve andare a lavare i piatti, offendendo anche il Consiglio Nazionale della Ricerca Tecnica e Scientifica a cui la Torrado appartiene.\nIndipendente.\nNel 1996, poco dopo la rielezione di Menem, si esaurisce il flusso di denaro delle privatizzazioni e Cavallo esce dal governo, anche a causa di contrasti con altri ministri, ai contrasti personali, e ai problemi sociali e alla disoccupazione causati dalla sua politica economica. A met\u00e0 del 1995, Cavallo denuncia la presenza di comportamenti mafiosi da parte di alcuni gruppi di potere. I rapporti con Menem e gli altri ministri peggiorano e nel luglio del 1996, Menem ne chiede le dimissioni.\nCavallo fonda allora il partito \"Acci\u00f3n por la Rep\u00fablica\" con il quale diventa deputato eletto a Buenos Aires.\nCavallo concorre alle presidenziali del 1999. Arriva terzo, sconfitto da Fernando de la R\u00faa e riceve l'11% dei voti a grande distanza da De la Rua e da Eduardo Duhalde. Poi si candida come sindaco di Buenos Aires, ma viene sconfitto da An\u00edbal Ibarra.\nDe la R\u00faa e la crisi.\nNel 2001 chiamato dal presidente De la R\u00faa torna a fare il ministro dell'economia, trovandosi a fare i conti con economia e governo deboli. Cerca di conquistare tempo rinegoziando il debito estero con il FMI. La crescita del rischio-paese e la pressione degli investitori internazionali provocano una corsa al ritiro dei capitali dalle banche e alla fuga all'estero dei capitali. Nel novembre 2001, Cavallo introduce una serie di misure per limitare l'uso dei contanti, note come \"corralito\" (\"financial fence\"). La protesta e gli scontri infine spingono Cavallo e de la R\u00faa alle dimissioni.\nIn pochi giorni si susseguono una serie di presidenti peronisti, eletti e poi costretti a dimettersi, finch\u00e9 Eduardo Duhalde, il principale concorrente di De la Rua e Cavallo alle presidenziali del 1999 viene eletto il 2 gennaio 2002. Il nuovo governo decreta la fine della convertibilit\u00e0 del peso con un rapporto 1 a 1 col dollaro, svaluta il peso e poi lo lascia libero di fluttuare. Ci\u00f2 causa la svalutazione del peso che arriva a valere 25 centesimi di dollaro nel luglio 2002 e fa risalire l'inflazione fino a circa il 40% nel 2002.\nLa politica economica di Cavallo \u00e8 da molti considerata tra le principali cause di deindustrializzazione e dell'aumento di disoccupazione e povert\u00e0 durante gli anni '90, come anche della crisi economica e dell'insolvenza del debito pubblico argentino.\nDopo la crisi.\nCavallo \u00e8 incarcerato tra aprile e giugno 2002 per traffico d'armi durante il governo Menem.\nNel 2003 e 2004 Cavallo \u00e8 \"visiting professor\" in studi latino-americani al dipartimento di economia a Harvard, nonch\u00e9 consulente del Gruppo dei Trenta."}
{"id": "2736401", "revid": "628767", "url": "https://it.wikipedia.org/wiki?curid=2736401", "title": "Distretto di Baglung", "text": " \nIl distretto di Baglung \u00e8 un distretto del Nepal, in seguito alla riforma costituzionale del 2015 fa parte della provincia Gandaki Pradesh. \nIl capoluogo \u00e8 Baglung.\nGeograficamente il distretto appartiene alla zona collinare della Mahabharat Lekh. Nella zona nord-occidentale si trova la Riserva di caccia di Dhorpatan di propriet\u00e0 della casa reale nepalese.\nLa principale etnia presente nel distretto \u00e8 quella dei Magar.\nMunicipalit\u00e0.\nIL distretto \u00e8 suddiviso in 10 municipalit\u00e0, quattro urbane e sei rurali:"}
{"id": "2736407", "revid": "154893", "url": "https://it.wikipedia.org/wiki?curid=2736407", "title": "Utopia (videogioco)", "text": ""}
{"id": "2736408", "revid": "729019", "url": "https://it.wikipedia.org/wiki?curid=2736408", "title": "Frederick Theodore Frelinghuysen", "text": "Biografia.\nFu il ventinovesimo segretario di Stato degli Stati Uniti sotto il presidente degli Stati Uniti d'America Chester Arthur (21\u00ba presidente). Nato da Frederick Frelinghuysen (1788\u20131820) e Mary Dumont (uno dei suoi nonni era l'omonimo Frederick Frelinghuysen, 1753\u20131804), alla morte del padre avvenuta quando aveva tre anni venne adottato da suo zio Theodore Frelinghuysen (1787\u20131862).\nSi laure\u00f2 alla Rutgers University nel 1836. Spos\u00f2 Matilda Elizabeth Griswold da cui ebbe sei figli (tre femmine e tre maschi), fra cui:\nDopo tre mesi dal suo ritiro dalla scena politica mor\u00ec e il suo cadavere venne seppellito al Mount Pleasant Cemetery (Newark)"}
{"id": "2736409", "revid": "204012", "url": "https://it.wikipedia.org/wiki?curid=2736409", "title": "Frederick T. Frelinghuysen", "text": ""}
{"id": "2736414", "revid": "1543377", "url": "https://it.wikipedia.org/wiki?curid=2736414", "title": "Dale Furutani", "text": "Biografia.\nLa sua famiglia vive negli Stati Uniti da tre generazioni, ed \u00e8 originaria dell'isola di Su\u014d-\u014cshima, che si trova a sud di Hiroshima. Alcuni membri della sua famiglia ritengono che quest'ultima ebbe un ruolo rilevante nel periodo Meiji, ma che cadde poi in disgrazia. Infatti oggi tale famiglia \u00e8 membro del Clan Matsudaira, che era un ramo della famiglia di Tokugawa. C'\u00e8 da tenere conto che facevano parte di tale Clan anche i servi, quindi ci\u00f2 non vuol dire che la famiglia Furutani fosse necessariamente parente dello Sh\u014dgun.\nDale Furutani \u00e8 nato il 1\u00ba dicembre 1946 nelle Hawaii.\nAll'et\u00e0 di cinque anni fu adottato da John Flanagan, e si trasfer\u00ec in California.\nGi\u00e0 da bambino, Dale Furutani scriveva delle \"short story\".\nQuando frequentava le scuole superiori, vinse numerosi premi di poesia; nonch\u00e9 espose i suoi dipinti in alcune mostre locali.\nHa frequentato la California State University, presso Long Beach, dove ha studiato per diventare poeta.\nHa poi frequentato la UCLA, dove ha ricevuto il Master in Business Administration.\nSuccessivamente ha scritto articoli per diverse riviste.\n\u00c8 stato consulente per molte aziende, specialmente automobilistiche.\nHa viaggiato numerose volte, \u00e8 stato spesso in Giappone e in Oregon. Attualmente vive a Seattle con la moglie Sharon.\nOpere.\nIl suo primo romanzo, \"Death in Little Tokyo\", vinse un Anthony Award e il Macavity Award nel 1997.\nIl suo secondo romanzo,\" The Toyotomi Blades\", fu pubblicato nel 1997.\nNel 1998 scrisse una trilogia di romanzi storici \u2013 pubblicati poi anche in lingua italiana \u2013:\nNel 2013 pubblica anche"}
{"id": "2736415", "revid": "481666", "url": "https://it.wikipedia.org/wiki?curid=2736415", "title": "Antonio Moreno", "text": "Biografia.\nEsordi e il cinema muto.\nNato a Madrid, in Spagna, il 26 settembre 1887, emigr\u00f2 negli Stati Uniti quando aveva quattordici anni stabilendosi nel Massachusetts, dove complet\u00f2 gli studi. Dopo aver frequentato il Williston Seminary di Northampton, divent\u00f2 attore teatrale con compagnie locali. Nel 1912 si trasfer\u00ec a Hollywood, dove venne messo sotto contratto dalla Vitagraph e inizi\u00f2 la propria carriera nel cinema con apparizioni da comparsa e in piccole parti.\nNel 1914 Moreno prese parte a diversi film a puntate di grande successo al fianco della popolarissima attrice Pearl White. Queste partecipazioni contribuirono ad aumentare la sua popolarit\u00e0 presso il pubblico. Entro il 1915 divent\u00f2 uno dei pi\u00f9 stimati interpreti degli spettacoli delle matin\u00e9e, dove compariva insieme ad attori affermati come Tyrone Power Sr, Gloria Swanson, Blanche Sweet, Pola Negri e Dorothy Gish. Nei primi film Moreno veniva spesso scritturato per interpretare la parte del \"latin lover\", al pari di altri attori di origine latine come Ram\u00f3n Novarro e Rodolfo Valentino.\nAll'inizio degli anni venti Moreno firm\u00f2 per la Famous Players-Lasky Corporation dell'importante produttore Jesse Lasky, diventando uno degli interpreti pi\u00f9 pagati della compagnia. Nel 1926 interpret\u00f2 \"La tentatrice\" al fianco della leggendaria attrice svedese Greta Garbo, mentre l'anno successivo prese parte al film \"Cosetta\", pellicola di enorme successo che serv\u00ec come trampolino di lancio per l'attrice Clara Bow.\nNel 1923 Moreno spos\u00f2 l'ereditiera statunitense Daisy Canfield Danziger e la coppia si trasfer\u00ec in una propriet\u00e0 allora nota come \"Crestmont\", e che attualmente ha preso il nome di \"Canfield-Moreno Estate\". L'unione dur\u00f2 per dieci anni e termin\u00f2 poco tempo prima che la Canfield Danziger rimanesse uccisa in un incidente automobilistico.\nL'avvento del sonoro.\nCon l'avvento del cinema sonoro, tra la fine degli anni venti e l'inizio dei trenta, la carriera di Moreno inizi\u00f2 a incontrare difficolt\u00e0, in parte a causa del suo pesante accento spagnolo. Oltre a interpretare film in inglese, Moreno inizi\u00f2 quindi ad accettare parti anche in film messicani, nei quali tale caratteristica non rappresentava un problema. Agli inizi degli anni trenta Moreno si ciment\u00f2 anche come regista di vari film messicani, alcuni dei quali ottennero una buona accoglienza, come il dramma \"Santa\" del 1932, lodato dalla critica come uno dei migliori film messicani dell'epoca.\nMoreno inizi\u00f2 quindi a ricostruirsi una reputazione anche a Hollywood ottenendo diverse parti di caratterista. Tra la met\u00e0 degli anni quaranta e per tutti gli anni cinquanta ebbe numerose parti che gli procurarono un buon successo; tra le sue interpretazioni in quel periodo si ricordano il classico dell'orrore \"Il mostro della laguna nera\" (1954) e il ruolo di \"Emilio Figueroa\" nel celebre western di John Ford \"Sentieri selvaggi\" (1956), al fianco di John Wayne e Natalie Wood.\nFine della carriera e riconoscimenti.\nMoreno si ritir\u00f2 dal mondo del cinema verso la fine degli anni cinquanta. Mor\u00ec per un attacco di cuore nel 1967 a Beverly Hills e fu sepolto al Forest Lawn Memorial Park di Glendale.\nPer il suo grande contributo allo sviluppo dell'industria cinematografica gli \u00e8 stata dedicata una stella sulla Hollywood Walk of Fame al 6651 dell'Hollywood Boulevard."}
{"id": "2736426", "revid": "125916956", "url": "https://it.wikipedia.org/wiki?curid=2736426", "title": "Io canto (programma televisivo)", "text": "Io canto \u00e8 stato un programma televisivo italiano di genere talent show andato in onda su Canale 5 dal 9 gennaio 2010 al 10 novembre 2013 con la conduzione di Gerry Scotti.\nIl programma.\nIl programma, che si fonda sulla ricerca di nuovi talenti canori, ospita e fa esibire bambini e ragazzi di et\u00e0 compresa tra i 5 ed i 16 anni che sappiano cantare bene, accompagnati dall'orchestra diretta prima dal maestro Maurizio Pica (per le prime tre stagioni e per l'ultima puntata della quarta edizione) e poi dal maestro Valeriano Chiaravalle. Le canzoni sono generalmente scelte personalmente dai giovani interpreti.\nFino alla terza edizione il pubblico da casa poteva votare le canzoni, tramite una telefonata da rete fissa oppure tramite un SMS, decidendo cos\u00ec la canzone vincitrice di ogni puntata, il cui interprete accedeva direttamente alla finale. In studio era inoltre presente una giuria di qualit\u00e0, formata da due elementi fissi pi\u00f9 altri personaggi del mondo dello spettacolo che cambiavano di puntata in puntata, che assegnava un ulteriore premio a quella che secondo loro era la migliore interpretazione tra quelle che non avevano vinto il televoto, garantendo l'accesso diretto alla semifinale.\nDalla quarta edizione il regolamento prevede la formazione di 3 squadre, costituite da cantanti e ballerini e capitanate da Flavia Cercato, Claudio Cecchetto e Mara Maionchi. Ad eccezione delle ultime due puntate, il programma non viene trasmesso in diretta ed \u00e8 assente il televoto. Dalla terza puntata \u00e8 presente una giuria di qualit\u00e0 a cui spetta scegliere la migliore esibizione tra quelle proposte in ogni singola manche. Le due squadre con pi\u00f9 punti disputano la finale di puntata. Al termine delle due esibizioni la giuria decreta l'esibizione (e quindi la squadra) vincitrice di puntata. Al termine delle puntate eliminatorie la squadra con pi\u00f9 punti accede direttamente alla finale mentre le altre due disputano la semifinale. I due interpreti pi\u00f9 votati della squadra vincitrice disputano la finale. Il concorrente che ha ottenuto pi\u00f9 voti al televoto vince l'edizione. Nel corso della stessa vengono presentati dei brani inediti. Vengono, quindi, attribuiti i \"premi SIAE\" da un'apposita giuria formata da rappresentanti delle radio e dal voto del web.\nIl vincitore si aggiudica il diritto a seguire uno stage presso la New York Film Academy.\nStudio\nTour.\nIl tour \"Io canto - La Festa\", che ha visto esibirsi alcuni tra i protagonisti della seconda edizione del programma televisivo (Cristian Imparato, Benedetta Del Freo, Rachele Amenta, Benedetta Caretta, Alessia Labate, Sara Musella e i Gimme 5) e presentato da Gigi Garretta e Max Vitale, si \u00e8 svolto dal 5 febbraio al 5 marzo 2011 progressivamente a Genova, Milano, Roma e Napoli. Inizialmente erano previste tappe anche a Bologna, Firenze, Padova e Torino, successivamente annullate per questioni gestionali. Organizzato in collaborazione con Mediafriends, parte del ricavato \u00e8 stato destinato a finanziare un progetto a favore dell'infanzia.\nLe polemiche.\nLe analogie del programma con il format Rai del programma \"Ti lascio una canzone\" hanno suscitato polemiche specialmente in rete e in ambito giornalistico, che hanno portato a definirlo come un programma \"fotocopia\".\nSecondo quanto affermato da Gerry Scotti in un'intervista rilasciata a \"Il Giornale\", si tratta del format Rai di \"Ti lascio una canzone\" che il regista Roberto Cenci ha portato con s\u00e9 con il passaggio a Mediaset.\nIntervistato dal portale Qui Mediaset, Roberto Cenci ha affermato che \"Io canto\" \u00e8 diverso da \"Ti lascio una canzone\" in quanto il programma targato Mediaset prevede un vero vincitore per il quale \u00e8 in palio un premio, caratteristica non presente nella versione Rai. Il programma, inoltre, \u00e8 stato oggetto di polemiche da parte dell'Osservatorio sui Diritti dei Minori, che ne chiese la sospensione, e da parte di Alessandro Caspoli, presidente della giuria dello \"Zecchino d'Oro\", il quale ritenne che alcune situazioni oggetto dello show non fossero adatte a dei bambini.\nEsportazione del format.\nPoco dopo l'esordio in Italia, il format ha trovato una collocazione in Spagna, prodotto da Endemol per Telecinco, con il titolo \"C\u00e1ntame una canci\u00f3n\". La trasmissione \u00e8 iniziata il 27 aprile 2010 per terminare il 1\u00ba giugno 2010 a causa dei bassi ascolti (16,2% di share per la prima puntata, 9,9% la seconda e 7,7% la terza) tra le proteste dei genitori dei protagonisti. La prima puntata dello show ha visto ospite il vincitore della prima edizione italiana, Cristian Imparato, esibitosi cantando \"Adagio\" e \"New York, New York\".\nIl programma \u00e8 stato esportato anche in Albania, dove \u00e8 stato trasmesso sul canale TV Klan dal 2005\u00a0al 2011 con il titolo \"K\u00ebng\u00ebt e shekullit\"."}
{"id": "2736428", "revid": "38120", "url": "https://it.wikipedia.org/wiki?curid=2736428", "title": "Dreamin' in a casket", "text": ""}
{"id": "2736429", "revid": "38120", "url": "https://it.wikipedia.org/wiki?curid=2736429", "title": "Dreamin in a Casket", "text": ""}
{"id": "2736431", "revid": "767487", "url": "https://it.wikipedia.org/wiki?curid=2736431", "title": "Pascal Baills", "text": "Carriera.\nClub.\nHa giocato con Montpellier, Marsiglia e Strasburgo.\nNazionale.\nHa rappresentato la Nazionale francese il 30 marzo 1991, in una partita contro l'Albania.\nAllenatore.\nDal 2009 al 2013 \u00e8 stato assistente dell'allenatore Ren\u00e9 Girard al Montpellier. Nel 2012 diventano campioni di Francia.\nDa gennaio del 2016 ricopre ancora il ruolo di assistente-tecnico a Fr\u00e9d\u00e9ric Hantz, nuovo tecnico del ."}
{"id": "2736438", "revid": "287204", "url": "https://it.wikipedia.org/wiki?curid=2736438", "title": "Punta Vallettaz", "text": "La Punta Vallettaz (pron. fr. : - 3.090 - in francese, \"Pointe Vallettaz\"; detta anche \"Punta della Valletta\") \u00e8 una montagna delle Alpi del Gran Paradiso nelle Alpi Graie. Si trova in Valle d'Aosta.\nLa montagna appartiene al \"Gruppo dell'Emilius\". \nAccesso alla vetta.\nSi pu\u00f2 salire sulla vetta partendo da Pila, con un percorso che richiede qualcha passo di arrampicata."}
{"id": "2736439", "revid": "110157", "url": "https://it.wikipedia.org/wiki?curid=2736439", "title": "CAPICOM", "text": "CAPICOM \u00e8 un controllo ActiveX obsoleto creato da Microsoft per esporre un insieme di funzioni tramite Microsoft COM (Component Object Model) di Microsoft Cryptographic Application Programming Interface (CryptoAPI). La sua funzione \u00e8 quella di attivare ogni ambiente che supporta ActiveX da utilizzare con le tecnologie Microsoft Cryptographic, comprese le pagine web che vengono aperte con Microsoft Internet Explorer o qualsiasi altro browser web che supporta ActiveX.\nCAPICOM pu\u00f2 essere utilizzato per firmare dati digitalmente, ispezionare, verificare e visualizzare la loro firma digitale e/o certificato digitale, aggiungere o rimuovere certificati dagli archivi dei certificati e infine, di crittografare o decrittografare i dati.\nCAPICOM 2.1.0.2, la versione pi\u00f9 recente e l'ultima di CAPICOM, \u00e8 ufficialmente supportata su Windows Vista\nOra il pacchetto \u00e8 aggiornabile anche per 7\nhttps://www.microsoft.com/it-it/download/details.aspx?id=3207"}
{"id": "2736448", "revid": "112805426", "url": "https://it.wikipedia.org/wiki?curid=2736448", "title": "Canapile", "text": "Canapile (\"Canavil\" in piemontese) \u00e8 una frazione del comune di Racconigi, in provincia di Cuneo, da cui dista 3,5\u00a0km in direzione sud est.\nStoria.\nLa frazione nasce come agglomerato di cascinali in una zona un tempo specializzata nella coltivazione della canapa, come indica il nome stesso.\nFino agli anni trenta del novecento a sud dell'abitato si estendeva nella zona il Bosco di Santa Maria, riserva di caccia attrezzata ad uso della famiglia reale che fu fatto abbattere dall'amministrazione della real casa per rifare tutti i sentieri del re e costruire le \"cascine nuove\" per aiutare l'ormai indebolita economia agricola delle frazioni racconigesi. Attualmente \u00e8 costituita da cascinali e alcune abitazioni civili. \u00c8 una delle frazioni pi\u00f9 piccole di Racconigi.\nGeografia antropica.\nUrbanistica.\nLa frazione si presenta come un nucleo di cascinali e case di pi\u00f9 recente costruzione. Il centro \u00e8 costituito da una piazzetta prospiciente la piccola chiesetta di San Pietro in Vincoli, sulla quale si affacciano alcune case tra cui la vecchia scuola elementare, attiva fino agli anni sessanta del Novecento, divenuta poi abitazione privata.\nArte.\nAl centro della frazione si erge la chiesa di San Pietro in Vincoli, edificata nel 1764 al posto di un'antica cappella. La piccola chiesetta \u00e8 diventata punto di riferimento religioso di una vasta area agricola forse a partire gi\u00e0 dal 1400, quando era una piccola cappella dedicata ai Santi Pietro e Paolo.\nDi propriet\u00e0 comunale, l'edificio fu restaurato nel 1835 in seguito ad un evento atmosferico che distrusse il tetto, che fu abbassato per non compromettere la stabilit\u00e0 dell'edificio.\nLa chiesa \u00e8 di modeste dimensioni, la parte posteriore corrisponde al presbiterio, \u00e8 pi\u00f9 alta di circa un metro rispetto alla parte anteriore e porta ancora il segno dell'arco di volta della preesistente navata. La chiesetta non ha caratteristiche architettoniche rilevanti ma \u00e8 opera di maestranze locali, la facciata \u00e8 lineare senza decorazioni, tipica delle cappelle campestri.\nIl prospetto frontale presenta tre finestre ed un portone d'ingresso a due battenti in legno con elementi in rilievo, \u00e8 anche presente un piccolo campanile, l'interno \u00e8 su pianta rettangolare con un solo piccolo altare.\nNel 1946 fu rifatto il tetto e nel 1957 il pavimento. Recentemente la chiesa \u00e8 stata restaurata, prima nel 2005 con la manutenzione straordinaria del tetto ed ora, tra il 2012 e il 2013, sono state eseguite stratigrafie per determinare le coloriture originali della facciata esterna. Dalle stesse \u00e8 emersa una colorazione monocroma a marmorino, si sono poi rilevate altre pi\u00f9 recenti decorazioni a riquadratura della porta e delle finestre, attualmente, secondo quanto concordato con la Soprintendenza per beni architettonici e paesaggistici del Piemonte e con la Soprintendenza per i beni storici, artistici ed etnoantropologici \u00e8 stata riproposta la coloritura originale monocroma a marmorino.\nNella parte interna, sulla volta, troviamo delle decorazioni databili intorno ai primi del novecento realizzate a secco probabilmente su decorazioni precedenti, lateralmente nel presbiterio sono presenti due dipinti di precedente fattura raffiguranti Sant'Antonio e Santa Lucia, uno di essi datato 1873 \u00e8 probabilmente dell'autore Borri.\nLe pareti erano state ritinteggiate negli anni 1960-'70 con colore chiaro, il recente restauro ha recuperato la decorazione dei primi del 1900 coeva con la decorazione della volta.\nNel corso dei recenti lavori di descialbo e pulitura delle pareti sono venute alla luce alcune parti di un pregevolissimo affresco dedicato a Sant'Antonio e Santa Lucia sulla parte destra. Tale affresco \u00e8 sicuramente collocato sulla muratura originale della cappella campestre ed \u00e8 databile intorno al 1600 (o forse alla seconda met\u00e0 del 1500).\nNel concentrico sorge l'ottocentesca Villa Grosso, casa privata dotata di tetto spiovente e di giardino, di propriet\u00e0, nel novecento, del giurista e politico torinese Giuseppe Grosso, presidente della Provincia di Torino e Sindaco di Torino.\nEconomia.\nPredomina il settore agricolo con coltivazione intensiva di mais, soia, grano e erbe officinali. Recentemente \u00e8 stata introdotta la coltura del pomodoro destinato alle industrie conserviere. L'allevamento \u00e8 specializzato nel settore bovino e caprino."}
{"id": "2736454", "revid": "1573940", "url": "https://it.wikipedia.org/wiki?curid=2736454", "title": "Chiesa del Sacro Cuore di Maria (Madignano)", "text": "La chiesa del Sacro Cuore di Maria \u00e8 un edificio religioso di Madignano.\nStoria.\nLa chiesa del Sacro Cuore, o auditorium o \"c\u00e9sa n\u00f3a\", come viene popolarmente chiamata dai madignanesi, fu voluta dal priore Celestino Premoli nel 1840 pensandola come chiesa sussidiaria, ma forse coll'intento di sostituirla in seguito alla \u201cc\u00e9sa \u00e8cia\u201d, la chiesa parrocchiale ancora correntemente utilizzata. Lo Zavaglio, tuttavia, ipotizza la sua costruzione col fine di realizzare un santuario dedicato alla Vergine alla quale invocare protezione per le calamit\u00e0 e le guerre del tempo.\nLo spazio venne identificato in quello che fino agli al XIX secolo era occupato dal vecchio cimitero, spostato dalle leggi napoleoniche fuori dal paese agli inizi del secolo; lo stesso priore acquist\u00f2 con proprio denaro alcune case attigue per avere maggior spazio.\nL'incarico del progetto fu affidato all'ingegner Carlo Donati ed i lavori iniziarono nel 1843. Mentre la costruzione dell'edificio avanzava si opt\u00f2 per una modifica al progetto, allungando la chiesa di una campata e innalzando quella centrale per mantenerne le proporzioni. Ci\u00f2 caus\u00f2 un notevole aumento delle spese ed una diminuzione dell'entusiasmo dei fedeli che vennero meno alle offerte; per trovare una soluzione i promotori al progetto cedettero l'edificio al comune in cambio del completamento dell'opera e del pagamento delle spese. L'edificio ritorner\u00e0 di propriet\u00e0 della parrocchia nel 1911.\nSia il priore Premoli che il fabbriciere Tessadori, un altro dei promotori, non poterono vedere l'inaugurazione che avvenne il 13 maggio 1850 alla presenza di S. E. il vescovo di Crema Mons. Giuseppe Sanguettola. In seguito la chiesa venne adornata di un pregevole organo, oggi smantellato, e di una preziosa statua raffigurante il Sacro Cuore di Maria, alla quale la chiesa \u00e8 dedicata.\nL'edificio non ha mai subito cambiamenti e presenta oggi le stesse forme del 1850, privo del campanile mai realizzato. Viene utilizzata raramente dalla parrocchia come auditorium per pochi eventi e in alcuni casi ha svolto il ruolo di chiesa sussidiaria: cos\u00ec \u00e8 avvenuto, ad esempio nel 2000, quando nella parrocchiale settecentesca venne rifatto il pavimento."}
{"id": "2736464", "revid": "300322", "url": "https://it.wikipedia.org/wiki?curid=2736464", "title": "Terpinen-4-olo", "text": "Il terpinen-4-olo \u00e8 un alcool naturale monoterpenico, componente principale dell'olio essenziale estratto dalle foglie dell'albero del t\u00e8. Trattasi inoltre del componente presente in pi\u00f9 alta concentrazione nell'olio essenziale estratto dalla noce moscata."}
{"id": "2736471", "revid": "216401", "url": "https://it.wikipedia.org/wiki?curid=2736471", "title": "Trofeo S\u00f3ller", "text": ""}
{"id": "2736485", "revid": "729019", "url": "https://it.wikipedia.org/wiki?curid=2736485", "title": "Thomas F. Bayard", "text": "Biografia.\nFu il trentesimo segretario di Stato degli Stati Uniti sotto il presidente degli Stati Uniti d'America Grover Cleveland (22\u00ba presidente). Suo padre era il senatore James A. Bayard Jr. (figlio di un altro senatore James A. Bayard) e Anne Francis. Studi\u00f2 legge lavorando poi con il padre, fu amico di William Shippen. Ebbe due mogli, la prima Louise Lee, sposata nel 1856 mor\u00ec nel 1886, mentre la seconda Mary W. Clymer la spos\u00f2 nel 1889.\nNato nel Delaware da una famiglia importante, Bayard ha imparato la politica da suo padre, James A. Bayard Jr. , che ha prestato servizio anche al Senato. Nel 1869, la legislatura del Delaware elesse Bayard al Senato dopo il pensionamento di suo padre. Democratico pacifista durante la guerra civile, Bayard trascorse i suoi primi anni al Senato in opposizione alle politiche repubblicane, in particolare alla ricostruzione della Confederazione sconfitta. Il suo conservatorismo si estese alle questioni finanziarie quando divenne noto come un convinto sostenitore del gold standard e un oppositore dei greenback e delle monete d'argento, che riteneva avrebbero causato inflazione. La politica conservatrice di Bayard lo rese popolare nel Sud e con interessi finanziari orientali, ma mai abbastanza popolare da ottenere la nomination democratica per il Presidente, nomination che tent\u00f2 di ottenere nel 1876, nel 1880 e nel 1884.\nPartecip\u00f2 in particolare alle elezioni presidenziali del 1880 come candidato del Partito Democratico; il loro congresso svoltosi a Cincinnati (Ohio) vide la nomina del Generale della Guerra Civile Winfield Scott Hancock grazie a 705 voti dei delegati, secondo arriv\u00f2 lo stesso Thomas Francis Bayard con 154 voti. Altri candidati furono Samuel Jackson Randall (129), Henry B. Payne (81), Allen Granberry Thurman (69), Stephen Johnson Field (66).\nNel 1885, il presidente Cleveland nomin\u00f2 Bayard segretario di Stato. Bayard lavor\u00f2 con Cleveland per promuovere il commercio americano nel Pacifico evitando l'acquisizione di colonie in un momento in cui molti americani le chiedevano a gran voce. Cerc\u00f2 una maggiore cooperazione con la Gran Bretagna, lavorando per risolvere le controversie sui diritti di pesca e caccia alle foche nelle acque intorno al confine Canada-Stati Uniti. Come ambasciatore, Bayard ha continuato a lottare per l'amicizia anglo-americana. Ci\u00f2 lo port\u00f2 in conflitto con il suo successore al Dipartimento di Stato, Richard Olney, quando Olney e Cleveland richiesero delle aperture diplomatiche pi\u00f9 aggressive di quelle che Bayard desider\u00f2 nella crisi venezuelana del 1895. Il suo mandato all'ambasciata americana termin\u00f2 nel 1897 e mor\u00ec l'anno seguente."}
{"id": "2736489", "revid": "73125", "url": "https://it.wikipedia.org/wiki?curid=2736489", "title": "Deneb al Okab Australis", "text": ""}
{"id": "2736490", "revid": "73125", "url": "https://it.wikipedia.org/wiki?curid=2736490", "title": "Deneb al Okab Borealis", "text": ""}
{"id": "2736492", "revid": "61051", "url": "https://it.wikipedia.org/wiki?curid=2736492", "title": "Forza Aerea della Repubblica Islamica dell'Iran", "text": ""}
{"id": "2736493", "revid": "73125", "url": "https://it.wikipedia.org/wiki?curid=2736493", "title": "Mesarthim", "text": ""}
{"id": "2736494", "revid": "767487", "url": "https://it.wikipedia.org/wiki?curid=2736494", "title": "Il signore desidera?", "text": "Il signore desidera? \u00e8 un film del 1933 diretto da Gennaro Righelli.\nTrama.\nMirella lavora come commessa di un grande centro commerciale. Un giorno scopre che un giovane ladro le sta svaligiando il negozio, ma Mirella al posto di chiamare la polizia, lo convince a desistere dall'impresa. I due faranno amicizia."}
{"id": "2736495", "revid": "73125", "url": "https://it.wikipedia.org/wiki?curid=2736495", "title": "Sheratan", "text": ""}
{"id": "2736496", "revid": "454223", "url": "https://it.wikipedia.org/wiki?curid=2736496", "title": "Acquedotto antoniniano", "text": ""}
{"id": "2736498", "revid": "73125", "url": "https://it.wikipedia.org/wiki?curid=2736498", "title": "Sharatan", "text": ""}
{"id": "2736499", "revid": "73125", "url": "https://it.wikipedia.org/wiki?curid=2736499", "title": "Al Kab", "text": ""}
{"id": "2736500", "revid": "73125", "url": "https://it.wikipedia.org/wiki?curid=2736500", "title": "Hassaleh", "text": ""}
{"id": "2736501", "revid": "599013", "url": "https://it.wikipedia.org/wiki?curid=2736501", "title": "Deo Baldi", "text": "Carriera.\nAla, ha giocato nella , collezionando 97 presenze in Serie A, e nel , con la cui maglia ha disputato 46 gare di Serie B, partecipando alla prima promozione in massima serie del club lagunare."}
{"id": "2736503", "revid": "454223", "url": "https://it.wikipedia.org/wiki?curid=2736503", "title": "Via Praenestina", "text": ""}
{"id": "2736504", "revid": "73125", "url": "https://it.wikipedia.org/wiki?curid=2736504", "title": "Hoedus II", "text": ""}
{"id": "2736507", "revid": "73125", "url": "https://it.wikipedia.org/wiki?curid=2736507", "title": "Zuben Elakrab", "text": ""}
{"id": "2736508", "revid": "73125", "url": "https://it.wikipedia.org/wiki?curid=2736508", "title": "Asellus Primus", "text": ""}
{"id": "2736510", "revid": "132266", "url": "https://it.wikipedia.org/wiki?curid=2736510", "title": "Hermann K\u00f6vess von K\u00f6vesshaza", "text": ""}
{"id": "2736511", "revid": "73125", "url": "https://it.wikipedia.org/wiki?curid=2736511", "title": "Menkent", "text": ""}
{"id": "2736513", "revid": "67105", "url": "https://it.wikipedia.org/wiki?curid=2736513", "title": "Gemma (astronomia)", "text": ""}
{"id": "2736514", "revid": "435288", "url": "https://it.wikipedia.org/wiki?curid=2736514", "title": "Fanny Levantesi", "text": ""}
{"id": "2736517", "revid": "1573940", "url": "https://it.wikipedia.org/wiki?curid=2736517", "title": "Episodi di Rocky Joe", "text": "Rocky Joe \u00e8 un manga da cui sono stati tratti due anime, il primo nel 1971 composto da 79 episodi, il secondo realizzato nel 1980 e composto da 47 episodi. I primi 12 episodi della 2\u00aa serie sono un riassunto dell'ultima parte della prima serie. Sono stati inoltre realizzati due OAV nel 1980 e nel 1981.\nI primi 36 episodi esistono con due titolature differenti dovute al fatto che la serie venne trasmessa in due blocchi. Quando si importarono i restanti episodi (37/79) si procedette ad una nuova titolatura del primo blocco.\nI titoli di tutti gli episodi sono quelli \"ufficiali\" dall'unica messa in onda \"attuale\" della serie su Italia Teen Television e dall'edizione in DVD di Yamato Video.\nDi seguito ci sono i titoli usati nei DVD e in modo ufficiale e tra parentesi c'\u00e8 la prima versione dei titoli usati."}
{"id": "2736519", "revid": "73125", "url": "https://it.wikipedia.org/wiki?curid=2736519", "title": "Saif al Jabbar", "text": ""}
{"id": "2736522", "revid": "161374", "url": "https://it.wikipedia.org/wiki?curid=2736522", "title": "Pherkard", "text": ""}
{"id": "2736524", "revid": "115533", "url": "https://it.wikipedia.org/wiki?curid=2736524", "title": "E-8 Joint STARS", "text": ""}
{"id": "2736527", "revid": "373025", "url": "https://it.wikipedia.org/wiki?curid=2736527", "title": "The Naked Brothers Band", "text": "The Naked Brothers Band \u00e8 una serie televisiva creata da Polly Draper nel 2007 e trasmessa da Nickelodeon a partire dal 3 febbraio dello stesso anno.\nLa serie, che \u00e8 lo spin-off del film \"\", racconta le vicende di due fratelli-prodigio cantanti di New York, Nat e Alex Wolff, che formano un gruppo musicale insieme con i loro amici Allie \"Rosalina\" DiMeco, David Levi, Thomas Batuello e Quaasim Middleton.\nLa sigla della serie TV \u00e8 la canzone \"If That's Not Love\", scritta e cantata da Nat Wolff. Durante la sigla, vengono mostrati alcuni spezzoni tratti dal film \"The Naked Brothers Band: The Movie\" e da episodi della prima stagione.\nLa serie \u00e8 stata trasmessa anche in Italia su TeenNick, Rai 2 e Rai Gulp.\nCast.\nAltri personaggi.\nNumerosi i cameo di personaggi celebri nei vari episodi della serie: Dave Atell, Natasha Bedingfield, Phil Collins, Miranda Cosgrove, David Desrosiers, Tobin Esperance, Whoopi Goldberg, Tony Hawk, Victoria Justice, George Lopez, Joel Madden, Matt Pinfield, Leon Thomas G. III."}
{"id": "2736536", "revid": "110157", "url": "https://it.wikipedia.org/wiki?curid=2736536", "title": "Ordine di Tom\u00e1\u0161 Garrigue Masaryk", "text": "L'Ordine di Tom\u00e1\u0161 Garrigue Masaryk \u00e8 una delle pi\u00f9 alte decorazioni della Repubblica Ceca e dell'ex Cecoslovacchia.\nStoria.\nEsso venne fondato nel 1990 e rifondato nuovamente nel 1994 alla dissoluzione della Cecoslovacchia. \nIl presidente della Repubblica Ceca attualmente ne detiene il gran magistero e lo concede a quanti si siano distinti all'estero per lo sviluppo della democrazia e per il mantenimento dei diritti umani.\nL'Onorificenza \u00e8 dedicata alla memoria di Tom\u00e1\u0161 Garrigue Masaryk, primo presidente della Repubblica Cecoslovacca alla nascita dello stato nel 1918.\nPer legge \u00e8 stato stabilito che il presidente della Repubblica Ceca goda dell'insegna di I Classe di quest'ordine, che gli viene riservata a vita.\nL'ordine pu\u00f2 anche essere concesso \"in memoria\" per le persone meritevoli scomparse ed \u00e8 uno dei pochi ordini europei a detenere questa prerogativa.\nClassi.\nL'Ordine dispone delle seguenti classi di benemerenza:\nDopo la proclamazione della secessione tra Repubblica Ceca e Repubblica Slovacca, furono cambiate alcune decorazioni sui nastrini:"}
{"id": "2736538", "revid": "73125", "url": "https://it.wikipedia.org/wiki?curid=2736538", "title": "Suhail", "text": ""}
{"id": "2736540", "revid": "297745", "url": "https://it.wikipedia.org/wiki?curid=2736540", "title": "Comelico Inferiore", "text": ""}
{"id": "2736546", "revid": "4175", "url": "https://it.wikipedia.org/wiki?curid=2736546", "title": "Franco Alfano (giornalista)", "text": "Dopo l\u2019esperienza nell\u2019emittenza privata, entr\u00f2 nel 1978 in RAI, azienda in cui ricopr\u00ec numerosi incarichi operativi e direttivi fino al 2005.\nBiografia.\nPoliticamente cresciuto negli ambienti della Destra romana, si form\u00f2 professionalmente nel \"Secolo d'Italia\", all\u2019epoca organo ufficiale del Movimento Sociale Italiano.\nA met\u00e0 degli anni settanta, con l\u2019avvento dell\u2019emittenza privata, rispose a un annuncio della neonata GBR, rete televisiva romana, che cercava professionisti del giornalismo; una volta assunto ide\u00f2 e diresse il \"Videogiornale\", destinato a diventare uno dei capisaldi del palinsesto per gli anni a venire.\nNella sua veste di direttore Alfano mise a segno uno \"scoop\" considerato una pietra miliare nella storia del giornalismo in Italia: il 9 maggio 1978, a 55 giorni di distanza dal rapimento di Aldo Moro, venuto a conoscenza tramite un collega della presenza di artificieri intorno a un veicolo parcheggiato a via Caetani, Alfano prese la decisione di recarsi sul posto al pi\u00f9 presto; l\u00ec giunto, riusc\u00ec insieme a un suo cameraman a passare il primo cordone delle forze dell\u2019ordine, anticipando perfino una \"troupe\" della Rai guidata da Paolo Frajese cui non fu permesso di avvicinarsi al veicolo.\nDalla finestre di uno stabile Alfano document\u00f2 in diretta le fasi del ritrovamento del cadavere di Aldo Moro all\u2019interno del veicolo, una Renault 4, mentre il suo cameraman effettuava le riprese, le quali furono successivamente concesse gratuitamente alla Rai a condizione che l\u2019emittente di Stato vi lasciasse visibile il logo di GBR.\nTale \"scoop\" fu identificato a posteriori come la fine del monopolio della Rai (e, pi\u00f9 in generale, dei grandi soggetti istituzionali dell\u2019editoria) nella produzione della notizia e l\u2019inizio dell\u2019era concorrenziale, in cui la gara dell\u2019informazione sarebbe stata non pi\u00f9 influenzata dal rango dell\u2019editore.\nPer tale servizio fu insignito nel 1979 del riconoscimento di \u201cCronista dell\u2019anno\u201d dal consiglio nazionale dell\u2019ordine dei giornalisti.\nSuccessivamente fu assunto in Rai dall\u2019allora direttore della testata giornalistica regionale Biagio Agnes che gli affid\u00f2 la conduzione del nascente TG3, per la quale realizz\u00f2 un servizio speciale con cui nel 1983 si aggiudic\u00f2 il premio giornalistico \u201cMicrofono d\u2019argento\u201d.\nNel 1987 pass\u00f2 al TG2 della cui redazione cronaca fu responsabile fino al 1990, per poi diventare vicedirettore della testata, incarico che tenne fino al 1996.\nA marzo 1997 fu nominato direttore generale della televisione di Stato di San Marino, ente partecipato al 50% dalla Rai; successivamente fu amministratore delegato della Sport Set, altra azienda dell'orbita Rai.\nFu, anche, docente universitario nei corsi di master giornalistico a Roma Tor Vergata e alla LUMSA nonch\u00e9 consigliere nazionale dell\u2019ordine dei giornalisti.\nMor\u00ec a Roma il 24 ottobre 2016 a 76 anni per le complicazioni di un linfoma cerebrale contro cui combatteva da tempo.\n\u00c8 autore di un libro, \"Tutto sia calmo\", che ripercorre gli ultimi giorni del caso Moro a trent\u2019anni di distanza dagli avvenimenti."}
{"id": "2736549", "revid": "1751024", "url": "https://it.wikipedia.org/wiki?curid=2736549", "title": "Fabio Di Tomaso", "text": "Biografia.\nNato in Canada da genitori italiani emigrati per motivi di lavoro, all'et\u00e0 di 2 anni la sua famiglia si trasferisce in Argentina.\nLa sua carriera nel mondo del cinema inizia col film \"Bajo Bandera\" nel 1997. In televisione esordisce con \"Yago, pasion morena\". Poi nel 2003 prende parte a \"Resistir\u00e9\" dove interpreta il personaggio di Javier, un ragazzo omosessuale. Nel 2004 prese parte a \"Padre Coraje\". Alla fine del 2004 viene scelto per la seconda stagione di \"Flor - Speciale come te\", interpretando il ruolo di Massimo Augusto Calder\u00f3n de la Hoya e raggiungendo una notevole popolarit\u00e0.\nNel 2006 entra a far parte del cast di \"Juanita la soltera\", nella parte di Renzo. Nel giugno 2007 prende parte all'opera teatrale \"Aniquilados\" e al film \"Cartas para Jenny\", dove interpreta Eitan. Nel 2008 partecipa alla telenovela \"Vidas robadas\" nella parte di Octavio Amaya.\nNel 2010 partecipa a \"Incorreggibili\", telenovela col ruolo di Felipe Segundo de la Fuente. Inoltre partecipa all'opera di teatro \"Demasiado cool para morir,\" nel ruolo di se stesso e con il grande amico comico Sebasti\u00e0n Rubio. Sempre nel 2010, doppia un personaggio, Tero 3 nel film d'animazione digitale \"Plum\u00edferos\".\nNel 2012 partecipa alla telenovela argentina \"Dulce amor\" nel ruolo di Leonardo; nel 2013 partecipa per qualche puntata alla telenovela \"Una famiglia quasi perfetta\" nel ruolo di Germ\u00e1n.\nNell'agosto 2014 \u00e8 protagonista con Valeria Stilman all'opera teatrale \"Los \u00faltimo di\u00e1s\" dove interpreta Pablo, uno scienziato che rincontra la compagna amata precedentemente dopo anni dalla perdita del loro figlio.\nVita privata.\nDal 2004 al 2012 ha avuto una relazione con l'attrice argentina Melina Petriella. Dal 2016 ha una relazione con la produttrice Samira Sufan.\nDoppiatori italiani.\nNelle versioni in italiano dei suoi film, Fabio di Tomaso \u00e8 stato doppiato da:"}
{"id": "2736561", "revid": "79968", "url": "https://it.wikipedia.org/wiki?curid=2736561", "title": "Marina irlandese", "text": ""}
{"id": "2736562", "revid": "198277", "url": "https://it.wikipedia.org/wiki?curid=2736562", "title": "Roberto Bergamaschi", "text": " \nCarriera.\nDi propriet\u00e0 dell', dopo non aver effettuato alcuna presenza, nel 1978-1979 venne mandato in prestito in Serie B al Pisa, successivamente in Serie A nel Brescia dove fece 26 presenze e una rete e poi ancora un altro anno in Serie B con i pisani.\nTornato all'Inter nel 1982-1983, viene ceduto sempre in Serie A l'anno successivo al Genoa con cui retroceder\u00e0 in Serie B e con i quali rimarr\u00e0 anche nella serie cadetta per un anno.\nCon i sardi gioca due stagioni e retrocede in C1. Nel 1987-1988 viene ceduto al Brindisi sempre tra i semiprofessionisti e vi rimarr\u00e0 fino al termine della stagione 1988-1989.\nTorna in Serie B per altre 2 stagioni con la segnando 7 reti in due stagioni. Le 5 della stagione 1990-1991 sono il suo record personale nella cadetteria.\nNel 1991-1992 torna in C1 nello Spezia siglando 6 reti e la stagione successiva sempre nella stessa categoria con i liguri mette a segno 4 gol.\nNel 1993-1994 passa al Fanfulla in CND. Torna dunque per una stagione con lo Spezia prima di chiudere la carriera."}
{"id": "2736567", "revid": "237256", "url": "https://it.wikipedia.org/wiki?curid=2736567", "title": "Arsenij Jacenyuk", "text": ""}
{"id": "2736573", "revid": "767487", "url": "https://it.wikipedia.org/wiki?curid=2736573", "title": "Gli invasati (film)", "text": "Gli invasati (\"The Haunting\") \u00e8 un film del 1963 diretto da Robert Wise.\nTrama.\nNei suoi 90 anni di esistenza, Hill House, la dimora dei Crain, si \u00e8 costruita una sinistra fama. Qui hanno trovato morte violenta le due mogli del proprietario. Vi \u00e8 invecchiata, senza mai lasciare la camera dei bambini, la figlia Abigail; ed \u00e8 stata trovata impiccata, suicida, la sua dama di compagnia, che aveva ereditato la magione. Si racconta che strani fenomeni accadano tra le pareti senza angoli retti e gli accessi sbilenchi dell'enorme casa. L'antropologo John Markway, specializzato nello studio del paranormale, elegge il luogo come sede per le sue ricerche. Lo accompagnano come collaboratrici due donne di comprovata iper-sensitivit\u00e0 nei confronti del preter-naturale, Eleanor e Theodora, e lo scettico Luke, futuro erede della propriet\u00e0.\nBen presto, il quartetto diviene testimone di fenomeni di difficile spiegazione: sinistri tonfi cadenzati e vibrazioni delle pareti, rumori simili a passi, sibili, gorgoglii, correnti d'aria gelata. La pi\u00f9 scossa appare Eleanor. Afflitta da un senso di colpa per la morte della madre, cui, dopo anni di assistenza, aveva fatto mancare il soccorso nel momento fatale, la donna ha stabilito un rapporto particolare col luogo e particolari collegamenti con le esistenze dei suoi trascorsi abitatori.\nL'improvvisa apparizione di un volto, da una botola, in cima alla pericolante scala a chiocciola della biblioteca, dove si era impiccata la dama di compagnia, anch'essa sospettata, all'epoca, di aver ignorato le richieste d'aiuto della padrona, in punto di morte, infligge il colpo di grazia alla fragile psiche di Nora. Si conviene di rimandarla a casa. Ma la donna non vuole recidere il legame stabilito con Hill House. Approfittando di un attimo di disattenzione dei suoi compagni, si lancia con l'auto in una folle corsa per il parco della villa, finendo contro un albero, lo stesso contro cui era finita la carrozza della prima moglie di Crain, causandone la morte.\nUn attimo prima dell'impatto mortale, Eleanor \u00e8 stata distratta da una figura di donna in movimento. Si tratta della moglie di Markway. Dopo aver raggiunto il marito ed essersi sistemata nella camera dei bambini, la donna, spaventata da strani rumori, si era aggirata, prima per la villa - suo era il volto apparso dalla botola -, successivamente nel parco. Nulla di soprannaturale, dunque. Ma la villa, ora, dopo aver ricevuto il sacrificio di Eleanor, appare placata.\nProduzione.\nLa lavorazione inizi\u00f2 il 1\u00ba ottobre 1962. Per gli interni, le riprese ebbero luogo presso gli studios di Borehamwood (Regno Unito), una ventina di chilometri a nord di Londra (Moby Dick, la balena bianca, Il dottor \u017divago, ). Julie Harris racconta di essere stata fortemente influenzata, nel suo umore, dal clima umido e rigido, dalla fitta nebbia che accompagnava i suoi quotidiani tragitti da Londra e di come, nel corso di una sessione di trucco fosse scoppiata in un pianto, privo di cause apparenti.\nAnche Russ Tamblyn conferma la circostanza di una Harris chiusa in se stessa, appartata rispetto al resto del cast, in cui regnava una perfetta armonia, quasi ad imitare nella vita reale il carattere di Eleanor, il personaggio interpretato nel film.\nL'attore indica alcuni fattori che contribuirono ad ottenere un \" risultato stupefacente \"; \"...il capolavoro di Robert Wise, secondo la maggior parte dei critici; un horror potente ed ambiguo, giocato su minimi elementi visivi e sonori, in grado di costituire un modello inarrivabile di tensione e costruzione narrativa.\" Tra essi cita la capacit\u00e0 di raccoglimento e concentrazione consentita agli attori dal silenzio della campagna inglese, che si trasmetteva al set; e l'eccezionale livello professionale di tecnici ed artigiani, ad esempio nella ricostruzione del gotico degli interni, col prevalere delle tonalit\u00e0 cupe del rosso e del marrone che, per quanto non percepibili nel B/N della fotografia, suggerivano agli interpreti atmosfere e toni dell'azione.\nAnche il regista tributa un omaggio alle scenografie: nelle potenzialit\u00e0 offerte ai movimenti della macchina da presa e allo spostamento degli interpreti egli la definisce essenziale al film.\nLa musica di Humphrey Searle, che ricorre anche ad effetti elettronici, costituisce \"...un vero e proprio catalogo uditivo dell'orrore\"\nCritica.\nAssolutamente privo di effetti speciali (se si eccettua una porta che si incurva verso l'interno, sotto la spinta di un ragazzo dello staff), il film conserva l'ambiguit\u00e0, l'equilibrio tra soggettivit\u00e0 ed oggettivit\u00e0, la libert\u00e0 interpretativa del romanzo di Shirley Jackson. In nessun momento, lo spettatore ha la certezza che quanto accade (molto poco, se ci si limita all'evidenza fisica) sia reale, oppure frutto dell'immaginazione dei protagonisti, in particolare Eleanor.\nIn epoca di declino dei rigidi precetti del codice Hays, pass\u00f2 relativamente inosservata, forse perch\u00e9 inconsapevole allo stesso personaggio, l'evidente attrazione lesbica di Theodora per Eleanor, tanto evidente da indurre regista e sceneggiatore a cancellare una scena - Theodora che scrive col rossetto sullo specchio della sua camera \" Ti odio \" - che avrebbe potuto alterare l'equilibrio della narrazione.\nDistribuzione.\nIl film, costato 1.400.000 $, ebbe un discreto ritorno in termini economici.. In Italia fu vietato ai minori di 14 anni.\nRemake.\nNel 1999 il regista Jan de Bont firm\u00f2 il remake della pellicola che reca il nome di \"Haunting - Presenze\", ispirato anch'esso al romanzo \"L'incubo di Hill House\" di Shirley Jackson."}
{"id": "2736577", "revid": "1573940", "url": "https://it.wikipedia.org/wiki?curid=2736577", "title": "Suhayb ibn Sinan", "text": "D'origine araba nobiliare, figlio di un regnante del medio oriente, fu chiamato \u1e62suhayb al R\u016bm\u012b, cio\u00e8 \"Il Romano\", poich\u00e9 fu preso schiavo in medioriente nell'attuale Iraq dai Bizantini che erano in espansione verso oriente e lo allevarono secondo i principi della cultura greco-latina comperato in un mercato di schiavi da un Qurayshita, si convert\u00ec nella Dar al-Arqam, diventando cos\u00ec uno dei primi fedeli del messaggio salvifico proclamato da Maometto ma la tradizione dice che gli fu impossibile partecipare fin dall'inizio all'Egira, essendo tenuto sotto stretta sorveglianza dal suo padrone pagano.&lt;br&gt;\nRiuscito a sfuggire alla sorveglianza, fu scoperto ma riusc\u00ec nel suo intento di raggiungere i suoi correligionari pagandosi da s\u00e9 stesso la propria manomissione.\nLe proprie capacit\u00e0 in primo luogo spirituali, sociali e belliche (era un eccellente tiratore con l'arco) lo resero un personaggio d'una certa importanza a Medina e l'alta considerazione in cui era tenuto fu confermata dai primi tre Califfi ortodossi. "}
{"id": "2736578", "revid": "729019", "url": "https://it.wikipedia.org/wiki?curid=2736578", "title": "Jack Maple", "text": "A Maple \u00e8 ispirato il personaggio di Jack Mannion, protagonista della serie televisiva \"The District\" (2000 - 2004).\nBiografia.\nMaple nacque a nel 1952, e crebbe a Richmond Hill nel Queens.\nIn seguito frequent\u00f2 la Brooklyn Technical High School per quattro anni e la scuola di ingegneria aeronautica, lavorando durante il giorno e guadagnadosi il diploma nelle ore notturne.\nCarriera.\nMaple inizi\u00f2 la sua carriera nella New York City Transit Police, e lavor\u00f2 come detective in borghese di pattuglia a Times Square e presso la stazione ferroviaria della 42esima Strada, finch\u00e9 non super\u00f2 l'esame da Tenente della Transit Police. Le rapine erano i crimini violenti pi\u00f9 diffusi nelle metropolitane cittadine. La strategia di Maple per ridurne il numero consisteva nell'indicare le singole rapine con una puntina colorata nelle molte mappe della citt\u00e0 nel suo ufficio.\nAlcuni suoi colleghi lo chiamavano il \"muro di carta\" mentre Maple lo chiamava \"le cartine del futuro\". Con questa strategia Maple riusc\u00ec a discernere i vari gruppi criminali che operavano e inviava le pattuglie di conseguenza. In questo modo ridusse del 27% il crimine nelle metropolitane.\nDal 1990 la Transit Police era diretta da William Bratton, che rese la sua agenzia nel 1991 uno dei dipartimenti pi\u00f9 efficienti degli Stati Uniti infatti fu uno dei soli 175 nel paese e l'unico nello stato di New York a ricevere menzione di merito. William Bratton not\u00f2 le capacit\u00e0 di Maple e nel 1994, quando fu nominato 38\u00ba Commissario della Polizia della Citt\u00e0 di New York, volle il tenente Maple con s\u00e9 a One Police Plaza come vicecommissario. Maple fu l'ideatore di CompStat, sistema di gestione che rivoluzion\u00f2 l'attivit\u00e0 della polizia.\nCOMPSTAT.\nIl programma COMPSTAT (Comparative Statistic) rivoluzion\u00f2 il dipartimento e divenne un simbolo della nuova trasparenza nella Polizia. Maple presiedeva riunioni strategiche settimanali con il metodo COMPSTAT. Tale sistema consisteva nel tenere frequenti riunioni, obbligatorie per tutti, nelle quali venivano discussi i dati statistici rielaborati ed analizzate le distribuzioni di eventi criminali sulle mappe. Ci\u00f2 permise anche una pi\u00f9 accurata analisi dell'efficienza del Dipartimento. Dopo la riuscita implementazione a New york ogni dipartimento di polizia nelle medie e grandi citt\u00e0 americane adott\u00f2 questo sistema per la lotta al crimine.\nCarriera successive e ultimi anni di vita.\nLa trasmissione \"60 Minutes\" mand\u00f2 in onda uno speciale sulle nuove tecniche di lotta al crimine, nella quale partecip\u00f2 Maple che divenne noto come il re della lotta al crimine. In seguito con Bratton e John Linder fond\u00f2 una societ\u00e0 di consulenza alla polizia, che offr\u00ec in giro per il mondo assistenza a moltissimi dipartimenti di polizia.\nMaple infatti partecip\u00f2 all'implementazione del sistema COMPSTAT nella citt\u00e0 di New Orleans nel 1996. In soli nove mesi le statistiche sul crimine indicarono una diminuzione del 22 percento.\nProprio in questo periodo gli fu diagnosticato un cancro al colon che si svilupp\u00f2 rapidamente, si spense nel 2001.\nMaple durante il suo funerale venne definito da Giuliani \u00abgenio nella lotta anticrimine\u00bb, infatti grazie a lui i reati a New York diminuirono vistosamente..\nAssieme a Chris Mitchell, nel 1999 Maple pubblic\u00f2 la sua autobiografia, \"Crime Fighter\", nella quale espone le strategie nella lotta al crimine.\nLa serie televisiva statunitense \"The District\", prodotta da Universal Television e andata in onda dal 2000 al 2004 su CBS, vede protagonista il capo della polizia Jack Mannion, interpretato da Craig T. Nelson, personaggio ispirata alla vita di Maple. Lo stesso Maple figura come ideatore e produttore della serie."}
{"id": "2736582", "revid": "1632387", "url": "https://it.wikipedia.org/wiki?curid=2736582", "title": "Centrale nucleare", "text": "Una centrale nucleare \u00e8 un impianto industriale in cui l'energia nucleare viene trasformata in energia termica ed elettrica. Generalmente le centrali nucleari operano come centrali elettriche quindi un impianto di questo tipo pu\u00f2 essere indicato pi\u00f9 precisamente come centrale nucleotermoelettrica o pi\u00f9 brevemente come centrale elettronucleare. una centrale nucleare \u00e8 dotata di uno o pi\u00f9 reattori a fissione nucleare, dispositivi che permettono di sfruttare il calore prodotto da una reazione di fissione nucleare a catena auto-alimentata e controllata per generare vapore a temperatura e pressione elevate, col fine di azionare delle turbine a vapore accoppiate ad alternatori, e produrre cos\u00ec energia elettrica.\nIl termine potr\u00e0 essere esteso anche alle eventuali future centrali a fusione nucleare, che potrebbero impiegare un reattore nucleare a fusione; tuttavia la ricerca in questo campo \u00e8 ancora in una fase sperimentale-prototipale di impianto (vedi l'apparecchiatura ITER) e la fusione nucleare controllata \u00e8 stata ottenuta in laboratorio solamente per brevi periodi di tempo e con una bassa resa energetica.\nStoria.\nOrigini.\nLa fissione nucleare fu ottenuta sperimentalmente per la prima volta dal gruppo guidato da Enrico Fermi nel 1934 \"bombardando\" l'uranio con neutroni opportunamente rallentati con un blocco di paraffina. Tuttavia i fisici italiani non compresero correttamente il processo che avevano creato identificando erroneamente i prodotti di fissione con nuovi elementi transuranici la cui creazione spiegavano mediante decadimento beta. Nel 1938, praticamente nel periodo in cui Fermi era a Stoccolma a ritirare il premio Nobel, la spiegazione corretta del fenomeno venne descritta dai chimici tedeschi Otto Hahn e Fritz Strassmann, congiuntamente ai fisici austriaci Lise Meitner e Otto Robert Frisch. Essi determinarono che il neutrone, relativamente piccolo, \u00e8 in grado di scindere il nucleo dei pesanti atomi di uranio in due parti pressoch\u00e9 uguali. Numerosi scienziati (tra i primi Le\u00f3 Szil\u00e1rd) compresero che le reazioni di fissione rilasciavano ulteriori neutroni, con il risultato di potere originare una reazione nucleare a catena in grado di autoalimentarsi. Gli scienziati in molte nazioni (inclusi gli Stati Uniti, il Regno Unito, la Francia, la Germania e l'URSS) furono spronati dai risultati sperimentali a chiedere ai loro rispettivi governi un supporto alla ricerca sulla fissione nucleare.\nFermi, recatosi a Stoccolma nel 1938 per ritirare il premio Nobel assegnatogli per la fisica, non rientr\u00f2 in Italia a causa delle leggi razziali (sua moglie era ebrea) ed emigr\u00f2 negli Stati Uniti d'America, cos\u00ec come gran parte delle personalit\u00e0 della fisica europea. A Chicago gli fu affidata la direzione della realizzazione del primo reattore nucleare, conosciuto come Chicago Pile-1, che entr\u00f2 in funzione il 2 dicembre 1942. Famosa rimane la frase in codice con la quale fu comunicata alle autorit\u00e0 il successo dell'esperimento: \u00abIl navigatore italiano ha raggiunto il nuovo mondo\u00bb parafrasando la scoperta dell'America da parte di Cristoforo Colombo. Questa attivit\u00e0 fu condotta nell'ambito del progetto Manhattan, che port\u00f2 anche alla costruzione di alcuni reattori a Hanford allo scopo di produrre plutonio da utilizzare per le prime armi nucleari (parallelamente fu approntato un piano di arricchimento dell'uranio).\nDopo la seconda guerra mondiale, il timore che la ricerca sui reattori nucleari potesse incoraggiare un rapido sviluppo di armi nucleari e l'opinione di molti scienziati che invece ritenevano occorresse un lungo periodo di sviluppo, spinsero i Governi a tenere sotto stretto controllo la ricerca in questo settore (celebre il carteggio tra Albert Einstein e il presidente statunitense Franklin Delano Roosevelt). La maggioranza delle ricerche sui reattori nucleari fu pertanto indirizzata a fini puramente militari e per diversi anni le principali scoperte nel campo delle applicazioni dell'energia atomica continuarono ad essere circoscritte alle armi con la realizzazione di migliaia di testate atomiche in grado di alimentare quel timore costante di una guerra nucleare tra superpotenze che fu la base della guerra fredda.\nA scopi puramente civili invece l'elettricit\u00e0 venne prodotta per la prima volta da un reattore nucleare il 20 dicembre 1951, alla stazione sperimentale EBR-I (Experimental Breeder Reactor I) vicino ad Arco, che inizialmente produceva circa (fu anche il primo reattore a subire un incidente di parziale fusione del nocciolo nel 1955). Nel 1953 un discorso del presidente Dwight Eisenhower, \u00abAtomi per la pace\u00bb, enfatizz\u00f2 l'utilizzo dell'atomo per scopi civili e sostenne un piano politico per porre in primo piano gli Stati Uniti in un'ottica di sviluppo internazionale del nucleare. Nel 1954 Lewis Strauss, presidente della United States Atomic Energy Commission, in un convegno di scrittori scientifici sostenne: \u00abNon \u00e8 troppo aspettarsi che i nostri figli usufruiranno nelle loro case di energia elettrica troppo economica per poter essere misurata\u00bb.\nPrimi anni.\nIl discorso pronunciato da Strauss nel 1954 contribu\u00ec ad alimentare il dibattito pubblico. A quei tempi il consenso politico ed economico sull'uso dell'energia nucleare era dettato dalla speranza di usufruire di energia pi\u00f9 economica rispetto alle fonti energetiche convenzionali.\nIl 27 giugno 1954, la centrale nucleare di Obninsk divenne il primo impianto al mondo a generare elettricit\u00e0 per una rete di trasmissione e produceva circa 5\u00a0MW di potenza.\nNel 1955 la \"Prima Conferenza di Ginevra\" delle Nazioni Unite, il pi\u00f9 grande incontro mondiale di scienziati e ingegneri, si riun\u00ec per studiare la tecnologia. Nel 1957 venne creato l'EURATOM accanto alla Comunit\u00e0 Economica Europea (quella che successivamente divenne l'Unione Europea). Nello stesso anno nacque anche l'Agenzia internazionale per l'energia atomica (IAEA).\nLa prima centrale nucleare commerciale al mondo fu quella di Calder Hall, a Sellafield in Inghilterra, e inizi\u00f2 a lavorare nel 1956 con una potenza iniziale di 50\u00a0MW (successivamente divenuti 200\u00a0MW). Il primo reattore nucleare operativo negli Stati Uniti fu invece il reattore di Shippingport, in Pennsylvania (dicembre 1957).\nUna delle prime organizzazioni che svilupparono la tecnologia nucleare per la propulsione dei sottomarini e delle portaerei fu la Marina statunitense. Grande sostenitore di questa applicazione del nucleare fu l'ammiraglio Hyman Rickover, che tra l'altro sostenne anche la costruzione del reattore di Shippingport. La Marina Americana ha utilizzato pi\u00f9 reattori nucleari di qualsiasi altra organizzazione, inclusa la Marina Sovietica. Il primo sottomarino nucleare, USS Nautilus (SSN-571), solc\u00f2 i mari nel 1955.\nEnrico Fermi e Leo Szilard condivisero il brevetto U.S. Patent 2,708,656 nel 1955 per il primo reattore nucleare, garantendosi, sia pure tardivamente, per il loro lavoro svolto durante il progetto Manhattan.\nIn Italia un piccolo reattore nucleare termico omogeneo, chiamato \"L-54 Enrico Fermi\" venne costruito dalla Atomics International, divisione della North American Aviation di Los Angeles.\nL'impianto venne realizzato tra il 16 giugno 1958 (inizio scavi edificio reattore) ed il 29 ottobre 1960 (inaugurazione ufficiale), e gestito dal CeSNEF nel Politecnico di Milano, a scopo didattico e di ricerca fino al 1979, e alimentato con solfato di uranile; sviluppava una potenza termica di termici.\nSviluppo.\nLa potenza complessiva delle centrali nucleari aument\u00f2 velocemente, passando da meno di nel 1960 a 100\u00a0GW nei tardi anni settanta e 300\u00a0GW nei tardi anni ottanta. Dalla fine del 1980 la potenza \u00e8 andata crescendo molto pi\u00f9 lentamente, raggiungendo i 366\u00a0GW nel 2005, con la maggiore espansione avutasi in Cina. Tra il 1970 e il 1990 furono in costruzione centrali per pi\u00f9 di 50\u00a0GW di potenza, con un picco di oltre 150\u00a0GW tra il tardo 1970 e i primi anni ottanta; nel 2005 sono stati pianificati circa 25\u00a0GW di nuova potenza. Per\u00f2 pi\u00f9 dei di tutti gli impianti nucleari programmati dopo il gennaio 1970 furono alla fine cancellati.\nDurante gli anni settanta e ottanta il crescere dei costi economici legati ai tempi di costruzione delle centrali, alla richiesta di maggiore sicurezza degli impianti dopo i primi incidenti seri occorsi, e la contestuale diminuzione dei prezzi dei combustibili fossili resero gli impianti nucleari allora in costruzione economicamente meno interessanti.\nLa crisi del petrolio del 1973 ebbe un forte effetto sulle politiche energetiche: la Francia e il Giappone che usavano soprattutto petrolio per produrre energia elettrica (rispettivamente, il 39% e il 73% dell'energia elettrica totale prodotta) investirono sul nucleare. Oggi le centrali nucleari forniscono rispettivamente circa il 75% e il 30% di elettricit\u00e0 in queste nazioni.\nL'opinione pubblica, in seguito a incidenti quali quello di Three Mile Island (Stati Uniti) nel 1979 e il disastro di \u010cernobyl' del 1986, ha dato vita negli ultimi venti anni del XX secolo ad alcuni movimenti che hanno influito sulla costruzione di nuovi impianti in molte nazioni.\nL'incidente di Three Mile Island ha influito molto sulla regolamentazione della costruzione dei nuovi reattori occidentali, mentre quello pi\u00f9 grave di \u010cernobyl' ebbe un impatto minore, dato che la tecnologia di \u010cernobyl' che utilizzava i problematici reattori RBMK era utilizzata solamente in Unione Sovietica ed era carente di strutture di contenimento. Nel 1989 venne creata l'Associazione Mondiale di Operatori del Nucleare (WANO) allo scopo di promuovere la cultura della sicurezza e lo sviluppo professionale degli operatori impiegati nel campo dell'energia nucleare.\nIn Irlanda, Nuova Zelanda e Polonia l'opposizione ha impedito lo sviluppo di programmi nucleari, mentre in Austria (1978) e Italia (1987 e 2011) un referendum ha bloccato l'utilizzo del nucleare. In Polonia l'opposizione trova la sua base nella politicamente potente organizzazione dei minatori, che \u00e8 riuscita a far sospendere il progetto dei primi due nuovi reattori in Polonia. In Svezia (1980) un referendum ha interrotto un ulteriore sviluppo di questa fonte energetica. Ma, nel 2009, il governo svedese ha annunciato un accordo che consentiva il rimpiazzo dei reattori esistenti, in effetti terminando la moratoria. La vicenda per\u00f2 non \u00e8 chiusa, perch\u00e9 l'opposizione al nucleare continua la sua campagna. Oggi le centrali nucleari forniscono circa il 40% di elettricit\u00e0 in Svezia.\nAl contrario nel Referendum in Lituania del 2008 si arriv\u00f2 al 91,5% di voti favorevoli all'incremento delle attivit\u00e0 dell'uso del nucleare, ma siccome non si raggiunse il quorum richiesto dei votanti il referendum fu invalidato.\nIl nucleare in Italia.\nIn Italia, il governo Berlusconi il 23 maggio 2008 ha annunciato la ripresa del piano nucleare interrotto da due decenni, con l'impegno di avviare la costruzione di una centrale entro il 2013. Il 26 maggio 2011 il Governo \u00e8 tornato sui suoi passi con un emendamento al decreto omnibus con il quale si rinunciava all'energia nucleare \u00abal fine di acquisire ulteriori evidenze scientifiche\u00bb. La norma, tuttavia, \u00e8 stata abrogata per effetto del referendum abrogativo del 2011.\nDelle suddette centrali, alla data dei referendum italiani di cessazione dell'utilizzo del nucleare (1987), la centrale di Garigliano era gi\u00e0 stata chiusa per l'antieconomicit\u00e0 di significative riparazioni da eseguirsi su componenti del circuito primario, mentre quelle di Latina e Trino, su cui erano appena terminati lunghi e costosi interventi di revamping, avevano ottenuto dall'Autorit\u00e0 di Controllo (all'epoca ENEA - DISP) il rinnovo per un ulteriore decennio della Licenza di esercizio. L'unica centrale davvero chiusa prematuramente (in quanto fermata dopo appena 6 anni di esercizio) fu quella di Caorso in provincia di Piacenza, ma \u00e8 doveroso ricordare anche la chiusura del prototipo CIRENE (Latina), giunto al 99% della costruzione, e la centrale di Montalto di Castro (due reattori BWR), che si trovava al 70% delle opere civili e al 100% degli ordinativi per la componentistica, ordini che furono tutti onorati, riversandone i costi (unitamente a quelli della chiusura del ciclo del combustibile e del decommissioning degli impianti), sui cosiddetti \"oneri di uscita dal nucleare\" ricompresi nella \"bolletta elettrica\" dei consumatori italiani.\nFuturo.\nLa Watts Bar 1, divenuta operativa il 7 febbraio 1996, \u00e8 l'ultimo reattore commerciale entrato in funzione negli Stati Uniti. Questo fatto viene spesso citato come riprova del successo della campagna mondiale per il superamento dell'energia nucleare.\nA dispetto di ci\u00f2 negli stessi Stati Uniti e in Europa l'investimento nella ricerca \u00e8 continuato, ed appare fortemente emblematico che, dopo venti anni, il primo nuovo reattore negli Stati Uniti ad entrare, prossimamente, in servizio, sia proprio la seconda unit\u00e0 Watts Bar 2. Alcuni esperti prevedono che la carenza di energia elettrica, l'aumento di costo e l'esaurimento dei combustibili fossili, il riscaldamento globale e le emissioni legate all'utilizzo di tali combustibili, ed in considerazione dei livelli di controllo e di sicurezza raggiunti dagli impianti atomici porteranno a una nuova domanda di centrali nucleari.\nMolte nazioni restano particolarmente attive nello sviluppo dell'energia nucleare, tra le quali Cina e India, tutte attive nello sviluppo della tecnologie sia veloce sia termica; la Corea del Sud e gli Stati Uniti solamente nello sviluppo della tecnologia termica; e Sudafrica e Cina nello sviluppo di versioni di reattore nucleare modulare pebble bed (PBMR). Finlandia e Francia perseguono attivamente programmi nucleari; la Finlandia ha in costruzione uno dei primi reattori nucleari di III generazione del tipo EPR dell'Areva, che attualmente \u00e8 in ritardo di due anni rispetto ai programmi. Il Giappone ha un attivo programma di costruzione di centrali nucleari con nuove unit\u00e0 divenute operative nel 2005. Negli Stati Uniti tre consorzi risposero nel 2004 alla sollecitazione del dipartimento dell'Energia degli Stati Uniti riguardante il \"Programma di Energia Nucleare 2010\" e furono compensati con fondi per la costruzione di nuovi reattori, tra cui un reattore di quarta generazione VHTR concepito per produrre sia elettricit\u00e0 che idrogeno. Nei primi anni del XXI secolo l'energia nucleare ha destato particolare interesse in Cina e India per sostenere il loro rapido sviluppo economico; entrambe stanno sviluppando reattori autofertilizzanti veloci. La politica energetica del Regno Unito riconosce la probabile futura carenza di approvvigionamento energetico, che potr\u00e0 essere colmata dalla costruzione di nuove centrali nucleari o prolungando il tempo di vita degli attuali impianti esistenti.\nIl 20 dicembre 2002 il Consiglio dei ministri bulgaro si espresse favorevolmente alla ripresa della costruzione della centrale nucleare di Belene. Le fondamenta dell'impianto furono poste nel 1987, per\u00f2 la costruzione fu abbandonata nel 1990, con il primo reattore pronto al 40%. Si prevedeva che il primo reattore divenisse operativo nel 2013, e il secondo nel 2014. Alla fine la costruzione \u00e8 stata definitivamente cancellata nel 2012.\nCentrale nucleare a fissione.\nFunzionamento.\nIn una centrale nucleare a fissione refrigerata ad acqua leggera viene realizzata una \"fissione nucleare\" al fine di utilizzarne il calore scaturito per portare a ebollizione dell'acqua, sfruttando il vapore acqueo cos\u00ec ottenuto per la produzione di energia elettrica tramite un ciclo di Rankine, ciclo in cui - come in un motore a vapore - il vapore sotto pressione viene incanalato per generare la rotazione di turbine accoppiate ad alternatori elettrici, per poi tornare allo stato liquido condensando tramite raffreddamento, pronto ad un nuovo ciclo ebollizione-vapore-condensazione.\nIl principio fisico alla base della generazione del calore in una centrale nucleare a fissione \u00e8 la \"fissione nucleare\", ovvero la scissione del nucleo di atomi pesanti quali uranio e plutonio.\nCaratteristiche generali.\nAd agosto 2007 vi erano 439 centrali nucleari operative nel mondo, in 31 diversi stati, che attualmente producono il 17% dell'energia elettrica mondiale.\nLa potenza degli impianti varia da un minimo di fino ad oltre 1\u00a0GW (1000\u00a0MW). Le centrali pi\u00f9 moderne hanno tipicamente potenza compresa tra i 600\u00a0MW e i 1600\u00a0MW. Attualmente solo le centrali termoelettriche a combustibili fossili e le centrali nucleari raggiungono questa potenza con una sola unit\u00e0.\nLa vita operativa di una centrale nucleare, di prima e seconda generazione, \u00e8 in genere intorno ai 25-30 anni, anche se oggi si progettano centrali di terza generazione ed oltre, che, mediante la sostituzione periodica di componenti importanti, si ritiene possano rimanere attive fino a 60 anni. Al termine di questo periodo l'impianto va smantellato, il terreno bonificato e le scorie stoccate adeguatamente. Questi aspetti, in parte comuni ad esempio alle miniere ed agli impianti chimici, assumono particolare rilevanza tecnica ed economica per le centrali nucleari, riducendo il vantaggio dovuto al basso costo specifico del combustibile. Il costo di smantellamento viene oggi ridotto prevedendo un lungo periodo di chiusura della centrale, che permette di lasciar decadere naturalmente le scorie radioattive poco durevoli, costituite dalle parti di edificio sottoposte a bombardamento neutronico.\nPer quanto riguarda i consumi, in base ai dati a disposizione, una centrale nucleare \"media\" da 1000 MWe necessita all'incirca di 30 tonnellate di uranio arricchito all'anno o 150/200 tonnellate di uranio naturale (arricchimento al 2,5-3,3%); a titolo di confronto, una centrale elettrica a carbone da 1000 MWe richiede 2\u00a0600\u00a0000 t di combustibile fossile (che devono essere trasportati fino all'impianto). La produzione di questi quantitativi di uranio presuppone l'estrazione di grandi quantitativi di roccia (che rimangono vicini al luogo di estrazione) e l'uso di ingenti quantitativi di acidi ed acqua per la concentrazione del minerale: ad esempio la miniera di Rossing in Namibia (concentrazione di uranio al 0,033% e rapporto scarto/minerale, il \"waste/ore\", a 3) per estrarre quel quantitativo di uranio per l'arricchimento considerato si richiede l'estrazione di 1,9-2,5 milioni di tonnellate di minerale e l'uso 115-150\u00a0000 tonnellate di acqua, altri calcoli (concentrazione di uranio al 0,15% e rapporto waste/ore a 35) invece individuano, per un arricchimento al 3,5%, un fabbisogno di 6 milioni di tonnellate di minerale, l'uso di 16\u00a0500 tonnellate di acido solforico e 1\u00a0050\u00a0000 tonnellate di acqua.\nInfine, per quanto riguarda il rendimento termodinamico, va evidenziato che le centrali nucleari hanno una efficienza di conversione del calore in energia elettrica media, per le relativamente medie temperature del vapore che producono. Infatti solo una parte variabile dal 30% al 35% della potenza termica, peraltro in linea con i rendimenti degli impianti termoelettrici a ciclo semplice meno recenti, sviluppata dai reattori \u00e8 convertita in elettricit\u00e0, per cui una centrale da 1000\u00a0MW elettrici (MWe) ha in genere una produzione di calore di 3000-3500\u00a0MW termici (MWt); a titolo di confronto una centrale termoelettrica, come la Federico II a Brindisi, esprime un rendimento tra il 34,8% ed il 35,6%. Occorre considerare una centrale a ciclo combinato a metano per avere rendimenti superiori, fino al 60%. La grossa taglia media delle unit\u00e0 nucleari necessit\u00e0 di dissipare in atmosfera, in un fiume o in mare, enormi quantit\u00e0 di calore poco pregiato con un fabbisogno di acqua di raffreddamento veramente molto cospicuo; se per qualche motivo la portata d'acqua al condensatore di raffreddamento del vapore fosse insufficiente, si dovrebbe ridurre la produzione di energia elettrica, alla stregua di un qualunque impianto termico, sia nucleare, o a biomasse o a solare termodinamico. Ad esempio in Francia il raffreddamento delle centrali elettriche nel 2006 ha assorbito 19,1 miliardi di m\u00b3 d'acqua dolce, cio\u00e8 il 57% dei prelievi totali d'acqua del paese; una parte di quest'acqua, il 93%, viene restituita ai fiumi, mentre la quota consumata (cio\u00e8 utilizzata in torri evaporative) ed emessa in atmosfera rappresenta il 4% (1,3 miliardi di m3) di tutta l'acqua consumata in Francia. A tale proposito si osserva che anche il sistema termoelettrico a carbone non \u00e8 da meno.\nSicurezza.\nLe centrali nucleari a fissione seguono oggi norme di sicurezza di livello molto elevato e condensano un bagaglio tecnologico molto avanzato. Le centrali nucleari a fissione sebbene siano tra gli impianti pi\u00f9 controllati hanno dato luogo a incidenti di varia gravit\u00e0, alcuni anche famosi come ad esempio quello di \u010cernobyl', ma gli incidenti gravi hanno riguardato solo unit\u00e0 la cui progettazione \u00e8 iniziata prima dell'incidente di Three Mile Island, ovvero impianti di prima generazione. A tale proposito, il terremoto del T\u014dhoku del 2011 \u00e8 stato un non desiderato banco di prova della evoluzione tecnologica dei reattori nucleari. Infatti sono stati coinvolti svariate centrali nucleari vicine, tra cui la Centrale nucleare di Fukushima Dai-ichi (Dai-ichi sta per N.1) e la Centrale nucleare di Fukushima Dai-ni (Dai-ni sta per N.2). Ebbene, tra i reattori funzionanti al momento del sisma, tutti quelli di prima generazione (situati a Fukushima n.1, 3 unit\u00e0) sono stati danneggiati, mentre tutti quelli di seconda generazione (Fukushima n.2, 4 unit\u00e0) hanno superato l'evento senza danni rilevanti e oggi potrebbero anche rientrare in servizio, e questo avendo lo stesso operatore, TEPCo.\nProcedure e tecniche costruttive si sono affinate nel tempo anche al fine di contenere i rischi tipici di funzionamento, tali rischi, per\u00f2, non potranno mai essere completamente annullati. Dal punto di vista tecnico, una centrale nucleare recente dispone di sistemi di protezione (ad esempio contro la discesa del nocciolo) e di verifica tali da poter mitigare, gli inconvenienti, almeno quelli prevedibili.\nLa IAEA ha stabilito una scala (scala INES - \"International Nuclear Event Scale\") di gravit\u00e0 degli eventi possibili in una centrale nucleare o in altra installazione, che si articola nei seguenti 8 livelli:\nI casi di incidenti gravi con estese contaminazioni esterne sono fortunatamente stati pochi; molto pi\u00f9 numerosi e spesso poco noti sono gli incidenti con potenziale rischio esterno dovuti principalmente a errori umani e che sono stati confinati all'interno delle centrali grazie alle misure di sicurezza ed in qualche caso anche grazie alla fortuna, come nel caso di Browns Ferry in cui un gruppo di tecnici provoc\u00f2 un incendio nel tentativo di riparare una perdita d'aria da un tubo. Continui e molto frequenti sono gli eventi di livello 0 e 1, sia in occidente che nel resto del mondo e sono registrati sul sito dell'IAEA. \u00c8 da osservare che la parte preponderante di questi incidenti sono simili come tipologia e frequenza a quelli che avvengono nelle centrali termoelettriche, ed hanno spesso origine nelle problematiche di contenimento di vapore acqueo ad alta temperature e pressioni, oltre a quelle di spostamento di macchinari e strutture pesanti.\nImpatto sulla sicurezza di un evento sismico.\nLa sicurezza delle centrali rispetto ad eventi sismici \u00e8 da sempre una preoccupazione concreta. Le centrali sono progettate per resistere ai sismi. Tuttavia il progetto non pu\u00f2 tener conto di sismi di entit\u00e0 estrema, fortunatamente rari, ma imprevedibili, per impossibilit\u00e0 tecnica ed economica di far fronte a sismi di magnitudo estrema, e soprattutto agli effetti collaterali degli stessi: ad esempio gli impianti giapponesi (paese geologicamente molto instabile) sono progettati per resistere ad un sisma di magnitudo 8,5, e sebbene il terremoto verificatosi l'11 marzo 2011 (magnitudo 9) avesse superato i limiti di progetto, l'elemento scatenante del disastro di Fukushima \u00e8 stato in questo caso lo tsunami successivo al terremoto \u2013 di entit\u00e0 molto superiore a quanto stimato in fase di progetto \u2013 che ha inondato molte apparecchiature dedicate al corretto funzionamento della centrale, cos\u00ec guastandole e dando origine ai malfunzionamenti pi\u00f9 gravi.\nUn aumento della sicurezza comporta necessariamente una crescita esponenziale dei costi di costruzione ed \u00e8 noto da molti studi (tra cui MIT, UE e Citigroup) che questa maggiore richiesta di sicurezza \u00e8 una delle cause che rende le centrali pi\u00f9 moderne meno competitive economicamente sia rispetto a quelle pi\u00f9 vecchie che rispetto ad altre fonti energetiche. Purtroppo molto spesso i costi vengono stimati sulla base di vecchie centrali pi\u00f9 economiche, ma anche molto meno sicure, come l'esperienza giapponese sembra dimostrare.\nIncidenti.\nStoricamente si contano tre incidenti particolarmente gravi: quello di Three Mile Island, di \u010cernobyl' e di Fukushima, con rilascio di radiazioni e materiali radioattivi nella centrale e nell'ambiente (per l'incidente ucraino in quantit\u00e0 molto consistenti) e a vittime conseguenti all'incidente (al momento solo per il caso ucraino) avvenuti tra i tecnici, operatori di soccorso e popolazione, come conseguenza dell'irraggiamento diretto subito.\nAnche se con modalit\u00e0 diverse, in tutti e tre i casi si \u00e8 arrivati alla fusione parziale del nocciolo del reattore.\nPer capire in cosa consiste la \"fusione del nocciolo\" occorre tener conto che il nocciolo \u00e8 costituito da una serie di barre di combustibile; in realt\u00e0 tali barre sono dei fasci di piccoli tubi di lega di zirconio in cui sono inserite pastiglie di ossido di uranio arricchito o plutonio di alcuni centimetri di diametro e uno di altezza. Se si verifica un evento giudicato pericoloso (come un terremoto, una violenta esplosione, una serie di guasti giudicati dal computer di controllo particolarmente pericolosi), la centrale si distacca automaticamente dalla rete elettrica esterna e si aprono le valvole dei condotti del vapore ad alta pressione, distaccando contemporaneamente le turbine collegate al generatore elettrico. Contemporaneamente tra le barre del combustibile del nocciolo scendono altre barre di materiale \u201cassorbitore\u201d. Questa interposizione provoca il rallentamento del fenomeno di fissione dei nuclei all'interno delle barre di combustibile per l'impossibilit\u00e0 dei neutroni liberati dalla fissione di passare da una barra all'altra; tuttavia il fenomeno del decadimento radioattivo prosegue all'interno di ogni singola barra.\nIl problema principale una volta che l'impianto \u00e8 messo in sicurezza \u00e8 dato dal materiale del nocciolo che continua a riscaldarsi per il calore di decadimento che continua a prodursi. \u00c8 necessario quindi assicurare il raffreddamento del nocciolo facendo circolare l'acqua (o altro fluido termovettore di raffreddamento) tra le barre tramite, nei reattori meno recenti, grosse pompe elettriche.\nNon producendo pi\u00f9 elettricit\u00e0 ed essendo distaccata dalla rete elettrica, la centrale viene alimentata da generatori di emergenza (di solito a gasolio) che partono anch'essi in modo automatico per tenere in funzione tutti i sistemi di sicurezza e raffreddamento.\nSmaltendo il calore del nocciolo, lo stesso, dopo qualche tempo, si raffredda a sufficienza. Se invece per un motivo qualsiasi tale smaltimento non pu\u00f2 avvenire le barre si surriscaldano: superati gli 800\u00ba l'acqua di raffreddamento, gi\u00e0 allo stato di vapore, comincia a scindersi in idrogeno e ossigeno. L'elevata temperatura porterebbe alla rottura del contenitore di acciaio speciale sigillato (il vessel): ci\u00f2 costringe i tecnici a far fuoriuscire in maniera controllata, aprendo delle valvole, il vapore prodotto, misto ai gas di cui sopra; il vapore a contatto con la parete di contenimento di cemento armato della centrale condensa nuovamente in acqua (fortemente radioattiva), contaminando l'interno della centrale, mentre i gas, pi\u00f9 leggeri dell'aria, si raccolgono sotto il soffitto. L'idrogeno \u00e8 altamente esplosivo e basta una piccola scintilla per farlo scoppiare (\u00e8 quello che \u00e8 successo a Fukushima dove l'esplosione ha provocato la rottura del soffitto della centrale; a Three Mile Island invece si \u00e8 riusciti ad evitare l'esplosione).\nUna volta fatto uscire parte del vapore dal vessel, il nocciolo, non pi\u00f9 coperto totalmente dall'acqua, si riscalda molto pi\u00f9 rapidamente fino a raggiungere i . A tale temperatura lo zirconio comincia a fondere (temperatura di fusione 1\u00a0855\u00a0\u00b0C), per cui il materiale fissile, ormai gi\u00e0 fuso (temperatura di fusione tra i 639\u00a0\u00b0C del plutonio e i 1\u00a0132\u00a0\u00b0C dell'uranio), cola lungo le barre e si raccoglie sul fondo del vessel; aumentando la massa rispetto a quella contenuta in una singola barra, la fissione riprende vigore portando rapidamente alla totale evaporazione dell'acqua residua e alla necessit\u00e0 di ulteriori fuoriuscite volontarie di vapore per ridurre l'elevatissima pressione. La quantit\u00e0 di materiale fissile presente nel nocciolo, per il suo modesto grado di arricchimento, in nessun caso potrebbero portare a una esplosione termonucleare, ma un ulteriore innalzamento della temperatura potrebbe produrre la fusione del vessel e la conseguente diffusione del materiale fissile sul basamento di cemento armato refrattario della centrale e nell'ambiente nel caso in cui il contenitore di cemento fosse stato danneggiato dalle esplosioni dell'idrogeno di cui sopra. Per scongiurare tale evento a Fukushima si \u00e8 gettata acqua di mare dal tetto ormai rotto provocando il completo allagamento della centrale fino a che non si \u00e8 riusciti a riavviare i sistemi di pompaggio messi fuori uso dallo tsunami. A \u010cernobyl' invece il calore derivante dalla fusione del nocciolo ha prodotto l'incendio, oltretutto all'aperto, della grafite (materiale moderatore della reazione nucleare) del reattore, e le ceneri fortemente radioattive prodotte si sono diffuse nell'aria, e, trasportate dalle correnti di alta quota, hanno contaminato, sia pure debolmente, gran parte dell'Europa.\nEffetti sulla salute.\nGli effetti sulla salute delle centrali nucleari sono stati oggetto di molti studi che hanno riscontrato posizioni anche opposte fra di loro.\nUn'indagine sugli effetti sulla salute delle centrali \u00e8 stata realizzata nel 2008 dall'Ente governativo tedesco per il controllo radioattivo (\"Bundesamt fur Strahlenschutz\"). Esaminando tutti i 16 impianti nucleari presenti sul territorio tedesco in relazione all'incidenza dei tumori tra i bambini. Questo studio \u00e8 stato oggetto di una valutazione critica da parte della commissione tedesca per la protezione radiologica (SSK) la quale afferma che: \u00abtutte le circostanze radioecologiche e di rischio base riscontrate dall'SSK indicano che l'esposizione alle radiazioni ionizzanti causate dagli impianti nucleari non possono spiegare i risultati dello studio KiKK. L'esposizione addizionale dovuta a questi impianti \u00e8 inferiore di un fattore superiore a 1000, rispetto all'esposizione di radiazioni che spiegherebbe l'incidenza di rischio riportato nel KiKK, e le fonti naturali sono diversi ordini di grandezza superiori rispetto all'esposizione addizionale dovuta agli impianti\u00bb. Prosegue affermando che: \u00abSi riscontra un aumento di rischio di leucemia per bambini inferiori ai 5 anni, con una distanza inferiore ai 5\u00a0km dagli impianti nucleari tedeschi, rispetto a zone al di fuori di questo raggio. Studi condotti in altre nazioni hanno prodotto risultati discordanti. Quindi non \u00e8 possibile concludere che ci sia alcuna evidenza [statistica] per l'aumento dei casi leucemici, in generale, nelle vicinanze di un impianto nucleare. Le prove per l'aumentato rischio di cancro \u00e8 limitata ad una area non superiore ai 5\u00a0km, non c'\u00e8 quindi alcuna giustificazione per attribuire un fattore di rischio e calcolare gli ipotetici casi extra di cancro per distanze maggiori\u00bb. Conclude dicendo: \u00abIl motivo per cui si \u00e8 riscontrato l'aumento della leucemia osservato dallo studio KiKK osservati nei bambini non \u00e8 chiaro. Dal momento che la leucemia \u00e8 causato da molteplici fattori, numerosi fattori contingenti avrebbe potuto essere responsabile dei risultati osservati. Sono quindi da compiere pi\u00f9 esaustivi studi per cercare di dirimere le discordanze fra i vari studi\u00bb.\nNel 2010 gli scienziati tedeschi Ralf Kusmierz, Kristina Voigt e Hagen Scherb, dello HelmholtzZentrum di Monaco di Baviera (Centro Tedesco di Ricerca per la Salute Ambientale), hanno pubblicato uno studio preliminare che si focalizza in particolare sulle radiazioni ionizzanti e sulla possibilit\u00e0 che inducano disparit\u00e0 nelle percentuali di nascita di maschi e femmine nelle vicinanze di impianti nucleari. Prendendo le mosse da studi similari preesistenti (tra cui lo studio KiKK sull'incidenza di tumori infantili vicino alle centrali nucleari) e passando poi ad analizzare i registri ufficiali dei dati riguardanti i nuovi nati (in Belgio, Svizzera e Germania), le coordinate geografiche dei centri abitati, quelle degli impianti nucleari ed i loro periodi di operativit\u00e0, sono arrivati a conclusioni che riassumono cos\u00ec: \"La disparit\u00e0 nella nascita di maschi e femmine \u00e8 aumentata a livello globale dopo i test di esplosioni atomiche nell'atmosfera, ed in Europa dopo il disastro di \u010cernobyl'; c'\u00e8 un aumento di tumori infantili nelle vicinanze delle centrali nucleari; la disparit\u00e0 nella nascita di maschi e femmine aumenta nei pressi di impianti nucleari in un modo che potrebbe essere associato al rilascio di radiazioni durante le operazioni di routine di tali impianti\", rilevando poi la necessit\u00e0 di ulteriori studi al riguardo.\nAd inizio 2011 uno studio effettuato dal Committee on Medical Aspects of Radiation in the Environment (COMARE) inglese ha analizzato i dati sui bambini fino a 5 anni residenti in un raggio di 10 chilometri delle centrali considerate, lo studio ha quindi dimostrato che i tassi di leucemie non sono diversi rispetto a un gruppo di controllo, cio\u00e8 a un campione di bambini residenti lontano dalle centrali: \u00abNon c'\u00e8 alcuna prova che indichi un aumento del rischio di leucemie e altri tumori nelle vicinanze delle centrali nucleari\u00bb.\nInfine c'\u00e8 da osservare che non \u00e8 stato fatto alcun confronto con gli effetti sulla salute delle centrali termoelettriche, che, a causa della taglia tipica delle centrali nucleari, sono la tecnologia e fonte alternativa pi\u00f9 probabile, come avvenuto a Montalto di Castro, dove la Centrale elettronucleare Alto Lazio \u00e8 stata rimpiazzata dalla centrale termoelettrica policombustibile Alessandro Volta.\nImpatto ambientale.\nImpatto ambientale in caso di incidente.\nRischio globale di ricaduta radioattiva in seguito a grave incidente ad un reattore nucleare (INES 7) .\nL'impatto ambientale in caso di incidente grave in una centrale \u00e8 una delle preoccupazioni che riguardano l'uso civile dell'energia nucleare. Non \u00e8 tuttavia l'unico impatto possibile: anche l'estrazione, la purificazione e l'arricchimento dell'uranio comportano notevoli impatti ambientali, non solo dal punto di vista della semplice radioattivit\u00e0, ma anche in termini di consumo di risorse idriche ed energetiche nonch\u00e9 l'uso di sostanze chimiche (fluoro, acido solforico) per l'attivit\u00e0 di produzione del combustibile nucleare. Il trasporto e lo stoccaggio delle scorie nucleari comporta infine notevoli rischi potenziali.\nPer quanto riguarda l'impatto ambientale in caso di incidente, un criterio fondamentale di radioprotezione \u00e8 che maggiore \u00e8 la distanza dal sito dell'incidente, minore \u00e8 il rischio. Questo aspetto \u00e8 stato tragicamente riscontrato con il Disastro di \u010cernobyl' del 1986.\nIl motivo di questa differenza va ricercato nella tipologia di emissioni radioattive: gli elementi pi\u00f9 pesanti ed a emivita lunga-lunghissima (uranio, plutonio,\u2026) tendono infatti a ricadere nelle immediate vicinanze di un impianto severamente danneggiato. Viceversa elementi altamente radioattivi ma leggeri ed a vita relativamente breve-brevissima (cesio, iodio ed in generale i prodotti di fissione) tendono a \"volare\" pi\u00f9 facilmente e quindi coprire ampie distanze. Il tempo di permanenza \"in volo\" permette tuttavia ad una quota di radioattivit\u00e0 di decadere, per cui maggiore \u00e8 la distanza dal sito incidentato minore sar\u00e0 l'impatto radioprotezionistico. Naturalmente anche le condizioni meteorologiche hanno una notevole importanza nel trasportare o far cadere al suolo gli elementi radioattivi. In considerazione di ci\u00f2, non \u00e8 corretto affermare che la presenza di centrali nucleari oltreconfine (Francia, Svizzera) determini situazioni analoghe all'avere impianti sul territorio italiano: in genere l'area di maggior controllo in caso di incidente severo \u00e8 stimata in 50\u201370\u00a0km dal sito, corretta in base alla situazione meteo.\nScorie.\nNel caso della fusione nucleare, invece, la produzione di energia avviene senza emissioni di gas nocivi o gas serra, e con la produzione di minime quantit\u00e0 di trizio: un isotopo dell'idrogeno con un tempo di dimezzamento di 12,33 anni la cui radioattivit\u00e0 non supera la barriera della pelle umana, e che non \u00e8 quindi pericoloso per l'uomo se non viene ingerito. In ogni caso, i tempi di dimezzamento della radioattivit\u00e0 residua sarebbero confrontabili con la vita media della centrale (decine d'anni).\nSmantellamento.\nLo smantellamento di una centrale richiede tempi estremamente lunghi e diverse volte superiori al tempo di costruzione e di funzionamento. Ad esempio l\"'Autorit\u00e0 inglese per il decommissioning\" ritiene che per il reattore di Calder Hall a Sellafield in Gran Bretagna, chiuso nel 2003, i lavori potranno terminare all'incirca nel 2115, cio\u00e8 circa 160 anni dall'inaugurazione, avvenuta negli anni cinquanta.\nNaturalmente deve anche essere trovato un sito atto ad accogliere le scorie ed i materiali provenienti dallo smantellamento.\nI tempi di dimezzamento radioattivo sono: per U-235 (uranio) 4,5 miliardi di anni, per Pu-239 (plutonio) 24.000 anni, per Cs-137 (cesio) 30 anni, per Co-60 (cobalto) 5,7 anni, per Sr- 89 (stronzio) 51 giorni e infine per I-131 (iodio) 8 giorni.\nEnergia nucleare e riscaldamento globale.\nL'energia nucleare \u00e8 stata proposta al fine di ridurre le emissioni complessive di gas serra e mitigare cos\u00ec l'effetto del riscaldamento globale. Favorevoli ad un utilizzo dell'energia nucleare a tale scopo si sono dichiarati, ad esempio, il chimico James Lovelock ambientalista inventore dell'ipotesi Gaia, il premio Nobel per la fisica Steven Chu a capo del \"Department of Energy\" statunitense sotto l'amministrazione Obama e il cofondatore di Greenpeace Patrick Moore.\nIl documento \"The Energy Challenge\" del \"Department for Trade and Industry\" (dipartimento del commercio e dell'industria) del Regno Unito sostiene l'opportunit\u00e0 del potenziamento dell'energia nucleare al fine di raggiungere gli obiettivi relativi alle emissioni di CO2. Nel documento si asserisce peraltro che l'emissione per kilowattora del processo produttivo dell'energia nucleare sia comparabile a quelle dell'energia eolica.\nL'Oxford Research Group, un'organizzazione non governativa indipendente con sede nel Regno Unito ha redatto nel 2007 un documento dedicato alla sicurezza dell'energia nucleare e alla sua relazione con il riscaldamento globale dal titolo \"Secure Energy? Civil Nuclear Power, Security and Global Warming\", che contiene un esame critico della relazione del DTI. Il documento evidenzia come manchino, ad oggi, indagini e pubblicazioni scientifiche sufficientemente esaustive sulle emissioni del processo di produzione dell'energia nucleare, in cui sono coinvolti anche gas diversi dall'anidride carbonica, ma che potrebbero contribuire in maniera molto pi\u00f9 significativa all'effetto serra.\nLe emissioni di gas serra sono dovute prevalentemente alla fase di produzione del combustibile nucleare che coinvolge l'estrazione e l'arricchimento dell'uranio e alla costruzione della centrale. La qualit\u00e0 del minerale di uranio estratto e il tempo di vita operativa della centrale risultano essere le due variabili principali nel determinare la quantit\u00e0 di emissioni. Sono stati pubblicati molti studi inerenti alle valutazioni, studi compiuti dalla IAEA, Vattenfall, Japan Central Research Institute of Electric Power Industry, Suitable Development Commission report, World Nuclear Association, Australian Nuclear Association, attribuiscono al nucleare dai 6 ai 26\u00a0g/kWh di anidride carbonica, mentre assegnano dai 5,5 ai 48 per l'eolico, dai 53 ai 280 per il fotovoltaico, dai 4 ai 236 per l'energia idroelettrica, dai 439 ai 680 per centrali termiche a ciclo combinato a gas e dai 860 ai 1200\u00a0g per le centrali a carbone. Altri documenti invece assegnano valori per il nucleare tra gli 84 e i 122\u00a0g/kWh contro i 755 per il carbone, i 385 per il gas e un intervallo tra gli 11 e i 37 per l'energia eolica. Il report dell'Oxford Research Group conclude che le emissioni derivanti da energia nucleare si attestano su valori intermedi tra quelli delle fonti fossili e quelli delle fonti rinnovabili, destinati ad aumentare nei prossimi decenni, e sottolinea la necessit\u00e0 di effettuare revisioni indipendenti sull'argomento.\nCentrale nucleare a fusione.\nLe centrali a fusione nucleare si basano su un principio differente: anzich\u00e9 scindere atomi pesanti mediante bombardamento con neutroni come avviene nella fissione, la fusione implica invece l'unione di due atomi leggeri, generalmente trizio e deuterio, ottenendo dal processo una enorme quantit\u00e0 di energia termica, un nuovo nucleo pi\u00f9 grande (quale l'elio) e nucleoni. \u00c8 lo stesso processo che ha luogo nel Sole e nelle bombe termonucleari (o bombe all'idrogeno, infatti deuterio e trizio sono isotopi dell'idrogeno). Questo tipo di reattori \u00e8 da anni allo studio di diversi gruppi di scienziati e tecnici, ma apparentemente ancora senza risultati apprezzabili in quanto, pur essendo riusciti ad avviare la reazione di fusione, a oggi non si \u00e8 in grado di mantenerla stabile per tempi significativi. Attualmente si attende la realizzazione del progetto ITER, un impianto che vorrebbe dimostrare la possibilit\u00e0 di ottenere un bilancio energetico positivo (ma senza produzione di energia elettrica). Un altro progetto \u00e8 DEMO che prevede la realizzazione di una vera e propria centrale a fusione nucleare. Le stime attuali non prevedono l'utilizzo effettivo di energia da fusione nucleare prima del 2050.\nVantaggi e svantaggi.\nLe centrali a fusione nucleare produrrebbero come principale tipo di scoria l'elio, che \u00e8 un gas inerte e non radioattivo, inoltre non userebbero sistemi a combustione e quindi non inquinerebbero l'atmosfera: di fatto non avrebbero emissioni di pericolosit\u00e0 rilevante, ad esclusione del trizio. In pi\u00f9 dovrebbero essere in grado di generare grandi quantit\u00e0 di energia, superiori rispetto a quelle delle centrali a fissione odierne.\nEsistono vari meccanismi di fusione nucleare e il pi\u00f9 facile da produrre artificialmente richiede l'utilizzo di due isotopi pesanti dell'idrogeno: deuterio e trizio. Il deuterio rappresenta una minima percentuale, un cinquemillesimo dell'idrogeno in natura, e pu\u00f2 essere convenientemente ottenuto ad esempio tramite elettrolisi dall'acqua pesante. Il trizio, al contrario, essendo radioattivo ed avendo una vita media molto breve, non \u00e8 presente sulla Terra; pu\u00f2 essere prodotto con reazioni nucleari indotte tramite bombardamento neutronico di isotopi del litio. Inoltre, per le sue caratteristiche affini all'idrogeno che possiede una forte capacit\u00e0 di trafilamento attraverso i contenitori, il trizio non pu\u00f2 essere stoccato per lunghi periodi; deve essere prodotto sul momento sfruttando i neutroni prodotti dalle reazioni di fusione oppure da una centrale ausiliaria a fissione.\nSi pu\u00f2 alimentare una reazione di fusione anche solo con atomi di deuterio, tuttavia il bilancio energetico, meno conveniente della reazione di fusione del trizio, ne rende molto pi\u00f9 difficile lo sfruttamento ai fini della produzione di energia.\nLa fusione richiede temperature di lavoro elevatissime, tanto elevate da non poter essere contenuta in nessun materiale esistente. Il plasma di fusione viene quindi trattenuto grazie all'ausilio di campi magnetici di intensit\u00e0 elevatissima, e le alte temperature vengono raggiunte con vari metodi, come l'iniezione di neutri, radioonde e nella prima fase di riscaldamento con correnti indotte (Effetto Joule). Il tutto rende il processo difficile tecnologicamente, dispendioso e complesso.\nIl problema delle scorie derivanti dall'attivazione neutronica di parti degli edifici del reattore, dovrebbe essere ridotto: i tempi di decadimento della radioattivit\u00e0 indotta nei suddetti materiali sarebbero comparabili con i tempi di vita delle centrali stesse.\nE bench\u00e9 le quantit\u00e0 di materiale attivato possano essere considerevoli, il problema del loro stoccaggio potrebbe essere pi\u00f9 semplificato rispetto al caso delle centrali a fissione. Comunque sia, i risultati nel campo della ricerca di materiali a bassa attivazione, sono incoraggianti.\nClassificazione dei reattori nucleari.\nReattore nucleare a fissione.\nTutti questi reattori utilizzano generalmente uranio e/o plutonio; sono stati condotti alcuni studi ed avanzate proposte per l'uso del \"ciclo del torio\" su alcune tipologie di impianti.\nSi fa presente che queste distinzioni sono state definite sostanzialmente a posteriori e che il confine fra una e l'altra generazione non \u00e8 sempre netto ed individuabile. Ad esempio alcune caratteristiche tipiche dei cosiddetti 4\u00aa generazione sono gi\u00e0 state sperimentate fin dagli anni quaranta con una accelerazione negli anni settanta, senza tuttavia far decollare la filiera a causa dei problemi riscontrati.\nReattore nucleare a fusione.\nIl reattore nucleare a fusione \u00e8 un particolare reattore in grado di gestire e controllare la fusione nucleare (tipicamente tra deuterio e trizio) al fine di produrre energia. Il primo progetto di sviluppo di questa tecnologia in Unione europea \u00e8 stato il Joint European Torus che ha gettato le basi per l'attuale ITER; successivamente (intorno al 2050) il programma prevede la costruzione di DEMO e di PROTO. In Italia, l'ENEA ha lavorato su IGNITOR."}
{"id": "2736583", "revid": "152625", "url": "https://it.wikipedia.org/wiki?curid=2736583", "title": "Antonio de Tomaso", "text": ""}
{"id": "2736584", "revid": "11959", "url": "https://it.wikipedia.org/wiki?curid=2736584", "title": "Suhayb al-Rumi", "text": ""}
{"id": "2736586", "revid": "110157", "url": "https://it.wikipedia.org/wiki?curid=2736586", "title": "Museo del cioccolato (Norma)", "text": "Il Museo del Cioccolato \"Antica Norba\" \u00e8 un museo di Norma, in provincia di Latina. Venne istituito nel 1995 per iniziativa di privati.\nDescrizione.\nIl museo \u00e8 articolato in tre sezioni. Nella prima si ripercorre la storia del consumo del cacao e del cioccolato. La seconda \u00e8 dedicata alle tecniche di coltivazione del cacao, mentre l'ultima consiste in una raccolta di oggetti, cimeli e curiosit\u00e0 riguardanti l'industria e il commercio del cioccolato."}
{"id": "2736588", "revid": "599013", "url": "https://it.wikipedia.org/wiki?curid=2736588", "title": "Mauro Lucchiari", "text": "Carriera.\nHa partecipato a 8 campionati mondiali in Superbike (6) e Supersport (2) tra il 1992 e il 2005, vincendo anche entrambe le gare al Gran Premio di San Marino a Misano Adriatico nel 1995, anno in cui ottenne la sua migliore prestazione classificandosi 9\u00ba nella classifica mondiale finale. In totale ha collezionato 7 podi.\nNel 2006 rientra nel Campionato Italiano Superbike e nel 2007 riesce a conquistare in sella ad una Ducati 999RS il terzo posto nella classifica finale dopo aver ottenuto buoni risultati durante tutta la stagione.\nNel 2008 interrompe bruscamente la sua carriera, in quanto viene condannato a sei anni ed incarcerato a Parigi per traffico internazionale di stupefacenti, perch\u00e9 trovato in possesso di oltre sette chilogrammi di cocaina proveniente dal Sud America."}
{"id": "2736589", "revid": "599013", "url": "https://it.wikipedia.org/wiki?curid=2736589", "title": "Marina tedesca", "text": "Storicamente la dizione marina tedesca \u00e8 attribuito nell'uso comune a diverse marine militari dei governi unitari tedeschi."}
{"id": "2736591", "revid": "1305772", "url": "https://it.wikipedia.org/wiki?curid=2736591", "title": "Raudo", "text": ""}
{"id": "2736599", "revid": "237256", "url": "https://it.wikipedia.org/wiki?curid=2736599", "title": "Volodimir Litvin", "text": ""}
{"id": "2736605", "revid": "110157", "url": "https://it.wikipedia.org/wiki?curid=2736605", "title": "Sprockh\u00f6vel", "text": "Sprockh\u00f6vel \u00e8 una citt\u00e0 di 25.546 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg e al circondario (\"Kreis\") dell'Ennepe-Ruhr (targa EN).\nSprockh\u00f6vel si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2736608", "revid": "767487", "url": "https://it.wikipedia.org/wiki?curid=2736608", "title": "Scala al paradiso", "text": "Scala al paradiso (\"A Matter of Life and Death\") \u00e8 un film del 1946 diretto da Michael Powell ed Emeric Pressburger.\nAnalisi.\nLa pellicola, concepita come un'opera di propaganda per migliorare i rapporti fra gli alleati durante la seconda guerra mondiale \u00e8 poi diventata un classico della commedia fantastica.\nTrama.\nIl pilota inglese Peter Carter, eroe nella seconda guerra mondiale, durante una missione sulla Manica rimane colpito da un caccia avversario e il suo aereo prende fuoco. Peter tenta di lanciarsi con il paracadute, ma questo non funziona e si apre solo poco prima dell'impatto col terreno, quando il pilota gi\u00e0 si vede prossimo alla fine. Rimasto ferito, a terra Peter si reca al centro radio a cui aveva comunicato il suo incidente e l\u00ec conosce June, una radiotelegrafista americana con cui aveva dialogato prima di abbandonare l'aereo in fiamme. Fra i due nasce subito l'amore, all'inizio piuttosto travagliato, per le precarie condizioni mentali di Peter, ancora traumatizzato dallo scontro aereo, e turbato da incubi e inspiegabili apparizioni, fra cui il fantasma di un aristocratico francese del Settecento inviato dall'aldil\u00e0 per portarlo via con s\u00e9, dal momento che lui avrebbe dovuto morire nell'incidente aereo.\nIl medico di Peter, il dottor Reeves, considera queste visioni semplici allucinazioni dovute ai traumi cerebrali riportati, e decide di sottoporre il suo paziente a un intervento chirurgico al cervello. Durante l'operazione, Peter sogna di visitare il Paradiso, pieno di moltitudini di persone, che arrivano ad aprire un processo a suo carico in un gigantesco tribunale per stabilire se il suo destino debba essere di vita o di morte. Abramo Farlan, un americano caduto durante la guerra d'indipendenza contro gli inglesi, chiede che Peter debba lasciare la Terra, come era stato previsto dal destino, ma il dottor Reeves, morto quella sera stessa in un incidente stradale, e June, fatta venire eccezionalmente nell'aldil\u00e0, convincono il tribunale a concedere al pilota un generoso supplemento di vita. Sulla Terra, Peter esce dall'intervento perfettamente guarito e libero dai suoi incubi, e pu\u00f2 tornare dalla donna amata.\nRiprese.\nL'opera \u00e8 girata in Technicolor ma le sequenze oniriche sono state girate in bianco e nero.\nDoppiaggio.\nIl film usc\u00ec in Italia nel 1948. Nel 1961 venne ridistribuito nelle sale con un nuovo doppiaggio ad opera della C.I.D. con l'attore protagonista David Niven doppiato da Paolo Ferrari.\nRiconoscimenti.\nNel 1999 il British Film Institute l'ha inserito al 20\u00ba posto della lista dei migliori cento film britannici del XX secolo.\nManifesti.\nLa realizzazione di manifesti e locandine del film, per l'Italia, fu affidata al pittore cartellonista Anselmo Ballester.\nInfluenza culturale.\nIl titolo originale del film \u00e8 stato usato per un album degli Iron Maiden del 2006 intitolato appunto \"A Matter of Life and Death\"."}
{"id": "2736610", "revid": "212348", "url": "https://it.wikipedia.org/wiki?curid=2736610", "title": "Episodi di The District", "text": ""}
{"id": "2736611", "revid": "767487", "url": "https://it.wikipedia.org/wiki?curid=2736611", "title": "Herdecke", "text": "Herdecke \u00e8 una citt\u00e0 di 25.048 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg e al circondario (\"Kreis\") dell'Ennepe-Ruhr (targa EN).\nHerdecke si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2736614", "revid": "110157", "url": "https://it.wikipedia.org/wiki?curid=2736614", "title": "Breckerfeld", "text": "Breckerfeld \u00e8 una citt\u00e0 di 9.319 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg e al circondario (\"Kreis\") dell'Ennepe-Ruhr (targa EN)."}
{"id": "2736617", "revid": "110157", "url": "https://it.wikipedia.org/wiki?curid=2736617", "title": "Museo civico (Norma)", "text": "Il Museo civico di Norma, noto anche come \"Museo civico archeologico \"Gabriele Saggi\"\" e \"Museo archeologico virtuale\", \u00e8 sito nella vecchia sede del comune a Norma, in provincia di Latina.\nStruttura.\nIl museo ripercorre la vita della cittadina romana di Norba mediante foto, calchi e plastici dei monumenti, delle ricerche e dei ritrovamenti sul sito archeologico. Completano il museo delle ricostruzioni di una cucina romana, una porzione di stanza dipinta, mentre nei sotterranei del museo \u00e8 stato allestito un magazzino di conservazione dell'olio con gli orci dipinti disposti sugli scaffali."}
{"id": "2736618", "revid": "764903", "url": "https://it.wikipedia.org/wiki?curid=2736618", "title": "Valentijna \u0160ev\u010denko", "text": ""}
{"id": "2736621", "revid": "438678", "url": "https://it.wikipedia.org/wiki?curid=2736621", "title": "Scarpette rosse", "text": "Scarpette rosse (\"The Red Shoes\") \u00e8 un film del 1948 diretto da Michael Powell e Emeric Pressburger.\nIl film \u00e8 stato presentato in concorso alla 13\u00aa Mostra del cinema di Venezia.\nNel 1999 il British Film Institute l'ha inserito al nono posto della lista dei migliori cento film britannici del XX secolo.\nTrama.\nAl Covent Garden di Londra \u00e8 in programma la prima di un nuovo balletto, \"Il cuore di fuoco\", portato in scena dalla famosa compagnia di Boris Lermontov. Decine e decine di studenti, in fila da ore davanti all'entrata del teatro, premono per entrare in anticipo e assicurarsi cos\u00ec i posti migliori del loggione.\nLe porte finalmente si aprono e nella folla che invade le scale ci sono il giovane compositore Julian Craster e due suoi compagni di studi. I ragazzi sono particolarmente ansiosi di ascoltare le musiche scritte per il balletto dal professor Palmer, celebre compositore e loro insegnante all'accademia. Lo spettacolo inizia ma per Julian esso si rivela ben presto un'amara sorpresa: scopre infatti che il maestro Palmer ha utilizzato alcune sue composizioni per completare la musica del balletto. Affranto e deluso, Julian lascia il teatro per andare a scrivere una lettera a Lermontov nella quale dice di essere il vero autore di gran parte delle musiche del \"Cuore di fuoco\".\nDopo lo spettacolo Boris Lermontov e il professor Palmer si recano a casa di Lady Neston, una nota protettrice di artisti. Lermontov, che ha una vera e propria avversione per i dilettanti, si rifiuta di assistere a un'esibizione di danza della signorina Vicky Page, nipote della sua ospite; poco dopo, quando la incontra di persona, ne rimane per\u00f2 affascinato e decide di invitarla alle prove della sua compagnia. La mattina seguente riceve in albergo la visita di Julian, che vorrebbe farsi restituire la lettera. Lermontov, intuito il talento del giovane musicista, lo assume come aiuto direttore per l'orchestra e chiede anche a lui di presentarsi in teatro per le prove del \"Cuore di fuoco\".\nArrivati al Covent Garden, Julian e Vicky non sembrano pi\u00f9 suscitare tanto interesse in Boris Lermontov, il quale in realt\u00e0, se pur con distacco, ne sta studiando attentamente le doti e il carattere; assister\u00e0 infatti a una prova mattutina di Julian con l'orchestra restando nascosto nell'ombra di un palco, poi si recher\u00e0 in un piccolo teatro di periferia per guardare Vicky mentre balla nel \"Lago dei cigni\".\nI due ragazzi partono con la compagnia per proseguire la tourn\u00e9e, durante la quale accade per\u00f2 una cosa imprevista: la prima ballerina, Irena Boronskaja, annuncia di essere fidanzata e di volersi sposare. Boris Lermontov \u00e8 fortemente contrariato, non tanto perch\u00e9 Irena lascer\u00e0 la compagnia e bisogner\u00e0 provvedere a sostituirla, quanto per il fatto che gli \u00e8 impossibile concepire una grande artista innamorata di un uomo e della danza allo stesso tempo. Decide perci\u00f2 di affidare la parte di prima ballerina a Vicky ma per il momento non ne parla a nessuno, e tanto meno a lei; alla ragazza vuole piuttosto far capire subito come la pensi riguardo alle aspiranti artiste che si abbandonano alle incerte gioie dell'amore. Prima della partenza per Montecarlo Lermontov chiede a Julian di rivedere la partitura di un nuovo balletto, \"Scarpette rosse\", tratto da una fiaba di Hans Christian Andersen in cui si narra di una fanciulla che danza fino alla morte dopo aver calzato delle scarpette magiche.\nLa compagnia arriva a Montecarlo e Lermontov, senza neppure averla prima avvertita, presenta Vicky al direttore del teatro lasciando intendere che sar\u00e0 lei la nuova stella dei prossimi spettacoli. Successivamente, in una splendida villa sulle colline della costa mediterranea, Lermontov comunica ufficialmente a Vicky la sua decisione di farle interpretare \"Scarpette rosse\". Lo stesso giorno riceve da Julian non una revisione della partitura gi\u00e0 esistente bens\u00ec delle musiche originali per il nuovo balletto.\nIniziano le prove. I collaboratori di Lermontov (il direttore d'orchestra Livy, il coreografo e ballerino Grischa, lo scenografo Ratov, il primo ballerino Ivan) non sono molto convinti delle qualit\u00e0 artistiche di Vicky e la sottopongono a un duro lavoro; Lermontov, da parte sua, \u00e8 pi\u00f9 che sicuro del successo e incoraggia tutti ad aiutare la ragazza, compreso Julian, che le suoner\u00e0 le musiche del balletto durante le pause per i pasti e le imporr\u00e0 di seguire in tutto e per tutto i ritmi della sua composizione.\nArriva la sera della prima, gli artisti della compagnia sono molto agitati perch\u00e9 niente sembra andare per il verso giusto, ma Lermontov, con il suo perfetto autocontrollo, risolve ogni problema. Prima di salire sul podio Julian tranquillizza Vicky dicendole di danzare liberamente: sar\u00e0 lui ad andarle dietro col tempo giusto. Il balletto ottiene un successo strepitoso, il pubblico applaude ancora prima della fine e il giorno dopo Lermontov \u00e8 letteralmente assediato dagli ammiratori e dai giornalisti. La compagnia prosegue cos\u00ec la sua trionfale tourn\u00e9e in tutta Europa con Vicky come prima ballerina e Julian come compositore.\nUna sera, durante la festa di compleanno di Grischa, Boris Lermontov nota la mancanza tra gli invitati delle sue due giovani scoperte e chiestane la ragione apprende da Grischa e dagli altri che i ragazzi si amano e si sono fidanzati. Stavolta Lermontov diviene furibondo, costringe Julian ad andarsene e non riesce a impedire che Vicky lo segua, sebbene ci\u00f2 voglia dire privare nuovamente la compagnia della sua prima ballerina. A Parigi Boris Lermontov ritrova per\u00f2 Irena, che insoddisfatta del matrimonio vuole riprendere a danzare.\nPassa un po' di tempo. Julian ha finito di comporre un'opera lirica, Vicky ha danzato qualche volta per altre compagnie e Lermontov nutre segretamente il desiderio di riaverla con lui per mettere di nuovo in scena \"Scarpette rosse\". Informato dal suo maggiordomo che la ragazza \u00e8 a Montecarlo con la zia per una breve vacanza, Boris Lermontov la raggiunge su un treno e la convince a rientrare nella sua compagnia di ballo proprio nei giorni in cui a Londra si terr\u00e0 la prima dell'opera di Julian.\nTutto ormai \u00e8 pronto per una nuova rappresentazione del famoso balletto ma, poco prima che inizi l'ouverture, Julian si presenta nel camerino di Vicky e le dice che non ha esitato a lasciare il suo podio di direttore per raggiungerla e portarla via con s\u00e9; quindi le promette che d'ora in avanti potr\u00e0 ballare ovunque purch\u00e9 non sia con la compagnia di Lermontov. Arriva anche Boris, il quale avverte la ragazza: se vorr\u00e0 andarsene sar\u00e0 per sempre, non baller\u00e0 pi\u00f9 \"Scarpette rosse\" e non diverr\u00e0 mai una grande artista. Vicky \u00e8 sconvolta, vorrebbe restare con Julian e continuare la sua carriera di ballerina con Lermontov, per\u00f2 sa bene che non potr\u00e0 mai ottenere tutte e due le cose assieme. La ragazza, pur ripetendo tra le lacrime di non saper prendere una decisione, rimane con Boris e a Julian non resta che andarsene dopo averle dato un ultimo bacio. Vicky allora si avvia verso il palco con indosso le scarpette rosse; ma da queste sembra sprigionarsi un potere misterioso che la costringe a fuggire dal teatro e a gettarsi da una balconata soprastante la ferrovia.\nLermontov, quasi sopraffatto dal dolore, annuncia al pubblico del teatro che Victoria Page non danzer\u00e0 mai pi\u00f9. Il balletto si terr\u00e0 ugualmente, perch\u00e9 cos\u00ec avrebbe voluto anche lei, ma senza sostituzioni: durante lo spettacolo un riflettore illuminer\u00e0 il posto vuoto della prima ballerina. Fuori, intanto, Julian rimane accanto a Vicky morente. Come ultima cosa lei gli chiede di toglierle le scarpette rosse ripetendo cos\u00ec il medesimo gesto compiuto dal suo personaggio nella scena finale del balletto.\nManifesti e locandine.\nLa realizzazione dei manifesti per l'Italia fu affidata al pittore cartellonista Anselmo Ballester di Roma."}
{"id": "2736623", "revid": "767487", "url": "https://it.wikipedia.org/wiki?curid=2736623", "title": "Whisky a volont\u00e0", "text": "Whisky a volont\u00e0 (\"Whisky Galore!\") \u00e8 un film del 1949 diretto da Alexander Mackendrick, all'esordio nella regia, tratto da un romanzo di Compton Mackenzie, prodotto dagli Ealing Studios.\nHa avuto un seguito nel 1957, \"Whisky s\u00ec, missili no\" (\"Rockets Galore\"), diretto da Michael Relph.\nRiconoscimenti.\nNel 1950 il National Board of Review of Motion Pictures l'ha inserito nella lista dei migliori film stranieri dell'anno.\nNel 1999 il British Film Institute l'ha inserito al 24\u00ba posto della lista dei migliori cento film britannici del XX secolo."}
{"id": "2736624", "revid": "1318658", "url": "https://it.wikipedia.org/wiki?curid=2736624", "title": "Parco Ela", "text": "Il parco Ela (in romancio \"Parc Ela\") \u00e8 il pi\u00f9 grande parco naturale regionale della Svizzera e si trova nella regione Albula, nel Cantone dei Grigioni.\nCopre un'area di circa 600 chilometri quadrati, un terzo dei quali sono costituiti da habitat specifici, come le zone umide, praterie secche e boscaglia alpina.\nNel parco si trova un ricco patrimonio culturale, la zona era gi\u00e0 battuta nell'et\u00e0 del bronzo grazie ai passi dell'Albula e del Giulia, in seguito nel medioevo furono costruiti una moltitudine di castelli, chiese romaniche e barocche.\nStoria.\nIl progetto del parco \u00e8 stato avviato nel 2000 dall'associazione regionale Mittelb\u00fcnden con la partecipazione della Confederazione elvetica, del Cantone dei Grigioni e di Pro Natura.\nTra gennaio e aprile dell'anno 2005, ventun comuni del Cantone dei Grigioni centrale si espressero con un referendum a favore dell'istituzione di una riserva naturale.\nIl 27 agosto 2005 il Parco Ela venne inaugurato a Tiefencastel.\nTerritorio.\nIl parco occupa la regione chiamata \"Mittelb\u00fcnden\" e comprende il territorio dei seguenti comuni: Albula, Berg\u00fcn Filisur, Surses, Lantsch, Schmitten e Davos (frazione di Wiesen).\nAttrazioni.\nCrap Fur\u00f2.\nIl \"Crap Fur\u00f2\", che in lingua romancia vuole dire \"Pietra forata\", \u00e8 uno sperone di roccia alto 60 metri, una faglia lo divide per tutta la lunghezza creando nella parte alta un foro di 2 metri di diametro. Le intemperie lo hanno plasmato per millenni dandogli l'aspetto odierno.\nInoltre questa roccia viene considerata il centro del Cantone dei Grigioni\nOrme preistoriche.\nIn questo parco vi sono impronte di dinosauri impresse nella roccia del Tinzenhorn e del Piz Ela.\nIdrologia.\nDentro i confini del Parco Ela si trovano le sorgenti dell'Inn, Mera e del Giulia.\nCultura.\nI primi insediamenti si possono datare prima dell'et\u00e0 del bronzo. Successivamente i romani lasciarono una grossa impronta su questa regione attraversata da importanti strade dei valichi alpini.\nNel Medioevo furono edificati diversi castelli e fortezze, tra cui i pi\u00f9 degni di nota sono il Castello Belfort e il castello R\u00e4tia Ampla. Oltre a questo vi sono parecchie chiese romaniche e gotiche degne di nota\nSu questo territorio passa il Bernina Express che \u00e8 stato nominato Patrimonio dell'umanit\u00e0 dall'UNESCO come esempio di gestione tecnicamente avanzata del paesaggio di alta montagna e come una delle ferrovie a scartamento ridotto pi\u00f9 spettacolari del mondo."}
{"id": "2736627", "revid": "767487", "url": "https://it.wikipedia.org/wiki?curid=2736627", "title": "Se...", "text": "Se... (\"If...\") \u00e8 un film del 1968 diretto da Lindsay Anderson. Il film ha vinto la Palma d'oro al Festival di Cannes 1969.\n\u00c8 il primo film della trilogia dedicata da Anderson al personaggio immaginario di Mick Travis. Gli altri due titoli sono \"O Lucky Man!\" e \"Britannia Hospital\".\nTrama.\nRegno Unito. A Cheltenham College, una scuola privata, si susseguono i soliti riti e le solite celebrazioni. Ma vige anche la legge non scritta dell'omert\u00e0 rispetto alle ingiustizie e agli abusi subiti dagli studenti. Uno di questi, Mick Travis, aiutato da altri suoi due compagni, decide di ribellarsi a questi soprusi, organizzando una rivolta nei confronti di docenti e studenti.\nProprio in un giorno di cerimonia (la pi\u00f9 importante, quella di fine anno) si appostano sul tetto ed armati di mitra, iniziano a sparare sulla folla, colpendo professori e coetanei.\nDistribuzione.\nEdizione italiana.\nIl film \u00e8 uscito in Italia in due edizioni. La prima nel dicembre 1968, tagliato di circa 10 minuti, col divieto ai minori di 14 anni. La seconda nel maggio 1969, in versione integrale e senza divieti. I distributori italiani lo rimisero in circolazione pubblicizzandolo come vincitore al Festival di Cannes. Non \u00e8 mai uscito in home video in Italia fino al 2018 quando la casa Golem lo fece uscire rimasterizzato in HD.\nAccoglienza.\nIl film di Lindsay Anderson vinse la Palma d'oro al Festival di Cannes.\nInoltre il film \u00e8 stato menzionato da Stanley Kubrick tra i suoi 93 film preferiti.\nQuest'ultimo lavorer\u00e0 con McDowell l'anno seguente in Arancia Meccanica.\nRiconoscimenti.\nNel 1999 il British Film Institute l'ha inserito al 12\u00ba posto della lista dei migliori cento film britannici del XX secolo."}
{"id": "2736634", "revid": "44939", "url": "https://it.wikipedia.org/wiki?curid=2736634", "title": "Arachidonato", "text": ""}
{"id": "2736635", "revid": "339392", "url": "https://it.wikipedia.org/wiki?curid=2736635", "title": "Sam, ragazzo del West", "text": ""}
{"id": "2736639", "revid": "228587", "url": "https://it.wikipedia.org/wiki?curid=2736639", "title": "New York Knicks 1992-1993", "text": "La stagione 1992-93 dei New York Knicks fu la 44\u00aa nella NBA per la franchigia.\nI New York Knicks vinsero la \"Atlantic Division\" della \"Eastern Conference\" con un record di 60-22. Nei play-off vinsero il primo turno con gli Indiana Pacers (3-1), la semifinale di conference con i Charlotte Hornets (4-1), perdendo poi la finale di conference con i Chicago Bulls (4-2)."}
{"id": "2736640", "revid": "110157", "url": "https://it.wikipedia.org/wiki?curid=2736640", "title": "This Is Us Tour", "text": "Il This Is Us Tour \u00e8 una serie di concerti della band statunitense dei Backstreet Boys cominciata il 30 ottobre 2009 a Lisbona in Portogallo, i quali si concluderanno durante i primi mesi primaverili del 2010. \u00c8 il secondo tour in cui non compare nella band l'ex membro Kevin Richardson."}
{"id": "2736643", "revid": "152625", "url": "https://it.wikipedia.org/wiki?curid=2736643", "title": "Loose (The Stooges)", "text": ""}
{"id": "2736656", "revid": "287204", "url": "https://it.wikipedia.org/wiki?curid=2736656", "title": "John Davenport", "text": ""}
{"id": "2736661", "revid": "107282298", "url": "https://it.wikipedia.org/wiki?curid=2736661", "title": "Vincenzo Orlando", "text": "Carriera.\nConta 167 presenze e 19 reti in campionato con il .\nNegli anni 2010, su iniziativa congiunta dell'Unione Nazionale Veterani dello Sport e del comune di Bari gli viene intitolata una delle salite dello Stadio San Nicola."}
{"id": "2736662", "revid": "767487", "url": "https://it.wikipedia.org/wiki?curid=2736662", "title": "Rheinquellhorn", "text": "Il Rheinquellhorn (3.200\u00a0) \u00e8 una montagna delle Alpi dell'Adula nelle Alpi Lepontine.\nDescrizione.\nSi trova in Svizzera lungo la linea di confine tra il Canton Ticino ed il Canton Grigioni. Il monte si trova a sud-est dell'Adula. Insieme all'Adula ed al G\u00fcferhorn d\u00e0 le sorgenti al Reno Posteriore.\nIl toponimo in tedesco significa: Corno (montagna) che d\u00e0 la sorgente al Reno."}
{"id": "2736664", "revid": "69794", "url": "https://it.wikipedia.org/wiki?curid=2736664", "title": "Washington Wizards 2003-2004", "text": "La stagione 2003-04 dei Washington Wizards fu la 43\u00aa nella NBA per la franchigia.\nI Washington Wizards arrivarono sesti nella \"Atlantic Division\" della \"Eastern Conference\" con un record di 25-57, non qualificandosi per i play-off."}
{"id": "2736665", "revid": "74801", "url": "https://it.wikipedia.org/wiki?curid=2736665", "title": "Llanelli", "text": "Llanelli (IPA: ) \u00e8 una citt\u00e0 del Regno Unito nella contea gallese del Carmarthenshire.\nSi trova in prossimit\u00e0 dell'estuario del fiume Loughor, a circa di distanza da Swansea e circa dal capoluogo di contea Carmarthen.\nLa citt\u00e0 \u00e8 circondata da piccoli villaggi e comunit\u00e0 che compongono il distretto rurale di Llanelli.\nLlanelli \u00e8 gemellata dal 1989 con il comune francese di Agen.\nStoria.\nIn gallese Llanelli significa \"Chiesa di sant'Elli\"; il nome della citt\u00e0 deriva, infatti, dal villaggio sorto a seguito dell'edificazione della chiesa intitolata a tale santo.\nIl primo censimento della popolazione fu compiuto nel 1801 e attest\u00f2 la presenza di abitanti.\nLo sviluppo della cittadina avvenne tra il XVIII e il XIX secolo grazie allo sfruttamento delle miniere di carbone della zona e alla nascita di industrie specializzate nella lavorazione dello stagno (produzione della latta) e dell'acciaio.\nSport.\nRugby a 15.\nLa citt\u00e0 ha una solida tradizione rugbistica: il Llanelli R.F.C., fondato nel 1872, \u00e8 uno dei pi\u00f9 noti e antichi club del mondo e vanta, tra i successi della sua storia secolare, la vittoria contro le nazionali di e nel corso dei loro rispettivi \"tour\" in Regno Unito.\nDopo il professionismo \u00e8 nata una formazione rugbistica che rappresenta l'area di Llanelli e del Carmartenshire, gli , che militano nel torneo professionistico Pro14.\nEntrambe le squadre giocano al Parc y Scarlets, moderno impianto che ha preso il posto dello storico Stradey Park, chiuso nel 2008 e demolito nel 2010.\nCalcio.\nNel calcio la citt\u00e0 \u00e8 rappresentata dal , societ\u00e0 sorta nel 2013 sulle ceneri del .\nLa squadra milita nella Division One, la seconda serie del campionato gallese di calcio, e disputa i suoi incontri interni allo Stebonheath Park."}
{"id": "2736670", "revid": "767487", "url": "https://it.wikipedia.org/wiki?curid=2736670", "title": "Gardener of Eden - Il giustiziere senza legge", "text": "Gardener of Eden - Il giustiziere senza legge (\"Gardener of Eden\") \u00e8 un film del 2007 diretto da Kevin Connolly con protagonista Lukas Haas.\nIl film, presentato al Sundance Film Festival, \u00e8 stato distribuito in Italia il 20 giugno 2008 dalla Medusa Film.\nTrama.\nDopo essere stato cacciato dal college ed aver iniziato a lavorare come commesso, Adam Harris si trova ad un punto della vita in cui deve decidere che strada prendere. Ma un giorno Adam, che ha assistito ad un orribile incidente, comincia a chiedersi: \"Perch\u00e9 le cose peggiori capitano sempre alle brave persone?\" e a riconsiderare tutta la sua vita. Come inevitabile conseguenza di queste riflessioni, Adam perde il lavoro, viene sbattuto fuori casa dai genitori e, cosa ancora peggiore, viene allontanato dai suoi pi\u00f9 stretti amici.\nA quel punto la sua vita gli appare inutile e, in un accesso di rabbia, compie vandalismi per tutta la citt\u00e0. Non ancora soddisfatto, decide di sfogarsi picchiando il primo sfortunato che incontra per strada, e infatti aggredisce una persona apparentemente innocente.\nAll'arrivo della polizia, Adam \u00e8 convinto di finire in prigione, ma le cose vanno diversamente, perch\u00e9 il tizio che ha picchiato in realt\u00e0 \u00e8 un violentatore ricercato, ed Adam diventa suo malgrado il pi\u00f9 improbabile degli eroi.\nInvece di finire in carcere, riceve un cospicuo assegno come ricompensa per quello che ha fatto e rimane talmente impressionato dalle conseguenze del suo gesto da convincersi che la sua vocazione \u00e8 quella di diventare uno spericolato giustiziere metropolitano.\nMa, respinto dal Sistema, che nemmeno gli consente di diventare un poliziotto, Adam cerca di uscirne, facendosi vendicatore notturno e solitario.\nLa sua nuova missione di vigilante lo porta a girare la citt\u00e0 in cerca di situazioni che lo possano far apparire come un eroe, sebbene a volte queste situazioni vengano provocate da Adam stesso.\nPartendo da presupposti sbagliati, e senza comprendere a pieno lo scopo della sua missione n\u00e9 l'essenza dei suoi nemici, Adam ricorre alla violenza come unico mezzo di rimozione del male.\nLa disperazione dei suoi atti sembra voler dare alla sua vita uno scopo, senza il quale gli parrebbe vuota e senza senso; parallelamente alle guerre combattute in Vietnam dal padre e nella Seconda guerra mondiale dal nonno, anche Adam cerca una guerra da combattere, senza riuscire a comprendere che l'attuale presente \u00e8 fatto di sfumature e piccole trasgressioni, mentre gli assoluti si trovano solo nei fumetti."}
{"id": "2736671", "revid": "287204", "url": "https://it.wikipedia.org/wiki?curid=2736671", "title": "Detroit Pistons 1995-1996", "text": "La stagione 1995-96 dei Detroit Pistons fu la 47\u00aa nella NBA per la franchigia.\nI Detroit Pistons arrivarono quarti nella \"Central Division\" della \"Eastern Conference\" con un record di 46-36. Nei play-off persero al primo turno con gli Orlando Magic (3-0)."}
{"id": "2736677", "revid": "767487", "url": "https://it.wikipedia.org/wiki?curid=2736677", "title": "Dan-I", "text": "Biografia.\nDan-I ha debuttato nel 1979, per l'etichetta discografica Island Records, con il singolo \"Monkey Chop\", canzone discomusic che ebbe un buon successo in tutta l'Europa, raggiungendo rispettivamente le posizioni numero quattro e undici in Nuova Zelanda e in Svezia, la numero sei in Italia (dove risult\u00f2 essere tra i singoli pi\u00f9 venduti di quell'anno) e la numero trenta in Regno Unito.\nNello stesso anno pubblic\u00f2 anche l'album di debutto, \"Nicely Nicely\", che sarebbe tuttavia rimasto l'unico disco del cantante, rivelatosi un \"one-hit wonder\".\nNegli anni successivi registr\u00f2 diversi demo musicali. \u00c8 morto nel settembre del 2006, in seguito ad un'aggressione a Londra, che gli caus\u00f2 un infarto improvviso."}
{"id": "2736679", "revid": "204391", "url": "https://it.wikipedia.org/wiki?curid=2736679", "title": "Farmaco anti-infiammatorio non steroideo", "text": ""}
{"id": "2736681", "revid": "204391", "url": "https://it.wikipedia.org/wiki?curid=2736681", "title": "Farmaci anti-infiammatori non steroidei", "text": ""}
{"id": "2736683", "revid": "765341", "url": "https://it.wikipedia.org/wiki?curid=2736683", "title": "Anello di Monaco", "text": "L'anello di Monaco \u00e8 un tipico dolce della cucina mantovana.\nDescrizione.\n\u00c8 un dolce dalla complessa preparazione prodotto artigianalmente esclusivamente dai forni e dalle pasticcerie della citt\u00e0 di Mantova e provincia. Per molto tempo lo si \u00e8 associato al periodo natalizio ma, nel ventunesimo secolo, alcuni artigiani lo propongono tutto l'anno.\nDolce di pasta lievitata, nella forma ricorda una ciambella di notevole altezza (20\u201330\u00a0cm),con la parte superiore leggermente sbocciata. La pasta, di colore giallo intenso, viene intrecciata in lavorazione con un ripieno, generalmente di nocciole a cui vengono aggiunti marroni o composta di frutta, alcuni artigiani aggiungono anche del liquore per profumare il ripieno. L'Anello di Monaco emana un profumo e un sapore di nocciole e burro. La parte superiore del dolce viene glassata tradizionalmente con una glassa di zucchero fondente. Per non coprire la ricchezza di aromi dell'Anello di Monaco, con il sapore dolciastro della glassa, alcuni artigiani preferiscono usare il cioccolato bianco.\nOrigini.\nDal 1789 in poi, Mantova ha accolto decine di pasticceri e caffettieri svizzeri, prevalentemente immigrati dal Cantone dei Grigioni, che importarono dolci della loro tradizione come facilmente rilevabile anche da un altro tipico dolce mantovano, l\"'Helvetia\". Ne consegue che anche le origini dell'\"Anello di Monaco\" sono da ricercarsi in area svizzera-austro-tedesca. Fu infatti nel 1798 che la famiglia di \"Adolf Putscher\" di origine svizzera, propose per la prima volta ai mantovani l'Anello di Monaco, produzione che fu poi perfezionata localmente durante la dominazione austriaca. Possiamo considerarlo la versione cisalpina del dolce germanico Gugelhupf.\nEtimologia.\nIl nome fu imposto dall'uso dei cittadini mantovani in sostituzione del pi\u00f9 ostico nome tedesco Kugelhupf, di cui \u00e8 una derivazione. Probabilmente a suggerirne il nome fu la forma e la ricchezza dell'impasto e nell'immaginare la nota citt\u00e0 di Monaco di Baviera come collocata in Svizzera. Altre ipotesi fanno risalire l'origine del nome ai monaci benedettini."}
{"id": "2736687", "revid": "287204", "url": "https://it.wikipedia.org/wiki?curid=2736687", "title": "Portland Trail Blazers 1996-1997", "text": "La stagione 1996-97 dei Portland Trail Blazers fu la 27\u00aa nella NBA per la franchigia.\nI Portland Trail Blazers arrivarono terzi nella \"Pacific Division\" della \"Western Conference\" con un record di 49-33. Nei play-off persero al primo turno con i Los Angeles Lakers (3-1)."}
{"id": "2736691", "revid": "1543377", "url": "https://it.wikipedia.org/wiki?curid=2736691", "title": "Vela Molecular Ridge", "text": "Vela Molecular Ridge (letteralmente \"Cresta Molecolare delle Vele\", noto anche con la sigla VMR) \u00e8 un vasto complesso di nubi molecolari giganti visibile in direzione della costellazione australe delle Vele. Le nubi principali della regione sono identificate con le lettere A, B, C e D e appartengono in realt\u00e0 a due complessi distinti: le nubi A, C e D si trovano a una distanza media di circa 700-1000\u00a0parsec (2300-3300 anni luce) e sono legate all'associazione OB Vela\u00a0R2, mentre la nube B \u00e8 situata a una distanza superiore, fino a 2000\u00a0parsec (6500 anni luce) di distanza, e appare fisicamente connessa all'estesa associazione Vela\u00a0OB1.\nParte del gas delle nubi appare ionizzato dalla radiazione ultravioletta di alcune fra le stelle pi\u00f9 massicce ad esse associate, costituendo delle regioni H II di grande estensione, come Gum 14 (RCW\u00a027) e Gum 20 (RCW\u00a036); la presenza di fenomeni di formazione stellare attivi \u00e8 testimoniata dalla scoperta di diverse associazioni di stelle T Tauri, in particolare nella nube VMR\u00a0D, come pure dalla presenza di numerosi ammassi aperti fortemente oscurati e profondamente immersi nei gas e osservabili alla lunghezza d'onda dell'infrarosso.\nLe stelle pi\u00f9 luminose e calde dell'associazione Vela\u00a0R2 illuminano alcuni filamenti di gas, che brillano cos\u00ec di una luce bluastra, caratteristica tipica delle nebulose a riflessione; fra queste vi \u00e8 la ben nota NGC 2626, appartenente alla nube VMR\u00a0D, che comprende al suo interno alcune stelle con emissioni H\u03b1 e il celebre oggetto di Herbig-Haro HH 132.\nOsservazione.\nIl Vela Molecular Ridge appare come una sequenza di nebulose luminose e oscure, poste sul lato nordoccidentale delle Vele; la sequenza principale di nebulose che lo compongono si individua pochi gradi a nordovest della stella , mentre alcune ramificazioni oscure si estendono anche a sud di questa, raggiungendo le zone centrali della costellazione. Le componenti nebulose del sistema non sono osservabili n\u00e9 ad occhio nudo n\u00e9 con strumenti amatoriali, dal momento che sono tendenzialmente molto deboli. L'unica nube facilmente individuabile \u00e8 NGC 2626, una nebulosa a riflessione compresa nella regione pi\u00f9 occidentale del complesso; pu\u00f2 essere individuata con strumenti di potenza medio-elevata muniti di filtri. Le componenti stellari, al contrario, sono parzialmente visibili anche a occhio nudo e concorrono a formare un ricco campo stellare, caratteristico della parte nordoccidentale delle Vele; in particolare, l'area di cielo visibile fra e \u00e8 occupata dall'associazione stellare Vela\u00a0OB1, fisicamente legata al Vela Molecular Ridge.\nQuesto complesso si trova a declinazioni fortemente australi, comprese fra i -40\u00b0 e i -50\u00b0; ci\u00f2 comporta che la sua osservazione dalle regioni dell'emisfero boreale ne risulti assai penalizzata. Dalle latitudini corrispondenti all'Europa centrale non \u00e8 praticamente mai osservabile, mentre alla latitudine 40\u00b0N, ossia quella che attraversa il Mar Mediterraneo e la parte centrale degli Stati Uniti d'America, la visibilit\u00e0 risulta molto penalizzata a causa della bassa elevazione sopra l'orizzonte meridionale. Nella fascia tropicale boreale, al contrario, la visibilit\u00e0 \u00e8 buona, mentre \u00e8 ottimale da tutto l'emisfero australe.\nIl periodo migliore per la sua osservazione nel cielo della sera ricade nei mesi compresi fra dicembre e aprile; dall'emisfero sud la costellazione delle Vele, assieme alle altre componenti della Nave Argo, domina i cieli dell'estate, assieme alle brillanti stelle Sirio e Canopo.\nAmbiente galattico.\nLa Via Lattea in direzione del Vela Molecular Ridge presenta una sovrapposizione di oggetti e strutture, tutte allineate grosso modo con il piano galattico; situazioni di questo genere possono tendenzialmente ostacolare l'osservazione delle grandi regioni nebulose, a causa dell'elevato disturbo delle forti radiazioni di fondo. L'oggetto dominante in questa direzione \u00e8 la grande Nebulosa di Gum, che si estende per circa 30\u00b0 occupando anche la parte meridionale della costellazione della Poppa; si tratta di una grande bolla in espansione generata probabilmente dall'esplosione di una o pi\u00f9 supernovae, una delle quali potrebbe essere stata in origine una compagna fisica della stella Naos (). La distanza della nube \u00e8 di circa 450\u00a0parsec. Sovrapposta a questa e alle nubi del Vela Molecular Ridge si osservano i deboli filamenti della famosa Nebulosa delle Vele, un resto di supernova situato a circa 300\u00a0parsec dal Sole e posto dunque in primo piano anche rispetto alla stessa Nebulosa di Gum.\nIl complesso del Vela Molecular Ridge si trova al di l\u00e0 di questa nebulosa, a una distanza compresa fra 700 e 1000\u00a0parsec dal Sole; esso si trova sul bordo interno del Braccio di Orione, allineato con la Nebulosa di Gum e in corrispondenza dell'associazione Vela\u00a0OB1. A circa 500\u00a0parsec di distanza dalle nubi centrali del complesso si trova l'associazione Cr 121, visibile in direzione del Cane Maggiore; quest'associazione \u00e8 legata fisicamente a Canis\u00a0Major\u00a0OB1, un'estesa associazione OB originatasi dalla regione che ospita la nube nota come Nebulosa Gabbiano. A Cr\u00a0121 \u00e8 legata una gigantesca superbolla in espansione, denominata GSH\u00a0238+00+09, generata probabilmente dall'esplosione di almeno una trentina di supernovae, probabilmente situate proprio all'interno di quest'associazione; la potente onda d'urto che si \u00e8 generata avrebbe investito alcune delle regioni circostanti poste entro un raggio di 500\u00a0parsec da essa, come la Nebulosa di Gum, il Complesso di Monoceros\u00a0R2 e probabilmente anche il grande Complesso di Orione.\nLe regioni pi\u00f9 remote del Vela Molecular Ridge si trovano a circa 1800-2000\u00a0parsec di distanza dal Sole, in cui sono comprese le nubi denominate VMR\u00a0B e Gum 21; l'ambiente galattico \u00e8 il medesimo in cui si trova anche il famoso resto di supernova Puppis\u00a0A. A 1500\u00a0parsec dal Sole, ma in corrispondenza del bordo esterno del Braccio di Orione, si trova la grande regione di Sh2-310, in cui si \u00e8 formato il massiccio ammasso aperto NGC 2362.\nStruttura.\nIl Vela Molecular Ridge \u00e8 un complesso nebuloso composto da pi\u00f9 nubi molecolari giganti, disposte a formare una sorta di concatenazione orientata in senso nordovest-sudest. Il nome del complesso \u00e8 stato assegnato in uno studio del 1991 che analizzava le emissioni al CO; questa struttura appare divisa in quattro regioni principali, identificate con le lettere A, B, C e D. Queste nubi, ad eccezione della B, presentano una massa pari a circa 300.000\u00a0M\u2299 e una distanza attorno ai 700-1000\u00a0parsec; la nube B invece ha una massa di circa un milione di M\u2299 e, nonostante si trovi a fare apparentemente parte della concatenazione, viene a trovarsi a una distanza molto maggiore, attorno ai 2000\u00a0parsec, e fa probabilmente parte di un complesso differente e indipendente rispetto agli altri tre.\nLe due strutture pi\u00f9 luminose e meglio osservabili sono VMR C e VMR D, le pi\u00f9 occidentali del Vela Molecular Ridge, visibili poco a nord dei tenui filamenti della Nebulosa delle Vele; all'interno di queste nubi molecolari giganti sono state identificate, tramite studi sulle emissioni al C18O, 27 nubi minori, la pi\u00f9 massiccia delle quali, in direzione di VMR\u00a0C, possiede una massa pari a 44.000\u00a0M\u2299, mentre le pi\u00f9 piccole variano dalle 100 alle 1000\u00a0M\u2299. Ognuna di queste nubi possiede al suo interno delle sorgenti infrarosse, coincidenti con altrettante protostelle; delle sorgenti osservate, 32 giacciono all'interno di queste nubi minori, mentre 45 appaiono disperse al loro esterno, indice che queste sorgenti sono maggiormente concentrate all'interno dei piccoli addensamenti nebulosi, in cui avviene anche la gran parte dei fenomeni di formazione stellare del complesso.\nAlle quattro nubi maggiori del Vela Molecular Ridge sono associati una ventina di giovani ammassi aperti, di cui almeno 14 facenti parte dei complessi posti a 700\u00a0parsec (A, C e D): fra questi, spiccano i ben noti NGC 2547, composto da circa 700 stelle di cui alcune molto giovani, e Cr 197, visibile in direzione della nube VMR\u00a0D e composto da 25 stelle giovanissime. Le componenti nebulose pi\u00f9 brillanti del complesso A-C-D sono catalogate come Gum 14 (RCW\u00a027), in cui \u00e8 compresa la stessa NGC\u00a02626, e Gum 15 (RCW\u00a032); la prima, legata in particolare alla nube VMR\u00a0D, appare ionizzata dalla gigante blu HD\u00a073882, facente parte della giovane associazione nota come Ru 64, cui si aggiungono HD\u00a073285 e HD\u00a073500, entrambe di classe spettrale B e legate fisicamente all'associazione. Gum\u00a015 invece \u00e8 ionizzata dalle componenti dell'ammasso Cr\u00a0197 e in particolare dalla stella azzurra HD\u00a074804. La regione di formazione stellare che assieme costituiscono \u00e8 indicata con la sigla SFR\u00a0265.00-2.00. Altri studi tuttavia indicano per Gum\u00a015 una distanza di appena 424\u00a0parsec.\nLa nube VMR B, situata a circa 2000 parsec in una zona remota e periferica del Braccio di Orione, \u00e8 legata all'associazione Vela\u00a0OB1 e alle regioni H II Gum 21 e Gum 18 (RCW\u00a035). Gum\u00a021 probabilmente fa parte di un'estesa nebulosa a forma di anello che circonda la stella di Wolf-Rayet WR\u00a014, mentre Gum\u00a018, ionizzata dalla stella blu CD-43\u00a04690, viene invece a trovarsi in mezzo all'associazione Vela\u00a0OB1.\nSecondo alcuni scienziati, la sequenza dei fenomeni di formazione stellare nella nube VMR\u00a0D ha avuto origine in una regione localizzata nella parte sudoccidentale del complesso, in cui si osservano le componenti pi\u00f9 massicce e delle prime classi spettrali (O e B) e alcune nubi molecolari disperse; questa regione \u00e8 situata in corrispondenza della parte meridionale della nube D e ha ospitato i primi fenomeni generativi da 10 milioni a 1 milione di anni fa. Successivamente i fenomeni, sia a causa dell'espansione di una bolla causata dal vento stellare delle giovani stelle calde, sia probabilmente a causa della stessa azione della radiazione di queste stelle, si sono estesi alle regioni Gum\u00a014 e forse Gum\u00a017, dove si osservano diverse popolazioni di stelle T\u00a0Tauri. Tali fenomeni si sono infine estesi alla nube C e in particolare a Gum\u00a020 e l'associazione Vela\u00a0R2, la cui et\u00e0 \u00e8 stimata fra poche centinaia di migliaia di anni e pochi milioni di anni.\nFenomeni di formazione stellare.\nLe nubi del Vela Molecular Ridge sono dei siti in cui hanno luogo degli intensi processi di formazione stellare, come testimoniato dalla presenza di numerose sorgenti IRAS, le cui caratteristiche spettrali sono affini a quelle degli oggetti stellari giovani, nonch\u00e9 dalla presenza di alcuni giovani ammassi ancora avvolti in profondit\u00e0 nei gas; la concentrazione maggiore di queste sorgenti \u00e8 localizzata nella nube C. Si ritiene che queste sorgenti infrarosse, distribuite specialmente all'interno delle piccole nubi molecolari pi\u00f9 dense poste nei quattro complessi maggiori, siano associate in particolare a delle protostelle di Classe\u00a0I, principalmente stelle T Tauri.\nVela Molecular Ridge A.\nLa nube A del Vela Molecular Ridge occupa la posizione pi\u00f9 sudorientale del sistema, a sud di ; delle sorgenti infrarosse coincidenti con stelle di Classe I, solo 5 si trovano all'interno di questa nube, che appare dunque come quella meno attiva dal punto di vista della formazione stellare. La nube luminosa pi\u00f9 cospicua appartenente al VMR\u00a0A \u00e8 catalogata come RCW 41; essa si presenta di aspetto irregolare e contiene al suo interno il giovane ammasso [DBS2003]\u00a036, composto da 62 stelle massicce di classe spettrale B visibili all'infrarosso. La principale sorgente legata all'ammasso \u00e8 IRAS\u00a009149-4743, identificata anche come sorgente di onde radio e talvolta indicata come associata a un maser CO: si tratta di una stella molto calda di classe spettrale B, che \u00e8 anche una delle principali responsabili della ionizzazione dei gas della nube. Quest'oggetto \u00e8 situato nel corpo centrale dell'ammasso. A questo si aggiunge una seconda stella, situata in un sotto-ammasso facente parte del precedente.\nAll'interno della nube vi \u00e8 anche una regione H II ultracompatta del diametro di 6,5', al cui interno si trova un maser ad acqua ed uno a metanolo; in particolare quest'ultimo \u00e8 un importante rivelatore della presenza di fenomeni di formazione di stelle di grande massa, essendo un oggetto caratteristico delle nubi di gas ionizzato ultracompatte in cui hanno luogo questo genere di fenomeni.\nRCW 41 \u00e8 il corpo principale della regione di formazione stellare catalogata come SFR\u00a0270.26+0.80 e indicata nel catalogo Avedisova del 2002 con la sigla Avedisova\u00a02224.\nVela Molecular Ridge B.\nLa nube B del Vela Molecular Ridge \u00e8 una struttura indipendente dalle altre, situata a circa 2000\u00a0parsec in una regione remota e periferica del Braccio di Orione; in essa sono contenute 7 delle sorgenti infrarosse associate a oggetti di Classe\u00a0I, nessuna delle quali \u00e8 stata studiata in modo dettagliato. Le principali nubi luminose facenti parte di questa nube sono catalogate come Gum 24 e Gum 25 (RCW\u00a039 e RCW\u00a040).\nGum 24 \u00e8 una nebulosa poco studiata; la sua distanza \u00e8 stata stimata in circa 1700\u00a0parsec, ossia in corrispondenza dell'associazione Vela\u00a0OB1, ma permangono delle incertezze, al punto che altre stime la collocano fino a 3000\u00a0parsec di distanza, ossia in una zona intermedia fra la parte pi\u00f9 remota del Braccio di Perseo e quello del Sagittario-Carena, oltre l'estremit\u00e0 del Braccio di Orione. La principale responsabile della ionizzazione dei suoi gas potrebbe essere la supergigante blu HD\u00a078344, sebbene non vi siano delle certezze in merito. Fra le prove dell'attivit\u00e0 di formazione stellare in questa nube vi \u00e8 la presenza di un maser ad acqua, situato a sudest della zona centrale della nebulosa, a cui sembra essere associata IRAS\u00a009017\u22124814, una delle 7 sorgenti di radiazione infrarossa note nella nube, probabilmente una giovane stella luminosa e fortemente oscurata dalle polveri che la circondano.\nLa distanza di Gum 25 (catalogata anche come BBW224) pare essere invece pi\u00f9 certa, dal momento che diversi studiosi concordano nell'indicarla a circa 1800\u00a0parsec, dunque alla stessa distanza di VMR\u00a0B. La principale fonte della ionizzazione dei suoi gas \u00e8 una stella blu di sequenza principale di classe O9V catalogata come CD\u00a0-48\u00a04352, facente parte dell'associazione Vela\u00a0OB1; attorno alla nube \u00e8 presente una grande struttura di polveri ad anello, in cui sono inclusi alcuni agglomerati pi\u00f9 densi e luminosi in cui \u00e8 in atto un processo di collasso gravitazionale, che porter\u00e0 alla generazione di nuove stelle. La nube ospita anche un giovane ammasso profondamente immerso nei gas, catalogato col numero 251 in un catalogo edito nel 2003.\nVela Molecular Ridge C.\nLa nube C del Vela Molecular Ridge si osserva a nord della parte pi\u00f9 orientale della Nebulosa di Gum, a circa 1000\u00a0parsec di distanza; nella sua direzione si osserva la nebulosa Gum 17 (RCW\u00a033), la quale per\u00f2 potrebbe non essere connessa alla regione del Vela Molecular Ridge. La fase evolutiva di questa struttura \u00e8 leggermente minore rispetto alla vicina VMR\u00a0D e mostra i segni di una recente attivit\u00e0 di formazione stellare; al suo interno sono state scoperte alcune sorgenti infrarosse profondamente annidate in dense nubi molecolari, che mostrano delle emissioni al C18O. Tre di esse coincidono con altrettanti oggetti stellari giovani di Classe\u00a0I di massa intermedia, compresa fra 2 e 10\u00a0M\u2299; cui si aggiungono 28 probabili protostelle di massa medio-piccola e cinque giovani ammassi molto compatti immersi in dense nebulosit\u00e0. Questi ammassi possiedono rispettivamente un numero compreso fra 10 e 350 stelle giovanissime, in tutti i casi racchiuse entro un diametro di appena un parsec o anche meno.\nGum 20 (RCW 36) \u00e8 di gran lunga l'oggetto pi\u00f9 notevole della regione, in cui sono vigorosamente attivi dei fenomeni di formazione stellare; contiene al suo interno un ammasso completamente oscurato dai gas e visibile all'infrarosso, catalogato come RCW\u00a036\u00a0IR (IRS\u00a034 o [BDB2003]\u00a0G265.14+01.45), con oltre 350 componenti stellari concentrate entro poco pi\u00f9 di 1' di diametro, equivalenti ad appena 1,5\u00a0parsec. Si tratta di uno degli ammassi aperti in formazione pi\u00f9 concentrati che si conoscano entro un raggio di 1000\u00a0parsec dal Sole; fra le sue componenti vi sono un gran numero di stelle di grande massa, concentrate in massima parte al centro dell'ammasso, che presenta quindi segregazione di massa. L'et\u00e0 stimata per quest'oggetto \u00e8 di circa 2-3 milioni di anni. Fra le sue componenti pi\u00f9 massicce e luminose ve ne sono due, situate verso il suo centro, che sono state ritenute le fonti pi\u00f9 probabili di ionizzazione dei gas dell'intera nebulosa. Secondo alcuni modelli, la formazione stellare in questa regione sarebbe stata causata dalla collisione fra due nubi molecolari minori poste all'interno della grande nube G265.1+1.5.\nUna struttura oggetto di studi \u00e8 la nebulosa a riflessione BBW 192E, associata alla sorgente IRS\u00a026; questa nube bipolare, dall'aspetto simile a un'elica, \u00e8 situata in direzione della nube Gum\u00a017, sebbene sia slegata da essa, essendo posta a una diversa distanza. Sul bordo pi\u00f9 orientale della nube si trova una sorgente infrarossa coincidente con una stella di media massa, probabilmente una stella Ae/Be di Herbig. La nube ospita anche un piccolo ammasso profondamente annidato nei gas della regione.\nSecondo alcuni studi, fra le nubi illuminate facenti parte del VMR C vi sarebbe anche la piccola Gum 19 (RCW\u00a034), illuminata ed eccitata dalla radiazione ultravioletta della stella V391\u00a0Velorum, una variabile Orione situata all'interno della nebulosa a riflessione vdBH 25b; questa stella avrebbe una classe spettrale O8.5V e causa un potente fronte di ionizzazione. Secondo altri invece Gum\u00a019 sarebbe a circa 3000\u00a0parsec di distanza, ben al di l\u00e0 di ogni altra struttura riconducibile al Vela Molecular Ridge, e la stella responsabile della sua ionizzazione sarebbe una supergigante blu di classe Ib.\nVela Molecular Ridge D.\nLa nube D del Vela Molecular Ridge appare come la pi\u00f9 evoluta e le sue strutture minori appaiono tendenzialmente pi\u00f9 piccole rispetto al VMR\u00a0C; si tratta della sezione pi\u00f9 nordoccidentale del complesso, vicino al confine con la costellazione della Poppa. A questa nube sono associate due regioni H II molto estese, catalogate come Gum 14 (RCW\u00a027) e Gum 17 (RCW\u00a033); la reale posizione di quest'ultima, in particolare, \u00e8 oggetto di discussioni: secondo alcuni studi essa sarebbe associata alla gigante blu HD\u00a075759, situata a circa 1000\u00a0parsec di distanza e associata al VMR\u00a0D, assieme ad altre stelle responsabili anch'esse della ionizzazione dei suoi gas, come HD\u00a075724. La regione di formazione stellare a cui viene associata \u00e8 indicata come Avedisova\u00a02169 nell'omonimo catalogo edito nel 2002; a questa regione appartiene anche la nube Gum 15 (RCW\u00a032), associata all'ammasso Cr\u00a0197. La presenza di un gruppo di stelle T\u00a0Tauri coincidenti con le sorgenti IRAS identificate come stelle giovani di Classe\u00a0I ha fatto suggerire ad alcuni studiosi la sigla Vela\u00a0T2 per identificare il gruppo di giovani stelle associato a Gum\u00a017.\nSecondo altri studi invece, Gum\u00a017 sarebbe associata al giovane ammasso aperto Tr 10, la cui distanza si aggira per\u00f2 attorno ai 420\u00a0parsec; se cos\u00ec fosse, non farebbe parte del complesso del Vela Molecular Ridge, ma si troverebbe a circa 500\u00a0parsec da esso in direzione del Sole, a una distanza paragonabile a quella della Nebulosa di Gum e all'associazione Vela\u00a0OB2 e all'ammasso Cr 173.\nUno degli oggetti pi\u00f9 notevoli della nube D \u00e8 Gum 14 (RCW 27); si presenta come la pi\u00f9 occidentale delle nebulose del Vela Molecular Ridge, in direzione della parte orientale dell'associazione stellare Puppis\u00a0R2, associata a del gas illuminato dalle componenti maggiori della stessa associazione. La stella maggiormente responsabile della ionizzazione dei gas della regione \u00e8 la gigante blu HD\u00a073882, una binaria a eclisse nota anche come NX\u00a0Velorum legata al grande ammasso Ru 64, assieme ad altre stelle giganti come HD\u00a073285 e HD\u00a073500; l'estesa popolazione di stelle T\u00a0Tauri, composta da una quindicina di membri, \u00e8 stata invece identificata con la sigla Vela\u00a0T1. A questa nube sono associate anche diverse nebulose a riflessione illuminate da giovani stelle blu, come vdBH 18 e vdBH 20, facenti parte della vicina associazione Puppis\u00a0R2; la pi\u00f9 nota e brillante \u00e8 per\u00f2 NGC 2626 (vdBH\u00a017), situata sul bordo sudoccidentale di Gum\u00a014: questa nube, illuminata dalla stella HD\u00a073882, ospita al suo interno alcune stelle con deboli emissioni H\u03b1 e tre addensamenti nebulosi, fra i quali il ben noto HH 132A, un brillante oggetto HH. Quest'oggetto probabilmente riceve energia dalla vicina sorgente IRAS\u00a008337\u22124028. I due bozzoli luminosi HH132B e C sono invece stati classificati come nebulose a riflessione di luminosit\u00e0 variabile; nei pressi dell'oggetto si trova anche un'altra sorgente infrarossa, catalogata come IRAS\u00a008339\u22124029, che potrebbe essere associata, nonostante la separazione di 1', alla variabile EM\u00a0Velorum, forse una stella Ae/Be di Herbig.\nLa nube D ospita anche alcuni ammassi aperti fortemente oscurati e visibili all'infrarosso; fra questi spicca LLN92\u00a063, relativamente povero e poco concentrato e coincidente con la sorgente IRAS\u00a008393\u22124041, cui \u00e8 associata una nube al cui interno si trova un maser ad acqua, indizio che nella regione sono attivi fenomeni di formazione di stelle di massa medio-grande. A questo si aggiunge LLN92\u00a016, un ammasso di circa 140 membri associato alla sorgente IRAS\u00a008438\u22124340, e LLN92\u00a017, legato a IRAS\u00a008448\u22124343 e diviso in due sottoammassi.\nAltri oggetti.\nIn direzione del VMR\u00a0B si osserva una piccola nube ionizzata al cui interno si trova una sorgente di radiazione infrarossa, catalogata come IRAS\u00a009002\u22124732; questa sorgente coincide con una regione H II ultracompatta, G268.42-0.85, nella cui direzione \u00e8 stato individuato un maser ad acqua con una velocit\u00e0 radiale fortemente negativa, probabilmente attribuibile alla presenza di un getto orientato verso di noi. A nordest di questa sorgente si trova un ammasso molto compatto di sorgenti infrarosse. In base all'osservazione di questo e di altre sorgenti simili situate nei paraggi, sono stati stimati dei valori di distanza compresi fra 1400 e 1800\u00a0parsec, collocandola cos\u00ec in una zona intermedia fra la nube VMR\u00a0C e VMR\u00a0B, in coincidenza dell'associazione Vela\u00a0OB1.\nL'ammasso centrale \u00e8 composto da una sessantina di componenti stellari di pre-sequenza principale fortemente oscurate dalle polveri della nube, segno evidente della recente presenza di intensi fenomeni di formazione stellare, fra le quali spicca una stella massiccia di classe spettrale O9; la densit\u00e0 di queste stelle aumenta sensibilmente in direzione della regione H II ultracompatta, che appare illuminata e ionizzata dalla stella pi\u00f9 massiccia dell'ammasso stesso, coincidente con la sorgente IRAS. Secondo un altro studio che prende in considerazione le analisi spettroscopiche delle sorgenti infrarosse di questa regione, la distanza della nube e dell'ammasso connesso sarebbe di appena 700\u00a0parsec; questo valore la colloca nello stesso ambiente galattico della nube VMR\u00a0C, escludendo di fatto ogni relazione col VMR\u00a0B.\nAssociazioni OB.\nUn'associazione OB \u00e8 un'associazione stellare di recente formazione che contiene decine di stelle massicce di classe spettrale O e B, ossia blu e molto calde; si formano assieme nelle nubi molecolari giganti, il cui gas residuo, una volta che le stelle sono formate, viene spazzato via dal forte vento stellare. Entro pochi milioni di anni, gran parte delle stelle pi\u00f9 luminose dell'associazione esplodono come supernovae, mentre le stelle pi\u00f9 piccole sopravvivono per molto pi\u00f9 tempo, avendo una massa inferiore. Si crede che la gran parte delle stelle della nostra Galassia siano in origine appartenute ad associazioni OB. Paradossalmente, si possono conoscere pi\u00f9 facilmente le associazioni OB di altre galassie piuttosto che della nostra, a causa della presenza delle nubi oscure che mascherano la gran parte degli oggetti interni alla Via Lattea.\nLe associazioni OB connesse al Vela Molecular Ridge sono separate da quasi 1000 parsec; la pi\u00f9 prossima al Sole \u00e8 Vela\u00a0R2, legata ai complessi nebulosi C e D, mentre Vela\u00a0OB1 si estende in una regione pi\u00f9 remota, sovrapponendosi alla nube VMR\u00a0B.\nVela R2.\nL'associazione Vela R2, individuata nel 1975, si estende in direzione della nube VMR\u00a0C per alcuni gradi quadrati e comprende 9 stelle supermassicce di classe spettrale B e magnitudini comprese fra l'ottava e la quattordicesima, con un'et\u00e0 media di circa un milione di anni. La sigla R sta a indicare che l'associazione \u00e8 legata a delle nebulose a riflessione, fra le quali vdBH 25b, vdBH 27 e vdBH 28; a quest'ultima \u00e8 associato un gruppo di 8 stelle con deboli emissioni H\u03b1, mentre un altro gruppo con altre 8 stelle simili \u00e8 legato alla nube vdBH\u00a027. Queste stelle possiedono una massa notevolmente inferiore alle giganti di classe B e appartengono probabilmente alla stessa generazione delle componenti pi\u00f9 massicce di Vela\u00a0R2. Sul bordo sudoccidentale dell'associazione si trova un altro gruppo di 16 stelle H\u03b1, connesso a due oggetti\u00a0HH, a riprova della giovane et\u00e0 dell'associazione stessa. La distanza di Vela\u00a0R2 \u00e8 stata stimata attorno agli 850\u00a0parsec, nella stessa regione galattica delle nubi VMR\u00a0C e VMR\u00a0D. Nella stessa direzione si osserva un'altra stella, nota come vdBH\u00a025a; questa per\u00f2 non farebbe parte dell'associazione, ma sarebbe fisicamente connessa alla nube Gum\u00a019 (RCW\u00a034), posta a oltre 3000\u00a0parsec di distanza.\nVela OB1.\nVela OB1 \u00e8 un'estesa associazione OB individuata nel 1978; essa occupa la parte nordoccidentale delle Vele e contiene 15 stelle giganti di classe O e B facilmente individuabili, cui si aggiungono due supergiganti gialle di classe F e altre di massa inferiore. La sua estensione \u00e8 di circa 6\u00b0\u00a0x\u00a04\u00b0, che alla distanza media di 1690\u00a0parsec corrispondono a circa 180\u00a0x\u00a0120\u00a0parsec. Le stime della sua distanza infatti variano a seconda delle interpretazioni: tutti gli studiosi concordano sul fatto che quest'associazione \u00e8 composta da pi\u00f9 agglomerati di stelle, i quali secondo alcuni si trovano a 1200, 1700 e 2300\u00a0parsec di distanza e pertanto nei pressi della nube VMR\u00a0B, mentre secondo altri si trovano a 700, 1410 e 1430\u00a0parsec, dunque pi\u00f9 in prossimit\u00e0 delle nubi VMR\u00a0A e VMR\u00a0C. I vari sottogruppi sono stati indicati con le lettere A, B e C, e sono ordinati sia dal pi\u00f9 occidentale al pi\u00f9 orientale, sia dal pi\u00f9 vicino al pi\u00f9 lontano. Alle 15 stelle identificate nel 1978 se ne aggiungono 55 altrettanto luminose, ma fortemente oscurate dalle polveri interstellari; fra le componenti dell'associazione potrebbe esserci pure la nota sorgente di raggi X Vela X-1, una pulsar binaria.\nAll'associazione sono legate probabilmente le nebulose Gum\u00a018 e Gum\u00a022, data la loro distanza compatibile, mentre le componenti pi\u00f9 luminose sono le giganti blu HD\u00a075211, di classe O e magnitudine 7,55, e CD-47\u00a04551 (LS\u00a01216), una stella con forti linee di emissione di magnitudine 8,45."}
{"id": "2736695", "revid": "110157", "url": "https://it.wikipedia.org/wiki?curid=2736695", "title": "Backstreet's Back Tour", "text": "Il Backstreet's Back Tour \u00e8 il terzo tour ufficiale della band statunitense dei Backstreet Boys tenutosi tra il 1997 e il 1998 per la promozione dell'omonimo album, uscito l'11 agosto 1997.\nScaletta.\nFinale:"}
{"id": "2736698", "revid": "411198", "url": "https://it.wikipedia.org/wiki?curid=2736698", "title": "Selmore Ezekiel Lewinson", "text": ""}
{"id": "2736704", "revid": "1543377", "url": "https://it.wikipedia.org/wiki?curid=2736704", "title": "Maggie Q", "text": "\u00c8 nota soprattutto per aver vestito i panni di Nikita nell'omonima serie tv trasmessa sulla rete americana The CW dal 2010 al 2013 e per il ruolo di Tori Wu nella trilogia di film di \"Divergent\".\nBiografia.\nMaggie Q nasce ad Honolulu, nelle Hawaii, il 22 maggio del 1979 da padre statunitense di origini irlandesi e polacche e da madre vietnamita. I genitori si conobbero in Vietnam, dove il padre era stato dislocato durante la guerra. Ha usato altri pseudonimi, tra cui Maggie M. Quigley, Ly My Ky, Mei-Key Ley, Meiqi Li.\nL'attrice ha preso parte a diversi film, tra cui \"Il giro del mondo in 80 giorni\", film del 2004, a fianco di Jackie Chan anche se in un ruolo molto marginale (\u00e8 la ragazza che combatte contro i protagonisti in India). Nel 2006 interpreta l'affascinante Zhen Lei in ', mentre l'anno successivo \u00e8 accanto a Bruce Willis in \"Die Hard - Vivere o morire\", dove veste i panni di Mai, la combattiva fidanzata di Thomas Gabriel, il cattivo del film. Dal 2010 al 2013 interpreta Nikita nell'omonima serie tv trasmessa sulla rete americana The CW. Nel 2014 \u00e8 nel cast di \"Divergent\", dove interpreta l'intrepida Tori, ruolo che riprender\u00e0 anche nei due seguiti ' (2015) e \"\" (2016).\nNel 2016 \u00e8 entrata nel cast della serie TV \"Designated Survivor\" nel ruolo dell'agente Hannah Wells.\nVita privata.\nVegetariana per molti anni, nel 2008 \u00e8 diventata vegana, stesso anno in cui viene nominata come una delle \"25 celebrit\u00e0 meglio vestite\" dalla PETA, per la quale, tra l'altro, ha pi\u00f9 volte preso parte alle campagne di promozione agli stili di vita vegetariani.\nDal 2015 al 2019 \u00e8 stata legata all'attore Dylan McDermott.\nAttivismo per i diritti degli animali e protezione dell'ambiente.\nMaggie Q \u00e8 vegana da 20 anni e rifiuta di indossare pelle vera o pelliccia. Per l'organizzazione per i diritti degli animali PETA, si \u00e8 fatta fotografare pi\u00f9 volte o nuda, o vestita solo di piante, per promuovere il vegetarismo e la lotta contro il cambiamento climatico. Disse che rinunciare alla carne \u00e8 stata una delle decisioni pi\u00f9 gratificanti che abbia mai preso. \"Mi sento meglio, ho pi\u00f9 energia dentro e fuori dal set e ho la soddisfazione di sapere che sto facendo qualcosa per fermare la sofferenza degli animali.\" Nel 2008 \u00e8 stata nominata \"persona dell'anno\" di PETA Asia-Pacifico. Lo stesso anno, l'organizzazione ha anche elencato Q come una delle \"celebrit\u00e0 meglio vestite\" del 2008. Nel 2017, PETA l'ha dichiarata una delle tre vegane pi\u00f9 sexy del mondo.\nMaggie Q \u00e8 attualmente ambasciatrice della \"Animals Asia Foundation\". Altre organizzazioni che sostiene includono Sea Shepherd, \"Save the Elephants\", la \"Blue Sphere Foundation,\" l\"'African Wildlife Foundation\", \"WildAid\" e la \"Best Friends Animal Society\".\nMaggie Q ha una sua linea di moda, che si chiama \"Queep Up\" e che ricicla plastica dagli oceani."}
{"id": "2736707", "revid": "1610933", "url": "https://it.wikipedia.org/wiki?curid=2736707", "title": "Monte Menta", "text": "Il monte Menta o Minthe o Minta (in greco \u039c\u03af\u03bd\u03b8\u03b7) (1.221 ) si innalza nella regione detta Trifilia (\"Triphylia\") appartenente al distretto dell'Elide in Grecia. \u00c8 ricordato fin dall'antichit\u00e0 per la sua vicinanza ad un santuario di Ade.\nMenta e Ade.\nRobert Graves spiega il nome della zona in cui sorge il monte e quello del monte stesso col fatto che la pianta della menta cresceva nei pressi del santuario consacrato ad Ade.\nDel resto, la Menta ha un collegamento mitico evidente con l'aldil\u00e0, se si pensa alla sua discendenza dal Cocito, uno dei fiumi del regno dei morti, e al suo ruolo di amante di Ade.\nNell'antica Grecia, inoltre, la menta era usata nei riti funebri insieme al mirto e al rosmarino per bilanciare l'odore della decomposizione. Tuttavia aveva anche una funzione rituale in quanto veniva utilizzata nel \"kuke\u00f2n\" (in greco \u03ba\u03c5\u03ba\u03b5\u03ce\u03bd), il preparato di orzo assunto dai partecipanti ai misteri eleusini, nei quali era offerta agli iniziati una vita nell'aldil\u00e0.\nPoich\u00e9 l'elemento \"nth\" (traslitterazione del greco \u03bd\u03b8) \u00e8 caratteristico della classe di parole prese in prestito dal linguaggio pre-greco, come acanto, labirinto, Corinto ecc., si pu\u00f2 ipotizzare che il sito dell'Elide sia un complesso cultuale molto antico. Cos\u00ec come il mito di menta contiene elementi ctonii che fanno parte di una religiosit\u00e0 arcaica.\nTrifilia.\nIl fiume Alfeo, secondo Strabone, divideva la Pisatide dalla Trifilia (Triphylia). \nIl distretto delle Trifilia o \"Triphalia\", come lo chiama Polibio, facendone derivare il nome da Trifalo, garzone arcade, si estendeva lungo il mare dalla foce dell'Alfeo a quella della Neda, dove si racconta che Zeus appena nato fosse stato lavato, terminando l'Elide verso la Messenia.\nTra la citt\u00e0 di Pilo e Scillunte sorge il monte Menta, detto dagli antichi Minthe, oggi Smyrne.\nAlle falde del monte era un luogo sacro ad Ade mentre di l\u00e0 dalla pianura di Pilo vi era un bosco sacro a Demetra.\nPare di leggere in questa topografia sacra che l'eros \u00e8 infero, inconscio, viene da Ade, e Demetra vi presiede per organizzarlo. Mintha \u00e8 una ninfa, amante del re degli inferi, e la pianta, frutto della sua metamorfosi, non pu\u00f2 che mantenere questo potere afrodisiaco e di comunicazione con l'aldil\u00e0.\nChe si tratta di un luogo consacrato alle ninfe lo testimonia anche la presenza dell'antro delle Anigridi. Sempre secondo Strabone infatti la spiaggia fra l'Anigro e lo Iardano ebbe il nome di \"Samico\". Nel \"Samico\" 100 stadi distante dall'Anigro e presso il mare si vedeva il tempio di Nettuno soprannominato Samio, situato entro un bosco di olivi selvatici ed un antro presso il fiume Anigro dove risiedevano le ninfe."}
{"id": "2736710", "revid": "81195", "url": "https://it.wikipedia.org/wiki?curid=2736710", "title": "Inductively Coupled Plasma", "text": ""}
{"id": "2736712", "revid": "132266", "url": "https://it.wikipedia.org/wiki?curid=2736712", "title": "Crna Ruka", "text": ""}
{"id": "2736713", "revid": "767487", "url": "https://it.wikipedia.org/wiki?curid=2736713", "title": "Breithorn (Sempione)", "text": "Il Breithorn (3.438\u00a0) \u00e8 una montagna delle Alpi del Monte Leone e del San Gottardo nelle Alpi Lepontine. Si trova nel Distretto di Briga nel Canton Vallese.\nDescrizione.\nLa montagna si trova tra il Passo del Sempione ed il Monte Leone. Per distinguerlo da altre montagne con lo stesso nome sovente viene detto \"Breithorn del Sempione\"."}
{"id": "2736714", "revid": "1318658", "url": "https://it.wikipedia.org/wiki?curid=2736714", "title": "Philadelphia 76ers 2000-2001", "text": "La stagione 2000-01 dei Philadelphia 76ers fu la 52\u00aa nella NBA per la franchigia.\nI Philadelphia 76ers vinsero la \"Atlantic Division\" della \"Eastern Conference\" con un record di 56-26. Nei play-off vinsero il primo turno con gli Indiana Pacers (3-1), la semifinale di conference con i Toronto Raptors (4-3), la finale di conference con i Milwaukee Bucks (4-3), perdendo poi la finale NBA con i Los Angeles Lakers (4-1)."}
{"id": "2736716", "revid": "183483", "url": "https://it.wikipedia.org/wiki?curid=2736716", "title": "DV Aquarii", "text": ""}
{"id": "2736723", "revid": "1452073", "url": "https://it.wikipedia.org/wiki?curid=2736723", "title": "Shannara (videogioco)", "text": "Shannara \u00e8 un'avventura grafica del 1995 ideata da Corey Cole e prodotta dalla Legend Entertainment. Il gioco si basa sui racconti di Terry Brooks della saga di Shannara."}
{"id": "2736724", "revid": "212348", "url": "https://it.wikipedia.org/wiki?curid=2736724", "title": "Milwaukee Bucks 2001-2002", "text": "La stagione 2001-02 dei Milwaukee Bucks fu la 34\u00aa nella NBA per la franchigia.\nI Milwaukee Bucks arrivarono quinti nella \"Central Division\" della \"Eastern Conference\" con un record di 41-41, non qualificandosi per i play-off."}
{"id": "2736725", "revid": "158913", "url": "https://it.wikipedia.org/wiki?curid=2736725", "title": "Safran Foer", "text": ""}
{"id": "2736728", "revid": "183483", "url": "https://it.wikipedia.org/wiki?curid=2736728", "title": "HD 47129", "text": ""}
{"id": "2736730", "revid": "212348", "url": "https://it.wikipedia.org/wiki?curid=2736730", "title": "Milwaukee Bucks 2002-2003", "text": "La stagione 2002-03 dei Milwaukee Bucks fu la 35\u00aa nella NBA per la franchigia.\nI Milwaukee Bucks arrivarono quarti nella \"Central Division\" della \"Eastern Conference\" con un record di 42-40. Nei play-off persero al primo turno con i New Jersey Nets (4-2)."}
{"id": "2736733", "revid": "1915706", "url": "https://it.wikipedia.org/wiki?curid=2736733", "title": "Piroxicam", "text": "Il piroxicam \u00e8 un farmaco anti-infiammatorio non steroideo della classe degli oxicam. \nAvvertenza.\nValutazione del rischio trombotico: in base ai dati epidemiologici e degli studi clinici disponibili non \u00e8 possibile escludere per i FANS non selettivi (diclofenac, etodolac, ibuprofene, indometacina, ketoprofene, ketorolac, meloxicam, nabumetone, naprossene, nimesulide e piroxicam) un modesto incremento del rischio assoluto per eventi trombotici (attacco cardiaco e stroke), soprattutto quando somministrati ad alte dosi e per tempi prolungati. A questo proposito le raccomandazioni del Comitato Scientifico per l'uso dei medicinali umani dell'EMEA (CHMP) per i FANS non selettivi, incluso quindi il piroxicam, prevedono: 1) la somministrazione per via sistemica della dose efficace pi\u00f9 bassa e per il minor tempo possibile per il controllo dei sintomi; 2) una scelta dell'antinfiammatorio non steroideo basato sul profilo di sicurezza della singola molecola e sui fattori di rischio individuali del paziente .\nL'assunzione di FANS durante le prime fasi della gravidanza \u00e8 risultata associata ad un aumento del rischio di aborto, malformazione cardiaca, gastroschisi. Nell'ultimo trimestre di gravidanza i FANS possono causare nel feto tossicit\u00e0 cardiopolmonare (chiusura prematura del dotto arterioso e ipertensione polmonare), disfunzione renale che pu\u00f2 evolvere verso l'insufficienza renale con oligo-idroamnios, e sia nel feto che nella madre aumentata incidenza di distocia e ritardo di parto, prolungamento del tempo di sanguinamento e, a dosi di farmaco anche molto basse, effetto antiaggregante . La FDA ha inserito il piroxicam in classe C per l'impiego durante la gravidanza; la classe C comprende i farmaci i cui studi sugli animali hanno rilevato effetti dannosi sul feto e per i quali non sono disponibili studi specifici sull'uomo, e i farmaci per i quali non sono disponibili studi n\u00e9 sull'uomo n\u00e9 sull'animale. La somministrazione di piroxicam in gravidanza deve essere riservata ai casi di effettiva necessit\u00e0, dopo un'attenta valutazione dei rischi e dei benefici connessi all'uso del farmaco.\nDurante l'allattamento il piroxicam viene escreto nel latte materno (1-3% della dose assunta dalla madre), ma le quantit\u00e0 di farmaco a cui viene esposto il neonato risultano minime .\nFarmacocinetica.\nIl piroxicam pu\u00f2 essere somministrato per via orale, sublinguale (azione pi\u00f9 rapida) o sotto forma di gel per terapia topica. La biodisponibilit\u00e0 orale \u00e8 variabile e influenzata dalle condizioni di riempimento e motilit\u00e0 del tratto gastrointestinale. Il piroxicam ha la peculiarit\u00e0 di essere lentamente metabolizzato e altrettanto lentamente eliminato dai reni; queste propriet\u00e0 comportano un'emivita plasmatica tale da permettere la monosomministrazione giornaliera.\nFarmacodinamica.\nIl piroxicam \u00e8 un inibitore reversibile non selettivo delle ciclossigenasi. Come per gli altri FANS, l'inibizione della ciclossigenasi comporta una riduzione della produzione dei mediatori dell'infiammazione quali prostaglandine e prostacicline. Ad alte dosi il piroxicam \u00e8 inoltre in grado di inibire la migrazione leucocitaria e la leucopoiesi.\nUsi clinici.\nIl piroxicam \u00e8 indicato solo nella terapia sintomatica di osteoartriti, artrite reumatoide e spondilite anchilosante. \u00c8 comunque da considerarsi non un farmaco di prima scelta.\nEffetti avversi.\nCirca il 30% dei soggetti che fanno uso di piroxicam sviluppano effetti avversi che comprendono:\nInoltre, una somministrazione di pi\u00f9 di 20\u00a0mg/\"die\" di piroxicam comporta un aumento dell'incidenza di ulcera peptica e di emorragie del tratto gastrointestinale di 9.5 superiore rispetto agli altri FANS.\nInoltre, l'esposizione solare durante la terapia con piroxicam dovrebbe essere evitata a causa di fotosensibilizzazione."}
{"id": "2736734", "revid": "287204", "url": "https://it.wikipedia.org/wiki?curid=2736734", "title": "Milwaukee Bucks 2003-2004", "text": "La stagione 2003-04 dei Milwaukee Bucks fu la 36\u00aa nella NBA per la franchigia.\nI Milwaukee Bucks arrivarono terzi nella \"Central Division\" della \"Eastern Conference\" con un record di 41-41. Nei play-off persero al primo turno con i Detroit Pistons (4-1)."}
{"id": "2736737", "revid": "125035855", "url": "https://it.wikipedia.org/wiki?curid=2736737", "title": "Ciclo di Sookie Stackhouse", "text": "Il Ciclo di Sookie Stackhouse (\"The Southern Vampire Mysteries\") \u00e8 una saga letteraria della scrittrice Charlaine Harris, pubblicata dal 2001 al 2013.\nTrama.\nAmbientata in epoca contemporanea, racconta un mondo dove i vampiri vivono a stretto contatto con gli esseri umani, cercando di integrarsi nella societ\u00e0. I vampiri hanno rivelato al mondo la loro esistenza dopo che una ditta giapponese ha inventato un sangue sintetico che permette loro di non nutrirsi pi\u00f9 di sangue umano, ma la loro razza non \u00e8 ancora perfettamente integrata agli occhi degli esseri umani, che li vedono ancora come una minaccia. Oltre ai vampiri, la saga \u00e8 popolata anche da altre creature sovrannaturali, come mutaforma e lupi mannari.\nLa serie \u00e8 narrata in prima persona dal punto di vista di Sookie Stackhouse, una cameriera telepate che vive nell'immaginaria cittadina di Bon Temps, in Louisiana.\nStoria editoriale.\nIl primo romanzo della saga, \"Finch\u00e9 non cala il buio\", \u00e8 stato pubblicato nel 2001 e ha vinto un Anthony Award per la narrativa mistery. La saga \u00e8 stata pubblicata in Italia dalla Delos Books dal 2007; \u00e8 stato pubblicato in oltre 25 paesi in tutto il mondo e tradotto in altrettante lingue. L'edizione in italiano \u00e8 tradotta da Annalisa Guarnieri. La Harris ha detto che la serie di libri sta per raggiungere un suo naturale epilogo e che lei una volta terminato l'ultimo volume passer\u00e0 a qualcos'altro: \u201cSto scrivendo il libro n. 12 a cui seguir\u00e0 il libro n.13 e poi penser\u00f2 a qualcos'altro di nuovo e meraviglioso da fare\u201c. L'ultimo libro \u00e8 \"Morti per sempre\" (\"Dead Ever After\") ed \u00e8 stato pubblicato in Italia il 26 giugno 2013. Tuttavia la Harris ha poi annunciato un volume intitolato \"After Dead: What Came Next in the World of Sookie Stackhouse\", contenente un addio per ogni personaggio della serie in ordine alfabetico, costituendo quindi una sorta di coda finale all'intera saga; il volume \u00e8 uscito negli USA il 29 ottobre 2013 e svela il futuro di tutti i personaggi, come il matrimonio di Sookie e la carriera politica di Bill.\nRomanzi.\nAltri libri\nPersonaggi.\nSookie Stackhouse.\nSookie Stackhouse \u00e8 il protagonista.\nComprimari.\nAlcide Herveaux.\nAlcide Herveaux \u00e8 un lupo mannaro che viene introdotto nel terzo romanzo della serie, \"Il club dei morti\" (\"Club Dead\"), ed appare nei romanzi successivi. Nella serie televisiva della HBO \"True Blood\", basata sui romanzi della Harris, Alcide \u00e8 interpretato dall'attore Joe Manganiello.\nAlcide viene descritto come un uomo alto, muscoloso, con occhi verdi e capelli neri scompigliati, che gestisce una societ\u00e0 di costruzioni a Shreveport assieme al padre. Ha una sorella maggiore, Janice, che gestisce un salone di bellezza. Il personaggio viene introdotto nel terzo romanzo, \"Il club dei morti\", quando Eric Northman invia Alcide per aiutare Sookie a ritrovare il fidanzato Bill Compton che \u00e8 stato rapito dalla sua \"creatrice\" Lorena. Tra Alcide e Sookie nasce improvvisa una forte alchimia, nonostante lui sia ancora emotivamente legato alla sua ex-fidanzata Debbie Pelt (una lince mannara). Nel quarto libro, \"Morto per il mondo\", viene rivelato che la sua ex fidanzata, Debbie, ha partecipato alle torture sul vampiro Bill Compton, cos\u00ec Alcide la bandisce per sempre dal branco di Shreveport. Alla fine di questo libro, Sookie uccide Debbie per legittima difesa. Ma Alcide, grazie al suo sviluppato senso dell'olfatto, sente l'odore di Debbie in casa di Sookie ed intuisce la verit\u00e0. Nel quinto romanzo, \"Morto stecchito\", Alcide coinvolge Sookie nella battaglia per il ruolo di capo branco tra il padre Jackson e Patrick Furnan. Alcide ha voluto usare le capacit\u00e0 telepatiche dell'amica, perch\u00e9 molti credevano che Patrick Furnan stava barando per ottenere il ruolo di leader. Anche se Patrick \u00e8 giudicato colpevole di truffa, vince ugualmente, uccide Jackson sotto gli occhi di Alcide e diventa il nuovo capo del branco dei Denti Lunghi. Alcide inizia una relazione con la mannara Mariastella Cooper, ma in \"Di morto in peggio\" lei viene brutalmente uccisa. Sookie viene a sua volta attaccata da alcuni lupi mannari sconosciuti, responsabili di altri omicidi e sparizioni. Il branco dei Denti Lunghi si divide in due fazioni, accusandosi reciprocamente di questi attacchi, e una guerra tra loro sembra inevitabile. Sookie si assume il ruolo di mediatrice tra questi due gruppi e si scopre che gli omicidi e i rapimenti sono opera di un altro gruppo guidato da Priscilla Hebert, sorella di Patrick Furnan. La battaglia tra i lupi mannari finisce con la morte di Patrick Furnan e la maggior parte del branco di Priscilla. Alcide diventa il leader del branco dei Denti Lunghi. Nel decimo libro, \"Morto in famiglia\", Alcide ottiene in permesso da Sookie per far cacciare il branco sulla sua propriet\u00e0. Diversi giorni dopo viene trovato il corpo senza vita di un lupo mannaro. L'infedele fidanzata di Alcide, Annabelle Bannister confessa di aver avuto una relazione con l'assassinato. Alcide chiede a Sookie di presenziare alle riunioni del branco per trovare il traditore.\nNella serie televisiva della HBO \"True Blood\", basata sui romanzi della Harris, Alcide \u00e8 interpretato dall'attore statunitense Joe Manganiello. Alcide viene introdotto nella terza stagione nell'episodio \"Nuove alleanze\", quando Eric invia Alcide per aiutare Sookie a ritrovare il fidanzato Bill che \u00e8 stato rapito dalla sua \"creatrice\" Lorena, come pegno per un vecchio debito. Durante le indagini per ritrovare Bill, Alcide incontra la sua ex fidanzata Debbie, ora dipendente dal V (sangue di vampiro) e amante di Coot, un lupo mannaro leader di un branco alle dipendenze del re vampiro Russell Edgington. Quando Sookie viene tenuta prigioniera nella villa di Edgington, Alcide con l'aiuto di Tara, l'amica di Sookie, riesce a liberare la ragazza, ma durante la fuga vengono fermati da Debbie che loro un'arma da fuoco. Quando Tara riesce ad immobilizzare Debbie, Alcide spara in testa a Coot, sopraggiunto in aiuto dell'amante, proprio sotto gli occhi di Debbie, che giura vendetta contro l'ex fidanzato. Alla fine della terza stagione Eric chiede nuovamente la collaborazione di Alcide, per aiutarlo nel suo piano di vendetta contro Russel Edgington. Nelle quarta stagione Alcide riceve la visita di Sookie, che gli chiede il suo aiuto per rintracciare Eric. Sookie rimane sorpresa quando scopre che Alcide e Debbie si sono riappacificati e vivono assieme, dopo che la ragazza si \u00e8 disintossicata dal V. Dopo aver aiutato Sookie, Alcide e Debbie entrano a far parte di un nuovo branco, guidato da Marcus.\nTrasposizioni in altri media.\nBasata sui romanzi della saga \u00e8 stata tratta una serie televisiva chiamata \"True Blood\", in onda sul canale via cavo HBO. Nella serie il ruolo della protagonista Sookie Stackhouse \u00e8 interpretato dall'attrice premio Oscar Anna Paquin. A differenza dei romanzi, in cui il tutto \u00e8 narrato dal punto di vista di Sookie, la serie d\u00e0 ampio spazio ad altri personaggi, ritenuti minori all'interno della saga."}
{"id": "2736741", "revid": "729019", "url": "https://it.wikipedia.org/wiki?curid=2736741", "title": "WTA Tour 2010", "text": "Il WTA Tour 2010 \u00e8 una serie di tornei femminili di tennis organizzati dalla Women's Tennis Association (WTA).\nQuesta include i tornei del Grande Slam (organizzati in collaborazione con la International Tennis Federation (ITF)), i Tornei WTA Premier, i Tornei WTA International, la Fed Cup (organizzata dalla ITF), il Commonwealth Bank Tournament of Champions e il WTA Tour Championships.\nDicembre.\n\"Nessun evento\"\nRanking a fine anno.\nNella tabella riportata sono presenti le prime dieci tenniste a fine stagione.\nSingolare.\nNel corso della stagione due tenniste hanno occupato la prima posizione:\nDoppio.\nNel corso della stagione cinque tenniste, di cui due coppie, hanno occupato la prima posizione:"}
{"id": "2736742", "revid": "339392", "url": "https://it.wikipedia.org/wiki?curid=2736742", "title": "HD 62863", "text": ""}
{"id": "2736743", "revid": "124123", "url": "https://it.wikipedia.org/wiki?curid=2736743", "title": "Morti nel 2010", "text": ""}
{"id": "2736744", "revid": "287204", "url": "https://it.wikipedia.org/wiki?curid=2736744", "title": "Milwaukee Bucks 2004-2005", "text": "La stagione 2004-05 dei Milwaukee Bucks fu la 37\u00aa nella NBA per la franchigia.\nI Milwaukee Bucks arrivarono quinti nella \"Central Division\" della \"Eastern Conference\" con un record di 30-52, non qualificandosi per i play-off."}
{"id": "2736747", "revid": "647919", "url": "https://it.wikipedia.org/wiki?curid=2736747", "title": "Alstare Engineering Corona Extra", "text": ""}
{"id": "2736749", "revid": "183483", "url": "https://it.wikipedia.org/wiki?curid=2736749", "title": "2 Puppis", "text": ""}
{"id": "2736750", "revid": "183483", "url": "https://it.wikipedia.org/wiki?curid=2736750", "title": "HD 62864", "text": ""}
{"id": "2736751", "revid": "1305772", "url": "https://it.wikipedia.org/wiki?curid=2736751", "title": "Guglielmo Gatti", "text": "Viene considerato uno dei pi\u00f9 grandi archeologi italiani.\nBiografia.\nPrimo di tre figli, Guglielmo Gatti nacque a Roma il 29 settembre 1905 da Edoardo e Giulia Giuliani. Il nonno, Giuseppe Gatti, sposato con un'erede della famiglia Bernini, era stato un notissimo epigrafista, specializzato in epigrafia giuridica e autore di numerosi studi di iscrizioni su lamine bronzee, bolli laterizi e monumenti, studi pubblicati in Notizie degli Scavi e presso la Regia Accademia dei Lincei. Alla sua scomparsa il 2 settembre 1914, il Comune di Roma volle dedicargli una tomba nel Cimitero del Verano e intitolargli una strada lungo la via Nomentana.\nIl padre Edoardo Gatti, disegnatore e coordinatore di scavi alla Sovrintendenza di Roma, anch'egli autore di pubblicazioni su ritrovamenti archeologici in occasione di sterri a Roma e nei dintorni, fu a lungo impegnato nei progetti e poi nelle prime operazioni di recupero delle navi di Nemi. Mor\u00ec per malattia il 31 luglio 1928, senza poter vedere l'affiorare delle strutture pi\u00f9 alte della prima nave che apparvero il 28 marzo dell'anno successivo. Anche a lui fu dedicata una strada, nell'abitato di Ostia.\nA seguito della scomparsa del padre, Guglielmo, che aveva intrapreso gli studi di ingegneria, dovette interromperli per sostenere la famiglia, entrando come disegnatore presso la Sovrintendenza e poi presso il Comune di Roma. Si laure\u00f2 nel frattempo in lettere antiche, con una tesi sul Campo Marzio.\nL'inizio della sua attivit\u00e0 scientifica pu\u00f2 datarsi dal 1929, quando concorse alle rilevazioni grafiche delle navi recuperate dal lago di Nemi: i suoi disegni corredarono la storica pubblicazione di Paolo Ucelli, edita nel 1940, e alcuni di essi sono tuttora esposti nel Museo delle navi romane di Nemi. Mentre la sorella Gabriella in quegli anni intraprendeva la carriera artistica affermandosi come soprano, Guglielmo si dedic\u00f2 prevalentemente allo studio della topografia di Roma antica, unendo alla sua preparazione tecnico-scientifica e a una straordinaria abilit\u00e0 grafica quelle conoscenze archeologiche che aveva assorbito dall'ambiente familiare. Il nonno Giuseppe e il padre Edoardo gli lasciarono, infatti, un archivio di notizie e appunti di scavo, che egli avrebbe nel tempo arricchito e che, dopo la scomparsa, i suoi eredi hanno donato nel 1985 all'Archivio Centrale dello Stato.\nAll'et\u00e0 di trent'anni pubblic\u00f2 la sua prima grande scoperta: esaminati i frammenti della \"Forma Urbis Severiana\" sino ad allora ritenuti appartenere alla rappresentazione dei \"Saepta Iulia\" in Campo Marzio, egli li attribu\u00ec invece alla \"Porticus Aemilia\" e ai contigui \"Horrea Galbana\" di via Marmorata.\nIn questo periodo prepar\u00f2 una cartografia archeologica di Roma utilizzata anche dopo alcuni decenni.\nDurante l'elaborazione di tale scoperta, conobbe Maria Monti, che stava preparando la tesi di laurea in lettere antiche sul Campo Marzio: si sposarono nel 1939 ed ebbero poi quattro figli. Contribu\u00ec in quel periodo al recupero e alla sistemazione dell'Ara Pacis Augustae e, nel 1949, partecip\u00f2 al concorso di idee per la sistemazione dell'Ara e del mausoleo di Augusto, scrivendo una precisa relazione sui lavori all'allora Soprintendente dei Beni Archeologici del Lazio, Salvatore Aurigemma. Nel Museo, inaugurato lo scorso anno, sono esposti una sua ricostruzione del monumento e alcune citazioni del suo contributo.\nOltre che al mausoleo di Augusto e all'Ara Pacis, Gatti dedic\u00f2 studi monografici anche alla Porta Esquilina, al viadotto della via Aurelia, alle Basiliche paleocristiane di San Lorenzo fuori le mura, al mausoleo dei Gordiani, curando personalmente il corredo grafico degli studi pubblicati; realizz\u00f2 anche una planimetria dell'area del Foro Traiano\nSocio dal 1950 della Pontificia accademia romana di archeologia, svolse conferenze illustrative dei suoi studi e pubblic\u00f2 numerose ricerche scientifiche su note riviste specialistiche. Sviluppando il metodo del mosaico topografico, Gatti cur\u00f2 negli anni \u201850 il rilevamento del quartiere a grandi isolati nella zona di Piazza Colonna e di tutti i reperti archeologici che vennero alla luce nel corso dello scavo per la realizzazione della prima linea metropolitana di Roma, nonch\u00e9 di quelli emersi durante l'apertura della parte di via dei Fori Imperiali che attraversa la Velia.\nNel 1960, al seguito della pubblicazione della Forma Urbis (realizzata con G. Carettoni, A.M. Colini e L. Cozza), Gatti present\u00f2, in una conferenza a Palazzo Braschi, il rivoluzionario risultato di lunghe e pazienti ricerche: la nuova localizzazione del Circo Flaminio nella zona del Portico di Ottavia e del Teatro di Balbo lungo la via delle Botteghe Oscure. Gli scavi avviati nel 1981 dalla Sovrintendenza Archeologica di Roma hanno portato al recupero della Cripta di Balbo e alla realizzazione di un apposito Museo nel quale, in occasione del centenario della nascita, \u00e8 stata apposta una targa commemorativa del suo contributo.\nGuglielmo Gatti percorse tutte le tappe della carriera dirigenziale e raggiunse il grado di Sovrintendente ai musei, monumenti e scavi della X Ripartizione del Comune di Roma, ottenendo anche nel 1963, per i suoi meriti scientifici, la Libera Docenza in Topografia Romana presso l'Universit\u00e0 degli Studi di Roma \"La Sapienza\".\nDopo il collocamento a riposo nel 1970, present\u00f2 un lavoro sul Passetto di Borgo e l'alluvione del 1598, stimolato dalla quotidiana osservazione degli archi ciechi, ora riaperti, antistanti la sua abitazione in Borgo Pio: anche in questo caso, fu autore dell'intero corredo grafico e fotografico della pubblicazione. Dedicandosi anche alla tecnica dell'incisione su rame ad acquaforte, riprodusse dal 1948 e fino al 1974 numerosi scorci di ambiente romano e paesaggistico, che sono stati esposti in una mostra personale commemorativa, nel 1982, presso il Museo del Folklore a S. Egidio.\nAl 1979 appartiene il suo ultimo importante contributo sul Teatro e la Cripta di Balbo. La morte lo colse improvvisamente il 2 settembre 1981, pochi giorni dopo l'accorato appello all'amata consorte di non disperdere il patrimonio documentale costruito da tre generazioni di archeologi. Quel patrimonio oggi costituisce l'\"Archivio Edoardo e Guglielmo Gatti\", custodito in originale presso l'Archivio Centrale dello Stato e in copia presso altre autorevoli istituzioni.\nNel 1983 fu intitolato a suo nome un Largo lungo via dei Fori Imperiali, spazio oggi assorbito nell'area della campagna di scavo antistante la Basilica dei SS. Cosma e Damiano, mentre nel 1989 \u00e8 stata pubblicata la raccolta completa dei suoi scritti scientifici.\nNel 1999, durante i lavori per la costruzione della rampa di accesso di un parcheggio nei pressi di via del Gianicolo, sono stati ritrovati degli ambienti di epoca romana con muri intonacati e dipinti, che per primo il Gatti aveva rintracciato ed esplorato, descrivendoli in alcuni schizzi commentati, custoditi ora nell'Archivio centrale dello Stato (Cartelle Gatti XIV, 6228-6233).\nNel 2009, proprio utilizzando gli studi cartografico-archeologici del Gatti, l'archeologo Roberto Egidi ha scoperto nei pressi di piazza Venezia l'Athenaeum di Adriano.."}
{"id": "2736752", "revid": "101175", "url": "https://it.wikipedia.org/wiki?curid=2736752", "title": "Suzuki GSXR1000", "text": ""}
{"id": "2736753", "revid": "1699816", "url": "https://it.wikipedia.org/wiki?curid=2736753", "title": "Frankenstein contro l'uomo lupo", "text": "Frankenstein contro l'uomo lupo (\"Frankenstein Meets the Wolf Man\"), diretto da Roy William Neill nel 1943, \u00e8 il quinto film della saga di Frankenstein della Universal Studios.\nTrama.\nLarry Talbot (l'uomo-lupo), tornato in vita dopo che due ladri di tombe hanno scoperchiato il suo sepolcro lasciandovi penetrare i raggi della luna piena, viene ritrovato ferito per le strade di una cittadina. Ricoverato in un ospedale, egli rivela al dottor Mannering e all'ispettore di polizia Owen di essere un lupo mannaro ma nessuno dei due gli crede. Dopo l'uccisione di un poliziotto, il dottore sospetta che Talbot possa essere affetto da licantropia, cio\u00e8 dalla malattia nervosa che lo porterebbe a credere di trasformarsi in una belva nelle notti di luna piena.\nRecatosi a Lanwelly con l'ispettore, il dottor Mannering scopre che la tomba di Larry Talbot \u00e8 vuota; in seguito riceve una telefonata con la quale lo avvertono che il suo paziente \u00e8 fuggito dall'ospedale. Alcuni giorni dopo Larry Talbot arriva in un accampamento di zingari dove rivede Maleva, la donna che un tempo gli aveva predetto la sua trasformazione in uomo-lupo e che ora accetta di accompagnarlo dal barone Frankenstein, il solo che possa aiutarlo. Alla fine del suo viaggio Talbot apprende per\u00f2 che Frankenstein \u00e8 morto da diverso tempo.\nGiunto tra le rovine del castello, Talbot fa un'incredibile scoperta: il mostro nato dagli esperimenti del barone Frankenstein \u00e8 ancora vivo ed \u00e8 intrappolato nel ghiaccio che ha invaso un sotterraneo. Talbot decide di liberarlo affinch\u00e9 lo aiuti a trovare il diario con i preziosi appunti dello scienziato, e, una volta recuperate le forze, la creatura gli obbedisce; il diario per\u00f2 non viene recuperato e tutto lascerebbe credere che sia andato distrutto. L'affannosa ricerca di Talbot sembra ormai destinata al fallimento quando, da una fotografia rinvenuta per caso, egli scopre che il barone Frankenstein aveva, oltre a Wolf e Ludwig, una figlia, Elsa, tuttora in vita e proprietaria di ci\u00f2 che rimane del castello. Talbot riesce a incontrarla, ma la donna si rifiuta di aiutarlo a recuperare il diario; nel frattempo arriva anche il dottor Mannering, che insiste affinch\u00e9 Talbot si faccia curare in un ospedale psichiatrico.\nDopo aver aiutato il mostro di Frankenstein a fuggire dal paese e a ritornare nel castello, l'uomo-lupo viene raggiunto da Elsa e da Mannering, il quale intende riattivare i macchinari dello scienziato per liberare Talbot dalla maledizione che lo perseguita. Le leggi della natura saranno quindi sfidate un'altra volta con esiti imprevedibili.\nProduzione.\nLo sceneggiatore Curt Siodmak raccont\u00f2 che durante una cena di lavoro, gli capit\u00f2 di scherzare con il produttore George Waggner dicendo che un grande titolo per un nuovo film avrebbe potuto essere: \"Frankenstein Wolfs The Meat Man\". Poco tempo dopo, Waggner, telefon\u00f2 a Siodmak nel suo ufficio, dicendogli che \"l'idea non gli dispiaceva\". Sorpreso ma compiaciuto, lo scrittore inizi\u00f2 a lavorare a quello che sarebbe diventato \"Frankenstein Meets the Wolf Man\", praticamente un sequel sia de \"L'uomo lupo\" sia de \"Il terrore di Frankenstein\".\nImmediatamente dopo il successo di \"Dracula\", Bela Lugosi era stato la prima scelta per interpretare il ruolo del mostro in \"Frankenstein\", ma egli aveva notoriamente rifiutato la parte non volendo recitare muto e con un pesante trucco che gli nascondeva il volto: nell'idea originale del regista Robert Florey, il mostro non era altro che una macchina assassina senza cervello e non si adattava bene alle corde interpretative di Lugosi. Anni dopo Florey scrisse che \"l'attore ungherese non si dimostr\u00f2 entusiasta del ruolo e non voleva interpretarlo\". Quando per\u00f2 subentr\u00f2 nel progetto il regista James Whale, complice anche una radicale riscrittura della sceneggiatura, il personaggio acquis\u00ec molte pi\u00f9 sfaccettature, e il virtualmente sconosciuto Boris Karloff venne scritturato per il ruolo che gli avrebbe donato fama imperitura. Otto anni dopo, Lugosi entr\u00f2 nella serie dedicata a Frankenstein col ruolo di Ygor ne \"Il figlio di Frankenstein\". Torn\u00f2 anche nel sequel, \"Il terrore di Frankenstein\", dove il cervello di Ygor viene trapiantato nel mostro (ora interpretato da Lon Chaney Jr.), facendolo quindi parlare con la voce di Lugosi/Ygor. Quando i piani per far interpretare a Chaney sia il mostro sia l'uomo lupo nel successivo film furono accantonati per motivi pratici e logistici, la scelta pi\u00f9 ovvia ricadde su Lugosi, all'epoca sessantenne, che quindi recit\u00f2 per la prima volta nei panni del mostro di Frankenstein.\nNel copione originale \u2014 e alcune scene furono effettivamente girate cos\u00ec \u2014 il mostro parlava, sempre con la voce di Ygor, e faceva riferimento agli avvenimenti accaduti ne \"Il terrore di Frankenstein\", spiegando inoltre come ora fosse cieco (un effetto collaterale del trapianto di cervello, e la ragione primaria della celebre \"camminata alla Frankenstein\" con le braccia alzate in avanti). Secondo Siodmak, una proiezione di prova agli Studios ebbe esito negativo, in quanto molti ridevano sentendo parlare il mostro con un forte accento ungherese. Questa fu quindi la ragione presunta per la quale tutte le scene parlanti del mostro furono tagliate (anche se nel film si possono notare due brevi scene dove si vede muoversi la bocca di Lugosi come se parlasse ma senza alcun suono). Tutti i riferimenti al fatto che la creatura fosse ora cieca furono anch'essi eliminati, rendendo i movimenti del mostro incomprensibili per chi non avesse visto il film precedente. Primi piani degli occhi di Lugosi durante la rivitalizzazione hanno portato Knowles/Mannering a supporre che il mostro avesse riacquistato la vista, ma nel contesto del film questo poco importa. In definitiva, Lugosi appare nel film solo per pochi minuti, lasciando il ruolo di protagonista all'uomo lupo. Nel film sono presenti anche altri numerosi errori di continuity: per esempio viene fatto riferimento al finale del precedente \"Il terrore di Frankenstein\", ma viene ripetutamente detto che l'incendio distrusse il castello dei Frankenstein, quando invece ad andare in fiamme era stata la clinica-villa di Ludwig Frankenstein a Visaria e non il castello, che era stato gi\u00e0 fatto saltare in aria dalla popolazione all'inizio del film.\n, e la sua assenza dal set, aggiunta alle limitazioni imposte dalla sua et\u00e0 avanzata, richiese un ampio uso di controfigure. Lo stuntman Gil Perkins interpret\u00f2 il mostro nella prima scena dove appare ibernato nel ghiaccio e durante gran parte dello scontro finale tra il mostro e l'uomo lupo.\nQuesto fu l'ultimo film del ciclo horror della Universal nel quale il mostro di Frankenstein ha un ruolo di primo piano; nei successivi \"Al di l\u00e0 del mistero\" e \"La casa degli orrori\", il mostro, interpretato da Glenn Strange, viene riportato in vita solo nelle scene finali e come comprimario.\nAccoglienza.\nBosley Crowther del \"The New York Times\" defin\u00ec il film \"una grande delusione\" perch\u00e9 riteneva che lo scontro tra i due mostri fosse troppo breve e arrivasse troppo tardi. Egli concluse scrivendo: \"Molto brutto. Non proprio orribile. La Universal deve riprovarci\". Altre recensioni dell'epoca furono pi\u00f9 positive. \"Variety\" descrisse la pellicola scrivendo: \"[\u00e8] artificiosamente artificioso, il film porta un senso di refrigerio pieno di suspense su tutto... Il regista Roy William Neill sostiene abilmente il film con movimento e suspense per mantenere vivo l'interesse del pubblico. \"Harrison's Reports\" scrisse: \"Per tutti quegli appassionati ai quali piacciono i film horror forti, qui troveranno pane per i loro denti ... L'azione e l'atmosfera si conformano a un modello familiare, ma ci\u00f2 non toglie nulla all'essenza horror del film\". \"Film Daily\" lo defin\u00ec \"una festa horror nella quale i devoti dell'orrido e del fantastico potranno soddisfarsi. Le occasioni per urlare di paura non mancano di certo\".\nAttualmente, \"Frankenstein contro l'uomo lupo\" ha un indice di gradimento del 25% sul sito web Rotten Tomatoes, basato su dodici recensioni da parte di critici professionisti.\nEdizioni home video.\nNegli Stati Uniti \"Frankenstein Meets the Wolf Man\" venne pubblicato in formato VHS nel 1992 come parte della \"Classic Monster Collection\" degli Universal Studios.\nEdizione italiana.\nNell'edizione in DVD della Universal all'interno del cofanetto \"L'uomo lupo - The Legacy Collection\" il doppiaggio italiano \u00e8 completamente rifatto, cos\u00ec come nel Blu-ray Disc della stessa casa. Solo i successivi DVD prodotti dalla Sinister Film e dalla A&amp;R Productions contengono ancora il doppiaggio originale. L'edizione italiana originale fu tuttavia privata del doppiaggio in alcune scene - probabilmente per questioni di deterioramento irrecuperabile della traccia sonora - che di conseguenza non furono doppiate o, in caso della mancanza di una o due parole, parzialmente ri-doppiate."}
{"id": "2736756", "revid": "196390", "url": "https://it.wikipedia.org/wiki?curid=2736756", "title": "Circuito di Misano Adriatico", "text": ""}
{"id": "2736757", "revid": "765341", "url": "https://it.wikipedia.org/wiki?curid=2736757", "title": "Discografia di Gosia Andrzejewicz", "text": "Questa pagina contiene la discografia della cantante pop polacca Gosia Andrzejewicz.\nSingoli.\nAltri singoli: \"Mi\u0142o\u015b\u0107\" (2004), \"Dangerous Game\" (2005), \"Latino\" (2007), \"Magia \u015bwi\u0105t\" (2007), \"Zabierz mnie\" (2009), \"Wojowniczka\" (2010)."}
{"id": "2736762", "revid": "1872303", "url": "https://it.wikipedia.org/wiki?curid=2736762", "title": "Canale Reno-Meno-Danubio", "text": "Il canale Reno - Meno - Danubio (tedesco: \"Rhein-Main-Donau-Kanal\"), della lunghezza di circa 171 km, collega il Meno (da Bamberga) al Danubio (a Kelheim).\nOltre alla sua funzione \"commerciale\", il canale alimenta il \"bacino del Regnitz\", fornendo l'approvvigionamento idrico alle zone circostanti; con 406 m s.l.m. in Baviera, il canale \u00e8 la via d'acqua navigabile pi\u00f9 alta d'Europa.\nOltre ai due fiumi sopracitati, il canale collega il Mare del Nord e l'Oceano Atlantico al Mar Nero, fornendo un'arteria navigabile tra il delta del Reno (a Rotterdam nei Paesi Bassi) e il delta del Danubio in Romania (oppure il canale Danubio-Mar Nero).\nStoria.\nIl primo collegamento navigabile tra il Reno, il Meno, ed il Danubio, venne ideato nell'anno 793 da Carlo Magno; era vicino all'odierna citt\u00e0 di Treuchtlingen e si chiamava \"Fossa Carolina\" (anche \"Karlsgraben\"). Tuttavia, il progetto non ebbe successo e quindi fu abbandonato poco dopo la sua costruzione.\nSolo dopo la Guerra dei trent'anni, ma soprattutto con l'inizio della rivoluzione industriale in Germania, venne ideato un altro progetto che prevedeva la costruzione di un canale artificiale.Con le guerre napoleoniche, i progetti per la creazione del canale furono elaborati. Nel 1825, il re Ludovico I di Baviera incaric\u00f2 il regio architetto \"Heinrich Freiherr von Pechmann\" di elaborare progetti sul corso d'acqua. Dopo undici anni di lavoro (e quindi nel 1846) venne aperto il \"Canale Ludovico I Danubio-Meno\", da Bamberga e Kelheim (lunghezza circa 173\u00a0km).Il canale, per\u00f2, fu usato solamente per il trasporto di legnami e pietra.\nLe due guerre mondiali.\nNegli anni delle due guerre mondiali, il canale fu presto distrutto; nel 1950 era chiuso.A partire dal 1960, intere sezioni del corso d'acqua vennero interrate; l'autostrada A\u00a073 (\"Frankenschnellweg\") tra Norimberga e Forchheim corre in gran parte sull'alveo dell'antico canale.\nOggi.\nIl percorso del canale Meno-Danubio odierno \u00e8 all'incirca quello del suo predecessore. Un tratto lungo circa 65 km tra Beilngries e Norimberga oggi \u00e8 funzionale ed ancora in gran parte nella sua condizione originale. "}
{"id": "2736765", "revid": "224230", "url": "https://it.wikipedia.org/wiki?curid=2736765", "title": "Andrea Vitaliani", "text": "Biografia.\nSuddito del Regno di Napoli, di professione orologiaio, trasferitosi a Napoli col fratello Vincenzo, nel dicembre 1792 fu uno dei napoletani che incontrarono l'ammiraglio francese Latouche-Tr\u00e9ville. Dagli incontri con gli ufficiali francesi prese avvio una vera attivit\u00e0 cospirativa formalizzata nella nascita della \"Societ\u00e0 Patriottica Napoletana\" (agosto 1793), un'associazione simpatizzante della rivoluzione francese strutturata sul modello delle logge massoniche, con una gerarchia di gradi tale che la conoscenza dei segreti era riservata solo ai vertici.\nNei mesi successivi Andrea e Vincenzo si impegnarono molto nella propaganda e nella divulgazione della costituzione francese del 1793. Nel febbraio 1794 Andrea Vitaliani partecip\u00f2 al dibattito sulla mancata nomina di un organismo direttivo che coordinasse i molti piccoli \"club elementari\" sorti negli ultimi mesi del 1793 e procedesse verso la rivoluzione armata. Il 20 febbraio 1794 Vitaliani costitu\u00ec l'ala sinistra della neocostituita \"Societ\u00e0 rivoluzionaria\", detta \"ROMO\" (\"Repubblica O MOrte\"), con l'obiettivo della rivoluzione immediata, in contrapposizione alla componente pi\u00f9 moderata detta \"LOMO\" (\"Libert\u00e0 O MOrte\"). Col Vitaliani il \"ROMO\" si impegn\u00f2 in un'opera di proselitismo fra gli appartenenti alle classi popolari, invero non sempre coronata da successo. Nonostante l'indifferenza del popolo, Vitaliani nel marzo 1794 organizz\u00f2 una congiura per l'assalto ai castelli di Napoli e rovesciare la monarchia borbonica; ma per colpa dell'imprudenza di Vincenzo Vitaliani, che rivel\u00f2 i particolari a un certo Donato Froncillo, scambiandolo per un rivoluzionario, il 21 marzo 1794 la congiura fu scoperta: vennero eseguiti i primi arresti a cui ne seguirono numerosi altri per le confessioni e le delazioni dei primi arrestati (Pietro De Falco, Annibale Giordano, Vincenzio Russo, Antonio Jerocades, Vincenzo Vitaliani e forse Vincenzo Galiani). Andrea Vitaliani riusc\u00ec a evitare l'arresto con la fuga perch\u00e9 Luigi de' Medici di Ottajano, reggente della Gran Corte della Vicaria, essendo gi\u00e0 stato arrestato il fratello Vincenzo che presumibilmente sarebbe stato condannato a morte, non volle che fossero arrestati tutti e due i fratelli Vitaliani. Il processo, iniziato il 15 agosto 1794, venne condotto con rito abbreviato previsto dalla formula \"ad modum belli et per horas\"; il 3 ottobre 1794 furono condannati a morte, e la sentenza eseguita per impiccagione il 18 ottobre 1794, tre aderenti al \"ROMO\" (Vincenzo Galiani, Vincenzo Vitaliani ed Emanuele De Deo), scelti probabilmente a caso per dare un esempio. Andrea fu invece esule a Genova.\nRitorn\u00f2 a Napoli assieme al generale Championnet il 5 dicembre 1798. Il 23 gennaio 1799 (4 piovoso del nuovo calendario), con decreto di Championnet, e fece parte della Municipalit\u00e0 durante il governo provvisorio e costituente della Repubblica Partenopea. Catturato con la riconquista di Napoli da parte delle forze sanfediste (15 giugno 1799) fu impiccato il 20 luglio 1799."}
{"id": "2736767", "revid": "1653437", "url": "https://it.wikipedia.org/wiki?curid=2736767", "title": "Fumin", "text": "Fumin \u00e8 un vitigno autoctono a bacca nera della Valle d'Aosta, coltivato in tutta la valle centrale fino ad un'altitudine di 650 metri, il cui nome deriva dal fatto che gli acini sono ricoperti da una evidente pruina azzurrognola, che li fa apparire come \"affumicati\".\nStoria.\nHa origini antiche, ma abbiamo notizie certe del Fumin solo nel 1838 da Lorenzo Francesco Gatta, che ne parla ampiamente nel suo \"Saggio sulle viti e sui vini della Valle d'Aosta\". Fino a pochi decenni fa non veniva mai vinificato in purezza, ma solo utilizzato per dare colore e acidit\u00e0 a vini di pronta beva.\nCaratteristiche.\nLa foglia \u00e8 di medie dimensioni, pentagonale e trilobata.\nIl grappolo del Fumin, di dimensione medio-piccola, ha forma piramidale, alata, di media compattezza.\nL'acino, anch'esso medio piccolo, ha forma sferica, una buccia di buona consistenza, molto pruinosa, di colore blu opaco.\nLa maturazione \u00e8 medio-tardiva (seconda met\u00e0 di ottobre), la vigoria piuttosto elevata, e buona la produttivit\u00e0.\nIl vino.\nDalle uve Fumin, vinificate in purezza, si ottiene un vino longevo di colore rosso porpora con una tonalit\u00e0 violacea intensa, con profumi intensi e persistenti di frutti rossi. Al gusto, complesso e ampio, ha discreta morbidezza e, tannini eleganti che lo rendono piuttosto corposo. Si presta all'invecchiamento (3-5 anni).\nLe uve Fumin sono la principale componente (90%) della DOC valdostana Valle d'Aosta Fumin, e concorrono in percentuale minore alla produzione di altri vini DOC della Valle."}
{"id": "2736768", "revid": "183483", "url": "https://it.wikipedia.org/wiki?curid=2736768", "title": "HD 65575", "text": ""}
{"id": "2736785", "revid": "204391", "url": "https://it.wikipedia.org/wiki?curid=2736785", "title": "Flurbiprofen", "text": ""}
{"id": "2736787", "revid": "767487", "url": "https://it.wikipedia.org/wiki?curid=2736787", "title": "Poesia che mi guardi", "text": "Poesia che mi guardi \u00e8 un film di Marina Spada, uscito per la prima volta nelle sale il 20 novembre 2009 e presentato in anteprima alla 66\u00aa Mostra del Cinema di Venezia 2009 (sezione \"Giornate degli Autori\").\nTrama.\nMarina Spada con il film \"Poesia che mi guardi\" vuole raccontare la storia drammatica di Antonia Pozzi, poetessa nata a Milano nel 1912 e morta suicida nel 1938, attraverso l'incontro tra la protagonista, Maria, e il Gruppo H5N1, un trio di ragazzi che, di notte, fa poesia di strada diffondendo i propri versi sui muri della citt\u00e0.\nIniziando il racconto dalla figura di Antonia Pozzi, una poetessa in parte dimenticata del Novecento Italiano, suicidatasi a soli 26 anni, \"Poesia che mi guardi\" analizza il ruolo dell'artista e, in particolare, del poeta all'interno della societ\u00e0 di allora e di oggi, tracciando paralleli tra l'isolamento culturale di cui era stata vittima la Pozzi e l'efficacia comunicativa ribelle e pandemica degli H5N1, interpretati nel film da tre giovani attori milanesi.\nIl Film.\nLocation.\nIl film \u00e8 stato girato tra Milano, Pavia, Pasturo e Chiaravalle.\nRiferimenti.\nIl titolo del film deriva da un verso di Antonia Pozzi tratto da \"Preghiera alla poesia\". Il titolo del precedente film della regista Marina Spada (\"Come l'Ombra\", 2006) derivava invece da un verso della poetessa russa Anna Achmatova.\nColonna sonora.\nHa firmato la colonna sonora del film il musicista Tommaso Leddi, gi\u00e0 componente degli Stormy Six, un gruppo musicale italiano di rock progressivo costituitosi a Milano nel 1966 e scioltosi nel 1983."}
{"id": "2736788", "revid": "204391", "url": "https://it.wikipedia.org/wiki?curid=2736788", "title": "Naproxene", "text": ""}
{"id": "2736791", "revid": "287204", "url": "https://it.wikipedia.org/wiki?curid=2736791", "title": "Milwaukee Bucks 2005-2006", "text": "La stagione 2005-06 dei Milwaukee Bucks fu la 38\u00aa nella NBA per la franchigia.\nI Milwaukee Bucks arrivarono quinti nella \"Central Division\" della \"Eastern Conference\" con un record di 40-42. Nei play-off persero al primo turno con i Detroit Pistons (4-1)."}
{"id": "2736795", "revid": "765341", "url": "https://it.wikipedia.org/wiki?curid=2736795", "title": "H\u00fcbschhorn", "text": "L'H\u00fcbschhorn (3.192\u00a0) \u00e8 una montagna delle Alpi del Monte Leone e del San Gottardo nelle Alpi Lepontine. Si trova nel Canton Vallese (Distretto di Briga).\nDescrizione.\nLa montagna \u00e8 collocata a sud-est del Passo del Sempione e lungo la cresta che dal Monte Leone e passando per il Breithorn digrada verso il passo."}
{"id": "2736800", "revid": "290948", "url": "https://it.wikipedia.org/wiki?curid=2736800", "title": "Violetto di cobalto", "text": "Il violetto di cobalto \u00e8 una gradazione del colore viola.\nProcedimento di realizzazione.\n\u00c8 costituito da un arseniato di cobalto e magnesio. L'arseniato viene fatto precipitare, il quale, a seguito di questo trattamento, assume una colorazione rosa, indi, portato ad alta temperatura, il composto assume una tonalit\u00e0 violetta. Il tono di viola pu\u00f2 differire a seconda della temperatura a cui viene esposto che pu\u00f2 arrivare fino a tonalit\u00e0 molto scure.\nCaratteristiche tecniche.\nLa sua variet\u00e0 chiara \u00e8 molto vivace e luminosa. La sua stabilit\u00e0 \u00e8 molto alta. Pu\u00f2 essere mescolato con tutti i tipi di bianchi, tra cui il bianco d'argento, generando dei tipi di viola dal bell'effetto difficilmente raggiungibile mescolando altri tipi di colori, anche se di ottimo livello. Il violetto di cobalto risulta migliore dei colori derivati dall'anilina. Il Violetto di Cobalto asciuga molto rapidamente.\nColori sconsigliati per la mescolanza.\nTutti i colori contenenti ferro.\nUtilizzi.\nNella pittura ad olio.."}
{"id": "2736802", "revid": "183483", "url": "https://it.wikipedia.org/wiki?curid=2736802", "title": "Beta Carinae", "text": ""}
{"id": "2736805", "revid": "643662", "url": "https://it.wikipedia.org/wiki?curid=2736805", "title": "Spartak Erevan", "text": "Col nome di Spartak Erevan (, translitterazione anglosassone Spartak Yerevan) sono state conosciute nel corso degli anni le seguenti societ\u00e0 di calcio armene e sovietiche:"}
{"id": "2736811", "revid": "113676618", "url": "https://it.wikipedia.org/wiki?curid=2736811", "title": "Salaak", "text": "Salaak (a volte erroneamente scritto e pronunciato Salakk, anche nei fumetti in cui \u00e8 pubblicato) \u00e8 un personaggio dei fumetti DC Comics. \u00c8 un supereroe extraterrestre del pianeta Slyggia, ed un membro della forza di polizia intergalattica nota come il Corpo delle Lanterne Verdi. Ha l'aspetto di un insetto umanoide con la pelle color mattone e quattro braccia.\nBiografia del personaggio.\nFamoso pessimista e solitario, Salaak \u00e8 una creatura di protocollo e legge. Come Lanterna Verde veterana, serv\u00ec in molte campagne del Corpo nel corso degli anni. Durante la \"Crisi sulle Terre infinite\" protesse numerosi settori, ma trov\u00f2 l'esperienza deprimente. Dopo di ci\u00f2, and\u00f2 sulla Terra in cerca di compagnia tra i suoi compagni Lanterne Verdi. Serv\u00ec con il contingente di Lanterne Verdi assegnate alla Terra e divenne un buon amico di Ch'p di H'Iven. Per qualche tempo, Salaak visse nel futuro, vivendo sotto l'identit\u00e0 di Pol Manning come Hal Jordan prima di Lui. Mentre era l\u00ec, Salaak spos\u00f2 una donna umana.\nSalaak ritorn\u00f2 nel presente per avvertire tutti della distruzione del Corpo. Ma fu troppo tardi per evitare l'esecuzione di Sinestro. La Batteria del Potere Centrale di Oa fin\u00ec distrutta, e con essa, l'anello di Salaak divenne inutilizzabile. Si trasport\u00f2 su H'Iven dove si riun\u00ec a Ch'p, una delle ultime Lanterne il cui anello funzionava ancora. Salaak rimase su H'Iven e ag\u00ec come consulente di Ch'p finch\u00e9 non scopr\u00ec che i Guardiani erano tornati su Oa e avevano ricostituito il Corpo. I due fecero domanda per essere reinseriti tra i ranghi, ma Ch'p fu ucciso in un incidente stradale. Il Corpo fu distrutto di nuovo quando Hal Jordan, impazzito dopo la perdita dei suoi amici e di Coast City, divenne l'ospite dell'entit\u00e0 della paura conosciuta come Parallax. Le attivit\u00e0 di Hal causarono di nuovo lo spegnimento della batteria Oana e Salaak, insieme a tutte le altre Lanterne, si ritrov\u00f2 senza poteri.\nSalaak fu catturato, insieme ad altre Lanterne ed un Darkstar. Erano in lista per divenire schiavi, ma l'ex Lanterna Verde Guy Gardner, con poteri che non derivavano dal suo Anello del potere, salv\u00f2 l'intero gruppo.\nSalaak partecip\u00f2 alla commemorazione del servizio di Hal sulla Terra. Il Corpo, riformato di nuovo, vide Salaak come nuovo amministratore capo e Custode del Libro di Oa. Il Libro raccontava le avventure di tutte le Lanterne Verdi attraverso la storia dell'Universo.\nSalaak rinforz\u00f2 lo squadrone delle Lanterne inviandole a salvare Mogo da Ranx, la citt\u00e0 senziente e da alcuni membri del Sinestro Corps. Espresse dispiacere verso il fatto che i Guardiani riscrissero il Libro di Oa per permettere la forza letale contro i membri del Sinestro Corps, ma senza smettere di servire.\nSopravvisse alla Guerra contro i Sinestro Corps con ferite gravi, e continu\u00f2 a mantenere il suo ruolo come Custode del Libro di Oa. Venne tenuto fuori dal giro alcune volte, dai Guardiani, che non lo misero al corrente della loro idea di formare le Lanterne Alpha. Tuttavia, di recente, lo si vide litigare con Guy Gardner a proposito di un bar che quest'ultimo intendeva aprire su Oa. Salaak disapprov\u00f2 all'istante, cosa che port\u00f2 Guy a utilizzare il suo anello per fare una versione miniaturizzata di Salaak deridendolo per essere \"andato in giro con i nani\".\nCrisi finale e La notte pi\u00f9 profonda.\nSalaak si vede in \"Crisi finale\" n. 5 come parte del processo ad Hal Jordan, accusato di deicidio.\nDurante \"La notte pi\u00f9 profonda\", Oa fu sotto l'assedio del Corpo delle Lanterne Nere. Con la sparizione dei Guardiani, Salaak prese il comando del Corpo delle Lanterne Verdi e prevenne il tentativo delle Lanterne Alpha di prendere il controllo. Come primo comando, Salaak decret\u00f2 che tutti gli anelli delle Lanterne cadute sarebbero stati trasferiti su Mogo, cos\u00ec da non mettere a rischio nessuna nuova possibile recluta."}
{"id": "2736813", "revid": "400694", "url": "https://it.wikipedia.org/wiki?curid=2736813", "title": "Mattinata (Leoncavallo)", "text": "Mattinata \u00e8 una celebre romanza scritta da Ruggero Leoncavallo nel 1904 espressamente per l'allora Gramophone Company (oggi HMV). Primo interprete ne fu Enrico Caruso, nell'esecuzione registrata l'8 aprile 1904, con lo stesso Leoncavallo al pianoforte.\nDescrizione.\nDopo di allora quest'aria \u00e8 stata interpretata da quasi tutti i principali tenori ed \u00e8 divenuta un classico dei concerti lirici.\nNel 1949 la versione di Vic Damone (\"You're Breaking My Heart\") raggiunge la prima posizione nella Billboard Hot 100 per 4 settimane.\nNel 1962 la versione di Sergio Franchi, nell'album del suo debutto americano, \"Romantic Italian Songs\" (RCA Victor Red Seal, 1962), dopo appena tre mesi raggiunse la 17\u00aa posizione nel Billboard Top 200. Nel 1998 (otto anni dopo la morte di Franchi) lo stesso album entr\u00f2 nella classifica del \"Billboard\" 200.\nLibretto.\n&lt;poem&gt;L'aurora di bianco vestita\nGi\u00e0 l'uscio dischiude al gran sol;\nDi gi\u00e0 con le rosee sue dita\nCarezza de' fiori lo stuol!\nCommosso da un fremito arcano\nIntorno il creato gi\u00e0 par;\nE tu non ti desti, ed invano\nMi sto qui dolente a cantar.\nMetti anche tu la veste bianca\nE schiudi l'uscio al tuo cantor!\nOve non sei la luce manca;\nOve tu sei nasce l'amor.\nOve non sei la luce manca;\nOve tu sei nasce l'amor.&lt;/poem&gt;"}
{"id": "2736816", "revid": "1452073", "url": "https://it.wikipedia.org/wiki?curid=2736816", "title": "Tiaprofene", "text": "Il tiaprofene o acido tiaprofenico \u00e8 un farmaco anti-infiammatorio non steroideo (FANS) derivato dell'acido propionico.\nFarmacocinetica.\nIl farmaco \u00e8 rapidamente metabolizzato dagli enzimi epatici in due principali metaboliti inattivi. Ciononostante, la maggior parte del farmaco viene escreto immodificato nelle urine. La rapidit\u00e0 e l'efficienza di tali sistemi di \"clearance\" comporta un'emivita plasmatica di circa 1-2 ore nel giovane e 2-4 ore nell'anziano. L'emivita viene drasticamente aumentata nei pazienti con insufficienza renale.\nFarmacodinamica.\nCome tutti i FANS, l'acido tiaprofenico esplica il suo effetto farmacologico attraverso l'inibizione della ciclossigenasi (COX). Come gli altri derivati dell'acido propionico (ibuprofene), l'inibizione delle COX operata dal tioprofene \u00e8 reversibile. L'acido tiaprofenico possiede inoltre la precipua capacit\u00e0 di inibire il riassorbimento tubulare di acido urico ed esplica perci\u00f2 un effetto uricosurico.\nImpiego clinico.\nIl tiaprofene provoca rapido sollievo in corso di cefalea e artralgie. Pu\u00f2 essere altres\u00ec utilizzato nella sindrome dismenorroica e nei dolori di origine muscolare. In virt\u00f9 dell'effetto uricosurico pu\u00f2 trovare impiego razionale nella terapia del dolore della gotta e degli episodi gottosi.\nEffetti avversi.\nGli effetti collaterali sono simili a quelli degli altri FANS e comprendono tossicit\u00e0 gastrointestinale, nefrotossicit\u00e0 e raramente alcune gravi forme di cistite."}
{"id": "2736818", "revid": "628767", "url": "https://it.wikipedia.org/wiki?curid=2736818", "title": "Distretto di Myagdi", "text": " \nIl distretto di Myagdi \u00e8 un distretto del Nepal, in seguito alla riforma costituzionale del 2015 fa parte della provincia Gandaki Pradesh. \nIl capoluogo \u00e8 Beni.\nGeograficamente il distretto appartiene alla zona collinare della Mahabharat Lekh. Nella zona est del territorio si trova il massiccio dell'Annapurna con la sua cima principale Annapurna I (8.091) e la cima Annapurna Sud (7.219 m.) e tutta l'area circostante ricade nella zona protetta omonima.\nLa principale etnia presente nel distretto \u00e8 quella dei Magar.\nMunicipalit\u00e0.\nIl distretto \u00e8 suddiviso in sei municipalit\u00e0."}
{"id": "2736819", "revid": "287204", "url": "https://it.wikipedia.org/wiki?curid=2736819", "title": "Milwaukee Bucks 2006-2007", "text": "La stagione 2006-07 dei Milwaukee Bucks fu la 39\u00aa nella NBA per la franchigia.\nI Milwaukee Bucks arrivarono quinti nella \"Central Division\" della \"Eastern Conference\" con un record di 28-54, non qualificandosi per i play-off."}
{"id": "2736820", "revid": "183483", "url": "https://it.wikipedia.org/wiki?curid=2736820", "title": "HD 85123", "text": ""}
{"id": "2736821", "revid": "204391", "url": "https://it.wikipedia.org/wiki?curid=2736821", "title": "Acido tiaprofenico", "text": ""}
{"id": "2736822", "revid": "964", "url": "https://it.wikipedia.org/wiki?curid=2736822", "title": "Vie aeree", "text": " #REDIRECTApparato respiratorio"}
{"id": "2736823", "revid": "767487", "url": "https://it.wikipedia.org/wiki?curid=2736823", "title": "Kostadin Stojanov", "text": "Carriera.\nClub.\nDebutta con la squadra della sua citt\u00e0, lo Zagorets, per poi essere prelevato dallo Sliven. Dal 2009 gioca con il CSKA Sofia, con il quale debutta in Europa League il 17 settembre 2009, contro il Fulham.\nNazionale.\nHa rappresentato la Nazionale bulgara contro Cipro e la Georgia."}
{"id": "2736824", "revid": "183483", "url": "https://it.wikipedia.org/wiki?curid=2736824", "title": "HD 89080", "text": ""}
{"id": "2736829", "revid": "2173588", "url": "https://it.wikipedia.org/wiki?curid=2736829", "title": "Violetto manganese", "text": "Il violetto di manganese (o violetto minerale o violetto di Borgogna o violetto di Norimberga) \u00e8 una gradazione di viola.\nDescrizione.\nQuesto colore ha origine sia inorganica che sintetica. Venne realizzato per la prima volta nel 1868 da Anton Leykauf. Il colore risulta dall'unione dal pirofosfato manganoso ammonico con un fosfato di manganese. Viene ottenuto tramite un procedimento molto complesso: un vaso smaltato di perossido di manganese viene portato a fusione con acido fosforico, facendo bollire il composto violetto con carbonato ammonico. Dopo una prima lavorazione il composto viene filtrato, al lavaggio ed alla fusione finale. Il colore \u00e8 piuttosto coprente. Pu\u00f2 essere usato nella pittura a tempera, encausto e nella pittura ad olio mentre viene sconsigliato per l'affresco."}
{"id": "2736831", "revid": "287204", "url": "https://it.wikipedia.org/wiki?curid=2736831", "title": "Milwaukee Bucks 2007-2008", "text": "La stagione 2007-08 dei Milwaukee Bucks fu la 40\u00aa nella NBA per la franchigia.\nI Milwaukee Bucks arrivarono quinti nella \"Central Division\" della \"Eastern Conference\" con un record di 26-56, non qualificandosi per i play-off."}
{"id": "2736832", "revid": "1870933", "url": "https://it.wikipedia.org/wiki?curid=2736832", "title": "FA Cup 1877-1878", "text": "La FA Cup 1877\u201378 fu la settima edizione del torneo calcistico pi\u00f9 vecchio del mondo. Vi presero parte 43 compagini, quattro in pi\u00f9 dell'anno precedente."}
{"id": "2736835", "revid": "729019", "url": "https://it.wikipedia.org/wiki?curid=2736835", "title": "Torre Castelluccia", "text": "Torre Castelluccia (\"la Ka\u0161tiduzza\" in dialetto pulsanese) \u00e8 una torre costiera salentina situata a Marina di Pulsano, frazione di Pulsano, in Provincia di Taranto. \u00c8 una delle numerosi torre costiere fatte edificare nel '500 dagli spagnoli (che controllavano il Regno di Napoli) in tutto il Salento (da Taranto a Brindisi passando da Santa Maria di Leuca) per proteggerlo dagli attacchi saraceni. Si trova a sud di Torre Saturo, sita a Marina di Leporano, e a nord di Torre Zozzoli (detta \"Torre Sgarrata\"), sita nell'isola amministrativa di Taranto, tra Marina di Pulsano e Marina di Lizzano.\nDescrizione.\n\u00c8 situata su un altopiano che porta il suo nome all'interno del Bosco Caggione e si affaccia sulla baia di Lido Silvana.\nIl bosco nel quale la torre si trova \u00e8 stato meta ambita da turisti italiani e stranieri quando, prima dell'incendio del 2001, ospitava un campeggio internazionale. Dopo il gi\u00e0 citato incendio, solo la parte del bosco situata sull'altopiano della Castelluccia \u00e8 rimasto intatto; la parte sottostante, dove era sito il campeggio, \u00e8 andata persa.\nNei pressi della torre \u00e8 stato rinvenuto, grazie agli scavi del lustro 1948-1952, il pi\u00f9 antico villaggio messo alla luce sul Golfo di Taranto. Il villaggio, la prima Pulsano, risale al XIV secolo a.C. ed \u00e8 collocabile nell'et\u00e0 del bronzo, nella protostoria."}
{"id": "2736836", "revid": "183483", "url": "https://it.wikipedia.org/wiki?curid=2736836", "title": "HD 85124", "text": ""}
{"id": "2736837", "revid": "287204", "url": "https://it.wikipedia.org/wiki?curid=2736837", "title": "Milwaukee Bucks 2008-2009", "text": "La stagione 2008-09 dei Milwaukee Bucks fu la 41\u00aa nella NBA per la franchigia.\nI Milwaukee Bucks arrivarono quinti nella \"Central Division\" della \"Eastern Conference\" con un record di 34-48, non qualificandosi per i play-off."}
{"id": "2736843", "revid": "433605", "url": "https://it.wikipedia.org/wiki?curid=2736843", "title": "Vidin Grad", "text": "Vidin Grad era una fortezza, che si trovava in cima alla collina Vidojevica, vicino al villaggio di Le\u0161nica, comune di Loznica, Serbia.\nOggi, poco rimane di mura e di torri sulla cima della collina, un altopiano con le dimensioni di massimo 50 m di diametro. Da esso, il terreno scende ripido su tutti i lati a fossato asciutto, per proteggere l'accesso alla fortezza.\nResti di mura, di pietra sgrossata, sono in gran parte coperti di vegetazione, e il loro spessore originale \u00e8 stimato a circa 100 centimetri. Sono stati rinforzati con almeno due torri, le cui rovine si possono vedere sul terreno."}
{"id": "2736844", "revid": "83531", "url": "https://it.wikipedia.org/wiki?curid=2736844", "title": "Gabriella Gatti", "text": "Biografia.\nNel 1926, a diciotto anni, si diplom\u00f2 in pianoforte all'Conservatorio Santa Cecilia di Roma. Dopo i corsi di perfezionamento al Teatro Reale, nel 1933 debutt\u00f2 in \"Nabucco\" al Politeama di Firenze, accanto a Carlo Galeffi e con la direzione di Vittorio Gui.\nNel 1934 fu Euridice ne \"L'Orfeo\" di Claudio Monteverdi al Teatro dell'Opera di Roma, dove nello stesso anno apparve anche in \"Fedra\" di Ildebrando Pizzetti, l'anno successivo in \"Otello\" e nel 1936 ne \"La forza del destino\" accanto a Beniamino Gigli. Nel 1938 debutt\u00f2 al Teatro alla Scala in \"Silvano\" di Pietro Mascagni.\nDurante la guerra ricopr\u00ec nel 1942 il ruolo di Maria nella prima italiana di \"Wozzeck\" di Alban Berg. In quegli anni conobbe e divenne amica della violinista Gioconda De Vito, alla quale rimase legata fino alla scomparsa.\nDopo l'interpretazione in \"Pulcinella\" di Igor' F\u00ebdorovi\u010d Stravinskij e in \"Miserere\" di Niccol\u00f2 Jommelli nei primi anni cinquanta, fece l'ultima apparizione pubblica in un concerto per la RAI il 14 marzo 1953. Oltre al repertorio operistico interpret\u00f2 arie da concerto, lieder, oratori e musica sacra. La documentazione relativa alla sua attivit\u00e0 artistica fa parte dell'Archivio storico del Teatro dell'Opera di Roma.\nEra sorella dell'archeologo Guglielmo Gatti."}
{"id": "2736845", "revid": "104458", "url": "https://it.wikipedia.org/wiki?curid=2736845", "title": "Piz Ela", "text": "Il Piz Ela (3.339 - detto anche \"Piz Aela\") \u00e8 una montagna delle Alpi dell'Albula nelle Alpi Retiche occidentali. Si trova nel Canton Grigioni.\nDescrizione.\nLa montagna \u00e8 collocata tra i comuni di Berg\u00fcn e Surses. Il monte \u00e8 compreso nel Parco Ela e fa parte del Gruppo dei Pizs da Bravuogn.\nIl rifugio Chamonas d'Ela (2.252\u00a0m) \u00e8 costruito nei pressi del monte."}
{"id": "2736848", "revid": "1793900", "url": "https://it.wikipedia.org/wiki?curid=2736848", "title": "Sault Ste. Marie (Stati Uniti d'America)", "text": "Sault Ste. Marie \u00e8 una citt\u00e0 degli Stati Uniti d'America, capoluogo della Contea di Chippewa nello Stato del Michigan.\nLa citt\u00e0 si trova all'estremit\u00e0 orientale della Penisola superiore, separata dalla citt\u00e0 gemella canadese di Sault Ste. Marie nell'Ontario, dal fiume St. Marys."}
{"id": "2736850", "revid": "819508", "url": "https://it.wikipedia.org/wiki?curid=2736850", "title": "Lacca di garanza", "text": "La lacca di garanza \u00e8 una gradazione di rosso e un pigmento pittorico. Il pigmento \u00e8 anche noto come alcanna vera, alcanna d'oriente, orcanetto, barantia, garance e rubea.\nDescrizione.\nTrattasi di un pigmento di origine organica e vegetale, il quale deriva dalla rubia (\"Rubia Tinctorum\"). \u00c8 una delle variet\u00e0 di lacca pi\u00f9 stabili. Alcune volte viene ricavata da legni di minor pregio. Le tonalit\u00e0 di questa lacca possono variare dal cremisi intenso al marrone rossastro. Questa lacca \u00e8 molto trasparente e pu\u00f2 essere usata sia nella pittura a tempera che in quella ad olio. Si tratta per\u00f2 di una variet\u00e0 di colore che impiega molto tempo a seccare."}
{"id": "2736853", "revid": "26891", "url": "https://it.wikipedia.org/wiki?curid=2736853", "title": "Marina Imperiale", "text": ""}
{"id": "2736855", "revid": "287204", "url": "https://it.wikipedia.org/wiki?curid=2736855", "title": "Kappa Bootis", "text": ""}
{"id": "2736871", "revid": "767487", "url": "https://it.wikipedia.org/wiki?curid=2736871", "title": "Warren (Michigan)", "text": "Warren \u00e8 una citt\u00e0 degli Stati Uniti d'America, nella Contea di Macomb nello Stato del Michigan. \u00c8 il maggiore sobborgo di Detroit e la terza citt\u00e0 dello Stato.\nA Warren, tra le altre, ha sede la casa automobilistica Cadillac, del gruppo General Motors."}
{"id": "2736873", "revid": "1915706", "url": "https://it.wikipedia.org/wiki?curid=2736873", "title": "Oxaprozin", "text": "L'oxaprozin \u00e8 un farmaco anti-infiammatorio non steroideo (FANS) derivato dell'acido propionico. La molecola \u00e8 dotata di propriet\u00e0 di tipo antinfiammatorio, analgesico, antipiretico e di antiaggregazione piastrinica. In monosomministrazione ed al dosaggio di 1200\u00a0mg al giorno il farmaco ha un'efficacia paragonabile a quella dei dosaggi usuali di aspirina, ibuprofene, indometacina, naprossene, piroxicam e sulindac nel trattamento della artrite reumatoide e dell'osteoartrite. In Italia il farmaco \u00e8 venduto dalla societ\u00e0 farmaceutica Fidia con il nome commerciale di Walix, nella forma farmaceutica di compresse da 600\u00a0mg per somministrazione orale.\nFarmacocinetica.\nOxaprozin dopo somministrazione orale \u00e8 rapidamente assorbito dal tratto gastrointestinale. La concomitante assunzione di cibo non sembra influenzare la biodisponibilit\u00e0 del farmaco. La concentrazione plasmatica massima (Cmax) si raggiunge in 2-4 ore. Il farmaco si lega per pi\u00f9 del 99% alle proteine plasmatiche, ed in particolare alla albumina.\nLa principale caratteristica dell'oxaprozin \u00e8 l'elevatissima emivita plasmatica (da 50 a 60 ore). Il motivo di tale fenomeno non \u00e8 da ricercarsi nel ricircolo entero-epatico del farmaco o dei suoi metaboliti, ma nella assenza di una festinante cinetica di eliminazione epato-renale. Nell'organismo oxaprozin \u00e8 ossidato ad idrossioxaprozin oppure glucuronato ad oxaprozin-acilglucoronide. Circa il 5% dei metaboliti epatici hanno attivit\u00e0 COX-inibente. L'escrezione del farmaco e dei metaboliti avviene per il 35% circa con le feci e per il 65% attraverso le vie urinarie.\nFarmacodinamica.\nOxaprozin \u00e8 un inibitore della sintesi delle prostaglandine. L'inibizione avviene attraverso il blocco reversibile dell'enzima prostaglandina-endoperossido sintasi, noto anche come cicloossigenasi: viene cos\u00ec impedita la produzione di mediatori dell'infiammazione (e del dolore) come le prostacicline e le prostaglandine. \u00c8 inoltre in grado di inibire il riassorbimento tubulare dell'acido urico e possiede perci\u00f2 un effetto uricosurico. Tale effetto \u00e8 comunque meno intenso rispetto a quello provocato dall'acido tiaprofenico.\nParte dell'efficacia antidolorifica del farmaco potrebbe essere correlato alla capacit\u00e0 di inibizione della anandamide idrolasi a livello neuronale, con conseguente potente attivit\u00e0 analgesica.\nUsi clinici.\nIn virt\u00f9 della elevata emivita, l'oxaprozin pu\u00f2 essere utilizzato in monosomministrazione nei soggetti con dolori di origine reumatica ed in particolare nella artrite reumatoide, spondilite anchilosante, osteoartriti, nelle artralgie, mialgie, borsiti, tendiniti e tenosinoviti. Pu\u00f2 inoltre essere utilizzato nel trattamento della cefalea e delle sindromi dismenorroiche. Il potere uricosurico lo rende particolarmente adatto nella terapia della gotta e degli episodi gottosi.\nEffetti collaterali ed indesiderati.\nL'oxaprozin possiede gli stessi effetti avversi dei farmaci anti-infiammatori non steroidei. In particolare \u00e8 possibile sviluppare lesioni e sanguinamenti del tratto gastrointestinale e nefrotossicit\u00e0 in terapia cronica. Sono anche stati segnalati alcuni casi di epatite. Molto raramente in alcuni soggetti si possono verificare reazioni cutanee bollose gravi e fra queste la sindrome di Stevens Johnson e la necrolisi tossica epidermica. L'impiego negli anziani deve essere scrupolosamente valutato per la maggiore incidenza di eventi avversi.\nControindicazioni.\nIl farmaco \u00e8 controindicato nei soggetti con ipersensibilit\u00e0 al principio attivo oppure ad uno qualsiasi degli eccipienti.\nOxaprozin non deve essere somministrato a pazienti con storia di attacchi acuti d'asma bronchiale, rinite, orticaria, angioedema od altre reazioni di tipo allergico a seguito dell'assunzione di aspirina o di altri FANS.&lt;br&gt;\nIl farmaco non deve essere assunto da soggetti con diatesi emorragica, ulcera peptica attiva, grave insufficienza epatica.\nDosi terapeutiche.\nNel soggetto adulto oxaprozin viene generalmente somministrato al dosaggio di 1200\u00a0mg (equivalenti a due compresse) al giorno, in monosomministrazione. Alcuni soggetti possono richiedere un incremento del dosaggio fino a 1800\u00a0mg per raggiungere un adeguato controllo della sintomatologia dolorosa. In quest'ultimo caso il dosaggio giornaliero viene normalmente suddiviso in due dosi separate: 1200\u00a0mg al mattino e 600\u00a0mg la sera."}
{"id": "2736874", "revid": "767487", "url": "https://it.wikipedia.org/wiki?curid=2736874", "title": "Discografia di Geri Halliwell", "text": "Questa \u00e8 la discografia di Geri Halliwell, cantante pop britannica divenuta nota al grande pubblico negli anni novanta come una delle componenti del celebre gruppo musicale Spice Girls.\nDopo aver abbandonato il gruppo ha lanciato una carriera da solista, arrivando a pubblicare tre album e nove singoli, di cui buona parte di gran successo a livello europeo."}
{"id": "2736875", "revid": "1305772", "url": "https://it.wikipedia.org/wiki?curid=2736875", "title": "Dinamite (disambigua)", "text": "Con il termine dinamite si indica l'esplosivo brevettato da Alfred Nobel nel 1867. Il termine pu\u00f2 anche voler indicare:"}
{"id": "2736881", "revid": "110157", "url": "https://it.wikipedia.org/wiki?curid=2736881", "title": "Sterling Heights", "text": "Sterling Heights \u00e8 una citt\u00e0 degli Stati Uniti d'America, nella Contea di Macomb nello Stato del Michigan. \u00c8 un sobborgo di Detroit e la quarta citt\u00e0 dello Stato."}
{"id": "2736883", "revid": "48344", "url": "https://it.wikipedia.org/wiki?curid=2736883", "title": "Elisabetta Decontardi", "text": ""}
{"id": "2736889", "revid": "6923", "url": "https://it.wikipedia.org/wiki?curid=2736889", "title": "Big Me", "text": "Big Me \u00e8 un singolo del gruppo musicale statunitense Foo Fighters, pubblicato il 25 febbraio 1996 come quarto estratto dal primo album in studio \"Foo Fighters\".\n\"Big Me\" ricevette cinque candidature agli MTV Video Music Awards del 1996, vincendo unicamente il premio \"Best Group Video\".\nVideo musicale.\nIl video musicale \u00e8 una parodia della pubblicit\u00e0 delle caramelle Mentos, in cui il nome delle caramelle \u00e8 cambiato in \"Footos\". Il video \u00e8 diviso in varie parti in cui delle persone, per risolvere i loro problemi, mangiano una caramella. Cos\u00ec facendo, il problema si risolve immediatamente.\nTracce.\nTesti e musiche di Dave Grohl."}
{"id": "2736891", "revid": "767487", "url": "https://it.wikipedia.org/wiki?curid=2736891", "title": "Clinton Township (contea di Macomb)", "text": "Clinton \u00e8 una citt\u00e0 degli Stati Uniti d'America, nella Contea di Macomb nello Stato del Michigan. \u00c8 un sobborgo di Detroit."}
{"id": "2736894", "revid": "287204", "url": "https://it.wikipedia.org/wiki?curid=2736894", "title": "La scuola maledetta", "text": "La scuola maledetta (\"The Haunted School\") \u00e8 un romanzo horror per ragazzi del 1997 dello scrittore statunitense Robert Lawrence Stine, cinquantanovesimo della collana \"Piccoli brividi\".\nTrama.\nIl dodicenne Tommy Frazer, trasferitosi da poco nella scuola di Bell Valley, si occupa con i suoi amici di organizzare la festa scolastica di inizio anno. La sua amica, Thalia Halpert-Rodis, \u00e8 una dodicenne che si trucca moltissimo e la loro bulla si chiama Greta, una ragazza di statura grossa tutta vestita di grigio e colori scuri. Tommy, per andare a prendere un barattolo di vernice rossa, si perde e finisce nell'angolo pi\u00f9 vecchio della scuola, \"Classe 1947\", dove vede magnifiche statue di cera di ragazze e ragazzi vestiti con abiti antiquati. La preside Borden nota che si \u00e8 perso e lo riaccompagna in palestra spiegandogli che quell'aula era un triste omaggio ai ragazzi riprodotti nelle statue, che nel 1947 sono scomparsi misteriosamente.\nDurante la festa Tommy e il suo amico Ben Jackson vanno nell'altro lato della scuola e si perdono per uno scambio delle scale, ma scoprono un ascensore e ci entrano pensando di tornare in palestra, ma l'ascensore li porta dentro il muro, dove entrano in un'aula completamente in bianco e nero, dove trovano un gruppo di ragazzi e ragazze (Seth, Eddie, Mary, Eloise e Monia) vestiti in modo antiquato, e incredibilmente, in bianco e nero pure loro. Seth spiega loro che sono grigi perch\u00e9 al loro primo giorno di scuola, nel 1947, un fotografo, chiamato signor Camaleonte, stufo della loro esuberanza, gli scatt\u00f2 una foto, intrappolandoli in quell'altra dimensione (chiamata dai ragazzi \"Grigionia\"). Tommy e Ben, con orrore, vedono l'ascensore chiudersi e iniziare a diventare grigi come gli altri ragazzi. Presi dal panico, i due, nonostante gli avvertimenti dei ragazzi grigi, escono dalla classe dalla finestra, finendo per\u00f2 in un quartiere oscuro, dove vivono orribili individui pronti a catturarli per buttarli nel \"baratro oscuro\", ma grazie all'accendino di Tommy, che emana fuoco arancione che irrita gli individui, ritornano al sicuro nell'aula dei ragazzi grigi.\nI ragazzi spiegano che una loro compagna era riuscita a fuggire dal mondo grigio alcuni giorni prima e Tommy crede che la fuggitiva fosse Greta, avendo presente il suo abbigliamento sempre tendente al grigio. Ma ad un tratto la porta dell'ascensore si apre e ne esce Thalia, che spiega di essere scappata grazie ad un rossetto dentro la borsa (e che si truccava per nascondere il grigiore della sua pelle). Grazie al rossetto, Tommy e Ben creano un portale per tornare al mondo normale, mentre gli altri ragazzi e Thalia decidono di rimanere. Tommy e Ben si salvano, ma durante la loro foto la professoressa chiede di farla scattare dal signor Camaleonte, cos\u00ec si suppone che Tom e Ben vengano intrappolati di nuovo nella citt\u00e0 di \"Grigionia\"."}
{"id": "2736900", "revid": "958185", "url": "https://it.wikipedia.org/wiki?curid=2736900", "title": "The Amateur Scientist", "text": "The Amateur Scientist (\"Lo scienziato dilettante\") \u00e8 stata una longeva rubrica di \"Scientific American\". Per 72 anni, dal 1928 al 2001, ha rappresentato, per gli scienziati dilettanti, il punto di riferimento assoluto sul \"come fare\", riscuotendo un successo che ne ha fatto la rubrica di pi\u00f9 lunga data nella storia della rivista. \nContenuti.\nLa rubrica era tenuta in grande considerazione per la capacit\u00e0 di rivelare i dettagli pi\u00f9 oscuri della ricerca, e per la capacit\u00e0 di mostrare agli sperimentatori casalinghi il modo per giungere a scoperte originali servendosi unicamente di materiali di basso costo. \nFin dal suo debutto, nel 1928, \"The Amateur Scientist\" fu una risorsa primaria per chi realizzava progetti da mostrare nelle fiere scientifiche. \u00c8 stata, inoltre, fonte di ispirazione per innumerevoli sperimentatori amatoriali, ha contribuito ad attrarre persone alla carriera scientifica e ha occupato un posto d'onore nelle librerie scolastiche in tutto il mondo.\nSpesso eleganti e piuttosto sofisticati, i progetti proposti nella rubrica erano sempre accessibili al \"budget\" di un dilettante. Alcuni di essi erano cos\u00ec innovativi da stabilire un nuovo standard nel campo. Di fatto, \"The Amateur Scientist\" \u00e8 un serbatoio di idee da cui attingono anche gli scienziati professionisti per trovare soluzioni a basso costo per i problemi incontrati nella ricerca di tutti i giorni.\nStoria.\nAlbert Ingalls.\nLe origini di \"The Amateur Scientist\" risalgono al 1928, quando l'astronomo Albert Ingalls inizio la rubrica sotto il nome di \"The Back Yard Astronomer\" (\"L'astronomo nel cortile\"). Ingalls insegn\u00f2 agli amatori come essere personalmente coinvolti nell'astronomia auto-costruendosi strumenti ottici di livello professionale e conducendo osservazioni di avanguardia (il che contribu\u00ec a espandere l'hobby dell'autocostruzione di telescopi). Il nome della rubrica cambi\u00f2 molte volte, comparendo come \"The Amateur Astronomer\", \"The Amateur Telescope Maker\", e \"Telescoptics.\" \nMolti dei contenuti presenti in questi articoli furono poi pubblicati da Ingalls e \"Scientific American\" nel libro \"Amateur Telescope Making\" (Vol. 1-3). In seguito, Ingalls scelse di allargare gli orizzonti includendovi degli \"how to\" che spaziavano in tutti i campi della scienza, una scelta editoriale che impose il cambio del titolo in \"The Amateur Scientist.\"\nClair L. Stong.\nIngalls tenne la sua rubrica per quasi 30 anni. Nel 1954 l'editore scelse a succedergli Clair L. Stong. Stong lavorava dal 1926 come ingegnere elettronico della Westinghouse, dove sarebbe rimasto fino al 1962. Egli ampli\u00f2 la rubrica, disseminandola spesso con progetti estremamente sofisticati, come generatori laser o acceleratori di particelle auto-costruiti. \nMolti scienziati di professione hanno rivelato di essere stati intrigati dalla scienza attraverso i sorprendenti pezzi scritti da Stong. Una delle attivit\u00e0 che egli promosse durante l'Anno geofisico internazionale fu un programma per amatori chiamato Operation Moonwatch che implicava la localizzazione di satelliti da parte di dilettanti.\nPubblicazioni in italiano.\nLa traduzione italiana di \"The Scientific American Book of Projects for the Amateur Scientist\" risulta in due versioni: "}
{"id": "2736901", "revid": "110157", "url": "https://it.wikipedia.org/wiki?curid=2736901", "title": "Livonia (Michigan)", "text": "Livonia \u00e8 una citt\u00e0 degli Stati Uniti, nella contea di Wayne, nello Stato del Michigan. Si trova nell'area metropolitana di Detroit."}
{"id": "2736903", "revid": "124601897", "url": "https://it.wikipedia.org/wiki?curid=2736903", "title": "Bravo Otto", "text": "Il Bravo Otto \u00e8 un premio istituito in Germania nel 1957 ed assegnato annualmente a personaggi del mondo dello spettacolo (e, per un periodo, anche dello sport) dai lettori della rivista giovanile tedesca \" Bravo \".\nDescrizione.\nIl premio, che inizialmente veniva assegnato solo agli attori, riguarda attualmente le seguenti categorie: attore, attrice, cantante femminile e cantante maschile, star televisiva femminile e star televisiva maschile, interpreti di Hip-Hop nazionali e internazionali, gruppo musicale pop, gruppo musicale rock, Comedy-Star e Shooting Star.. Per ogni categoria - tranne che per quest'ultima - vengono assegnati tre premi: un \"Bravo Otto d'oro\", un \"Bravo Otto d'argento\" e un \"Bravo Otto di bronzo\".\n&lt;br&gt;Vengono inoltre assegnati un \"Bravo d'onore\" (\"Ehren-Otto\") e un \"Bravo di platino\" alla carriera. Dal 1972 al 1993 sono stati assegnati dei \"Bravo Otto\" anche ai migliori sportivi (oltre che per il biennio 1992 - 1993 anche ai campioni di Wrestling), dal 1986 al 1993 alle band hard rock e saltuariamente anche ai conduttori televisivi e ai film tedeschi.\nI primi ad essere premiati con il \"Bravo Otto\" furono gli attori Maria Schell (oro), Gina Lollobrigida (argento), Romy Schneider (bronzo), James Dean (oro), Horst Buchholz (argento) e Burt Lancaster (bronzo). \n&lt;br&gt;Tra gli artisti che sono stati sinora premiati con il \"Bravo Otto\" (argento, oro o bronzo), figurano inoltre, tra gli altri: Ariana Grande, Ava Max, Elvis Presley, Sophia Loren, Tony Curtis, Connie Francis, i Bee Gees, i Beatles, gli ABBA, Roger Moore, John Travolta, Olivia Newton-John, i Deep Purple, Bud Spencer, Terence Hill, Michael Douglas, Michael Jackson, Richard Chamberlain, Uschi Glas, i Modern Talking, Madonna, Sylvester Stallone, Kevin Costner, Tom Cruise, Patrick Duffy, Heinz Drache, Mark Spitz, Franz Beckenbauer, Gerd M\u00fcller, Kevin Keegan, Bj\u00f6rn Borg, Ulrike Meyfarth, Hansi M\u00fcller, Karl-Heinz Rummenigge, Andre Agassi, Boris Becker, Steffi Graf, Franziska van Almsick, Nena, Bernd Cl\u00fcver, Helga Anders (1967, 1968 e 1969), i Guns N' Roses, gli Scorpions, gli Europe, i Bon Jovi, Arnold Schwarzenegger, Julia Roberts, Sharon Stone, David Hasselhoff, Britney Spears, i Backstreet Boys, Robbie Williams, Kylie Minogue, Sabrina Salerno, Den Harrow, Alyssa Milano, Victoria Principal, Sarah Michelle Gellar, Jessica Alba, Mariah Carey, Avril Lavigne, Christina Aguilera, Shakira, i Westlife, le No Angels, i Natural, Beyonc\u00e9, Heath Ledger, Zac Efron, Vanessa Hudgens, Alexander Klaws, Daniel K\u00fcblb\u00f6ck, ecc.\nIl conferimento dei premi viene trasmesso dall'emittente televisiva RTL."}
{"id": "2736909", "revid": "287204", "url": "https://it.wikipedia.org/wiki?curid=2736909", "title": "Dearborn Heights", "text": "Dearborn Heights \u00e8 una citt\u00e0 degli Stati Uniti d'America, nella contea di Wayne, nello Stato del Michigan. Si trova nell'area metropolitana di Detroit."}
{"id": "2736913", "revid": "28993536", "url": "https://it.wikipedia.org/wiki?curid=2736913", "title": "Farnborough Airshow", "text": ""}
{"id": "2736921", "revid": "28993639", "url": "https://it.wikipedia.org/wiki?curid=2736921", "title": "How to", "text": ""}
{"id": "2736922", "revid": "131358", "url": "https://it.wikipedia.org/wiki?curid=2736922", "title": "Scooby doo e il viaggio nel tempo", "text": ""}
{"id": "2736924", "revid": "125631892", "url": "https://it.wikipedia.org/wiki?curid=2736924", "title": "Sonia Prina", "text": " \u00c8 specializzata nel repertorio barocco, segnatamente quelli vivaldiano e h\u00e4ndeliano. Ha debuttato al teatro alla Scala di Milano a ventitr\u00e9 anni interpretando il ruolo di Rosina nel \"Barbiere di Siviglia\", al fianco di Juan Diego Fl\u00f3rez. Nel 2000, ancora a fianco di Fl\u00f3rez e di Roberto De Simone, \u00e8 stata Tisbe nella \"Cenerentola\" di Rossini diretta da Carlo Rizzi, trasmessa il 7 agosto in televisione.\nBiografia.\nHa iniziato a studiare musica a tredici anni diplomandosi poi in tromba e canto al conservatorio Giuseppe Verdi di Milano. \u00c8 entrata a far parte nel 1994 dell'Accademia per Giovani Cantanti Lirici del Teatro alla Scala e tre anni dopo ha iniziato ad esibirsi regolarmente nelle varie stagioni operistiche, debuttando nella prima rappresentazione in epoca moderna di una rara opera di Giuseppe Sarti - \"Giulio Sabino\" - messa in scena al Teatro Alighieri di Ravenna.\nHa in repertorio anche opere liriche di Gioachino Rossini e ha inciso per varie etichette discografiche. Nell'ambito del melodramma italiano ha interpretato anche lavori di Gaetano Donizetti (\"Anna Bolena\").\nCome concertista si \u00e8 esibita in diversi teatri d'Europa, Sudamerica e Giappone, accompagnata da \"ensemble\" internazionali come Accademia Bizantina, Ensemble Matheus, Giardino Armonico, laBarocca, Concert d'Astr\u00e9e, Kammerorchesterbasel.\nRepertorio.\nElenco di alcune delle opere interpretate:"}
{"id": "2736926", "revid": "339392", "url": "https://it.wikipedia.org/wiki?curid=2736926", "title": "Scooby Doo e il viaggio nel tempo", "text": ""}
{"id": "2736929", "revid": "28993761", "url": "https://it.wikipedia.org/wiki?curid=2736929", "title": "Lombardini Holding", "text": ""}
{"id": "2736931", "revid": "481666", "url": "https://it.wikipedia.org/wiki?curid=2736931", "title": "Eugene O'Brien", "text": "Biografia.\nStudi\u00f2 medicina alla University of Colorado di Boulder ma si appassion\u00f2 alla recitazione prima di diventare medico. Su consiglio della famiglia pass\u00f2 quindi a studiare ingegneria civile, continuando per\u00f2 a desiderare di fare l'attore. Trasferitosi a New York, venne \"scoperto\" dall'impresario teatrale Charles Frohman, che gli fece firmare un contratto di tre anni e lo inser\u00ec nel cast di \"The Builder of Bridges\", che il 26 ottobre 1909 apr\u00ec la stagione di Broadway allo Houston Theatre.\nO'Brien si fece quindi un nome recitando al fianco di una delle pi\u00f9 grandi attrici del tempo, Ethel Barrymore, in una riedizione del lavoro di Sir Arthur Wing Pinero, \"Trelawny of the 'Wells\", che inaugur\u00f2 la stagione dell'Empire Theatre il giorno di Capodanno del 1911.\nIl suo primo film, \"The Lieutenant Governor\" per gli Essanay Studios, in cui ebbe il ruolo del protagonista, venne proiettato a Boulder nel 1915, dando cos\u00ec alla sua famiglia l'opportunit\u00e0 di vederlo in azione. Il direttore esecutivo della World Film Corporation Lewis J. Selznick rese O'Brien una stella dello schermo, facendogli interpretare \"The Moonstone\", adattamento di un testo di Wilkie Collins. Fu poi il protagonista maschile di numerose pellicole al fianco delle pi\u00f9 celebri attrici del tempo, come Mary Pickford, Norma Talmadge e Gloria Swanson.\nO'Brien si ritir\u00f2 dalle scene con l'avvento del cinema sonoro e gir\u00f2 il suo ultimo film, \"Faithless Lover\", nel 1928.\nRiconoscimenti.\nPer il suo contributo allo sviluppo dell'industria cinematografica gli \u00e8 stata dedicata una stella sulla Hollywood Walk of Fame, al 1620 di Vine Street."}
{"id": "2736940", "revid": "287204", "url": "https://it.wikipedia.org/wiki?curid=2736940", "title": "Herivelto Martins", "text": "Tra i brani pi\u00f9 famosi da lui composti, figurano: \" Da cor do meu viol\u00e3o \", \" Ave Maria no Morro \", \" Pra\u00e7a onze \" , \" Que rei sou eu? \", \"Acorda, escola de samba\" , \"Duas l\u00e1grimas\" , ecc.\n\u00c8 stato inoltre tra i componenti del gruppo musicale Trio de Ouro, gruppo nato nel 1936 e che comprendeva anche Nilo Chagas e Dalva de Oliveira."}
{"id": "2736941", "revid": "1305772", "url": "https://it.wikipedia.org/wiki?curid=2736941", "title": "Christmas Tree", "text": "Christmas Tree \u00e8 un brano musicale elettropop cantato da Lady Gaga insieme al DJ francese Space Cowboy. \u00c8 una canzone natalizia scritta dalla cantante in collaborazione con Rob Fusari e pubblicata come singolo il 16 dicembre 2008, esclusivamente in formato digitale. \u00c8 stata prodotta da Martin Kierszenbaum e dallo stesso Space Cowboy. Questa canzone \u00e8 un remake pop della canzone natalizia \"Deck the Halls\".\nPubblicazione.\n\"Christmas Tree\" \u00e8 stata distribuita in formato digitale il 16 dicembre 2008 dall'etichetta Interscope Records. Tuttavia, non \u00e8 inclusa in \"The Fame\", l'album di debutto della cantante, ma \u00e8 presente nell'EP \"The Cherrytree Sessions\", pi\u00f9 precisamente nella versione del box set \"The Singles\". Il 3 gennaio 2009 \u00e8 entrata nella Billboard Canadian Hot 100 grazie alle forti vendite digitali, rimanendovi per una settimana alla posizione 79."}
{"id": "2736950", "revid": "767487", "url": "https://it.wikipedia.org/wiki?curid=2736950", "title": "Ginevra degli Almieri (film)", "text": "Ginevra degli Almieri \u00e8 un film del 1935 diretto da Guido Brignone.\nTrama.\nLa famiglia di Ginevra degli Almieri ha combinato un matrimonio d'interesse ma la giovane Ginevra si rifiuta strenuamente fino a cadere in catalessi tanto da essere sepolta viva. Una volta svegliata torna a casa ma la famiglia crede di avere a che fare con uno spettro e cercano di cacciarla.\nVerr\u00e0 accolta solo dal giovane pittore squattrinato da sempre innamorato di lei che la porter\u00e0 all'altare.\nLa critica.\nEnrico Roma nelle pagine di Cinema Illustrazione del 1\u00ba gennaio 1936 \u00abGinevra degli Almieri \u00e8 personaggio da farsa. La sua avventura quasi d'oltretomba si prestava per un film buffonesco, per una caricatura del dramma storico. L'impresa \u00e8 in gran parte riuscita. Le situazioni d'infallibile effetto che l'argomento presentava, l'assieme degli interpreti tra i quali primeggia Elsa Merlini, una messinscena decorosa, hanno offerto al regista quanto di meglio si potesse desiderare. La sua Ginevra \u00e8 divertente gustosa. Forse si poteva sfruttare meglio lo spavento dei fiorentini dinanzi a colei che credono lo spettro della ragazza uccisa dall'epidemia, ricavandone altri elementi di comicit\u00e0. Ma non si pu\u00f2 chiedere troppo\u00bb"}
{"id": "2736953", "revid": "123359350", "url": "https://it.wikipedia.org/wiki?curid=2736953", "title": "Nicolas de Largilli\u00e8re", "text": "Biografia.\nCresciuto ad Anversa, dove la sua famiglia di era trasferita nel 1659, fu nella citt\u00e0 fiamminga che inizi\u00f2 il suo apprendistato nel laboratorio di Antoine Goubeau a partire dal 1668, influenzato soprattutto da Rubens e dai maestri fiamminghi. Entr\u00f2 nella corporazione della Sint-Lucasgilde come maestro della citt\u00e0 nel 1674.\nDal 1675 al 1679 viaggi\u00f2 in Inghilterra, dove si avvicin\u00f2 al pittore vandyckiano Peter Lely e fu notato dal re Carlo II. Vi ritorner\u00e0 nel 1685 per realizzare un ritratto al nuovo re Giacomo II.\nDi ritorno in Francia, dopo il 1689 divenne uno dei pittori pi\u00f9 richiesti, sia per incarichi ufficiali di ex voto o allegorie, che per commesse di ritratti da parte di nobilt\u00e0 e alta borghesia. Nicolas de Largilli\u00e8re \u00e8 stato, insieme a Rigaud, il ritrattista dell'epoca della Reggenza. Inoltre si dimostr\u00f2 un brillante pittore di nature morte, seguendo la scuola fiamminga.\nAlla solennit\u00e0 del gesto della persona ritratta univa una non comune ricerca dei particolari minuti.\nNel 1686 fu ammesso all'Acad\u00e9mie royale de peinture et de sculpture, divenendo professore nel 1705 e dirigendola dal 1736 alle dimissioni nel 1743.\nTra le sue opere pi\u00f9 importanti si possono menzionare: \"Ritratto di Elisabetta Beaubarnais\" (Museo di Grenoble); \"Giovane in veste di Diana\" (Museo del Louvre); \"Ex-voto a Sainte-Genevi\u00e8ve\" (chiesa di Saint-\u00c9tienne-du-Mont, Parigi); \"Ritratto di famiglia di Luigi XIV\" (Wallace Collection); \"Ritratto con la famiglia\" (Museo del Louvre)."}
{"id": "2736959", "revid": "438678", "url": "https://it.wikipedia.org/wiki?curid=2736959", "title": "Scooby-Doo e l'isola degli zombie", "text": "Scooby-Doo e l'isola degli zombie (\"Scooby-Doo on Zombie Island\") \u00e8 un film del 1998 diretto da Jim Stenstrum.\nProdotto dalla Warner Home Video, \u00e8 stato distribuito negli Stati Uniti d'America il 22 settembre 1998 e in Italia nel 2002.\nIl film narra le avventure di Scooby-Doo e la Mystery Inc. alle prese con una maledizione che riporta in vita i morti, e questa volta saranno zombie veri, scaturiti da un sortilegio.\n\u00c8 il primo film direct-to-video basato sulla serie omonima, ed \u00e8 caratterizzato da un tono molto pi\u00f9 cupo rispetto alla serie e ai film successivi.\nIl film \u00e8 dedicato alla memoria di Don Messick, il doppiatore originale di Scooby-Doo, che mor\u00ec quasi un anno prima della sua uscita. Il film \u00e8 anche uno degli ultimi doppiaggi di Ed Gilbert.\nIl film ha avuto un seguito \"Scooby-Doo! e il ritorno sull'isola degli zombie\" uscito in America il 3 settembre 2019 e in Italia il 13 settembre dello stesso anno.\nTrama.\nDopo molto tempo, la \"Misteri &amp; Affini\" si riunisce per aiutare Daphne nel suo nuovo lavoro: conduttrice di un programma televisivo che si occupa di presunti casi di maledizioni. Il gruppo si dirige cos\u00ec in Louisiana, dove iniziano, come ai vecchi tempi, a dare la caccia alle presunte apparizioni; tutte, per\u00f2, si rivelano essere complotti o uomini mascherati. Daphne \u00e8 delusa e scoraggiata quando, a New Orleans, Scooby Doo e compagni incontrano una ragazza, Lena, che dice di vivere, insieme alla sua padrona Sim\u00f2ne, in un luogo pullulante di fenomeni paranormali: l'isola Mezzaluna, cos\u00ec chiamata perch\u00e9 un tempo vi era morto un famoso pirata conosciuto come Morgan Mezzaluna.\nOspiti nella casa dove Lena lavora come cuoca, i cinque amici presto si rendono conto con orrore che la palude circostante \u00e8 popolata da zombie; alcuni sono ci\u00f2 che resta dei cadaveri dei vecchi pirati sbarcati tempo addietro sull'isola al seguito di Morgan Mezzaluna (quindi anche lo zombie del loro capitano), altri soldati della Guerra di Secessione, mentre altri ancora erano ci\u00f2 che resta di alcuni turisti misteriosamente scomparsi.\nDopo una serie di eventi, Scooby e compagni scopriranno la celata storia dell'isola: Lena e Sim\u00f2ne, pi\u00f9 di due secoli prima, facevano parte di un gruppo di coloni adoranti il Dio Gatto giunti nell'atollo per sfuggire alla guerra e fare dell'isola la loro dimora, quando furono attaccati dai pirati di Morgan Mezzaluna, il quale era in cerca di un luogo dove seppellire il suo tesoro. I coloni vennero spinti dai pirati nelle acque della palude infestate dagli alligatori, mentre le due donne, rifugiatesi altrove, furono le uniche sopravvissute.\nPer vendetta le due donne decisero cos\u00ec di chiedere aiuto alla loro divinit\u00e0, ed in seguito grazie al sortilegio ricevuto si trasformarono dunque in creature mostruose con fattezze feline e uccisero tutti i pirati di Morgan. Lena e Sim\u00f2ne poterono cos\u00ec vivere per sempre, a patto di assorbire forza vitale dagli esseri umani ad ogni prima luna piena d'autunno, cosa che hanno fatto negli ultimi due secoli in special modo dai turisti da tempo scomparsi in visita sull'isola. Gli zombie incontrati dalla banda nella palude erano quindi il susseguirsi di quasi tutte le vittime delle due creature, che cercavano di avvertire i nuovi arrivati affinch\u00e9 non facessero la loro stessa fine ma che durante ogni trasformazione perdevano qualunque forma di raziocinio divenendo bestie fameliche. Come se non bastasse (e come scopriranno terrorizzati Shaggy e Scooby) persino Jacques, il vecchio traghettatore, \u00e8 un mostro come Lena e Sim\u00f2ne, avendo le due bisogno di qualcuno che facesse la spola tra l'isola e la terraferma, mentre Beau, il giardiniere della casa, si riveler\u00e0 essere un poliziotto giunto sull'isola per risolvere i vari casi di sparizione denunciati negli ultimi anni.\nQuando tutto sembra perduto, per\u00f2, i tre mostri gatto resteranno vittima del loro errore: convinti dell'inutilit\u00e0 di Shaggy e Scooby, non si preoccuperanno di assicurarsi che vengano anche loro imprigionati. Cos\u00ec, quando questi ultimi, nel loro tipicamente sconclusionato modo di intervenire, giungeranno nel luogo del sacrificio, faranno s\u00ec che il tempo concesso per l'assorbimento della forza vitale scadr\u00e0, e le due donne e il traghettatore si trasformeranno in un mucchio d'ossa. Con la loro definitiva scomparsa le anime ritroveranno la pace, e la maledizione del Dio Gatto (forse) \u00e8 finita.\nSeguito.\nDopo ventuno anni di distanza, venne realizzato un sequel diretto, intitolato \"Scooby-Doo: ritorno sull'isola degli zombie\" (\"Scooby-Doo! Return to Zombie Island\"), \u00e8 stato presentato in anteprima mondiale al San Diego Comic-Con International il 21 luglio 2019, seguito da una versione digitale il 3 settembre e da una versione DVD il 1\u00ba ottobre. In Italia venne trasmesso il 13 settembre 2019."}
{"id": "2736971", "revid": "436907", "url": "https://it.wikipedia.org/wiki?curid=2736971", "title": "Discografia dei Linea 77", "text": "La discografia dei Linea 77, gruppo musicale nu metal italiano, \u00e8 composto da otto album in studio, uno dal vivo, una raccolta, cinque EP e oltre dieci singoli, pubblicati tra il 1998 e il 2019."}
{"id": "2736977", "revid": "1543377", "url": "https://it.wikipedia.org/wiki?curid=2736977", "title": "Nubiani", "text": "I Nubiani sono un gruppo etnolinguistico autoctono della regione della Nubia, divisa fra il Nord del Sudan e il sud dell'Egitto. Discendono dai primi abitanti dell'Africa sub sahariana, della valle centrale del Nilo, ritenuta una delle prime culle della civilt\u00e0. Parlano lingue nubiane, parte delle lingue sud-orientali del Sudan.\nI primi insediamenti neolitici nell'Egitto preistorico sono stati trovati nella regione centrale della Nubia, datati al 7000 a.C.. Wadi Halfa \u00e8 ritenuto il pi\u00f9 antico insediamento nella valle centrale del Nilo. Parti della Nubia, come Ta-Seti (il primo nomo o regione amministrativa dell'antico Egitto), furono continuativamente parte dell'antico Egitto durante l'era dinastica. Altre parti della Nubia, in particolare la Bassa o Alta Nubia, furono a tratti parte dell'antico Egitto faraonico e in altri momenti stato rivale, dominate da Mero\u00eb o dal Regno di Kush . Tuttavia, dalla venticinquesima dinastia, tutta la Nubia fu unita all'Egitto, estendendosi fino a quello che oggi \u00e8 Khartum .\nVerso la fine dell'era dinastica, l'Alta Nubia si stacc\u00f2 dall'Egitto. Durante quel periodo, i Nubiani fondarono una dinastia che govern\u00f2 l'Alto e il Basso Egitto nell'VIII secolo a.C. Come guerrieri, gli antichi nubiani erano famosi per la loro abilit\u00e0 e precisione con l'arco e la frecce .\nNel periodo medievale i Nubiani si convertirono al cristianesimo e stabilirono tre regni: Nobatia al nord, Makuria al centro e Alodia al sud.\nOggi, gli africani di origine nubiana vivono principalmente nel sud dell'Egitto, in particolare nella zona di Luxor e Assuan, e nel nord del Sudan, in particolare nella regione tra la citt\u00e0 di Wadi Halfa e Al Dabbah . Inoltre, diversi gruppi noti come Hill Nubians vivono nelle montagne di Nuba settentrionali nello stato del Kordofan meridionale, in Sudan. I principali gruppi nubiani da nord a sud sono Kenzi, Faadicha (Halfawi), Sukkot, Mahas e Danagla .\nLingua.\nI nubiani moderni parlano lingue nubiane . Appartengono al ramo sud-orientale del phylum nilo-sahariano . C'\u00e8 qualche incertezza per\u00f2 riguardo alla classificazione delle lingue parlate in Nubia nell'antichit\u00e0. Vi sono prove del fatto che le lingue cushitiche fossero parlate in alcune parti della Nubia inferiore (settentrionale), un'antica regione situata a cavallo tra l'Egitto meridionale e il Sudan settentrionale e che le lingue sudanesi orientali fossero parlate nella Nubia centrale e settentrionale, prima della diffusione delle lingue sudaniche orientali ancora pi\u00f9 a nord nella Bassa Nubia.\nNubiani moderni.\nI discendenti degli antichi nubiani abitano ancora l'area dell'antica Nubia. Attualmente vivono in quella che viene chiamata la Vecchia Nubia, situata principalmente nel moderno Egitto. I nubiani sono stati reinsediati in gran numero (circa 50.000 persone) lontano dal sud dell'Egitto dagli anni '60, quando la Diga di Assuan fu costruita sul Nilo, inondando le loro terre ancestrali. Alcuni nubiani continuano a lavorare come agricoltori (mezzadri) nelle fattorie di reinsediamento, i cui proprietari terrieri vivono altrove; la maggior parte lavora nelle citt\u00e0 egiziane. Mentre una volta l'arabo veniva appreso solo da uomini nubiani che viaggiavano per lavoro, viene sempre pi\u00f9 imparato anche da donne nubiane che hanno accesso a scuola, radio e televisione. Le donne nubiane che lavorano fuori casa sono in numero crescente."}
{"id": "2736978", "revid": "28994453", "url": "https://it.wikipedia.org/wiki?curid=2736978", "title": "Garama", "text": ""}
{"id": "2736979", "revid": "1654832", "url": "https://it.wikipedia.org/wiki?curid=2736979", "title": "Mino - Il piccolo alpino", "text": "Mino - Il piccolo alpino (\"Mino - Ein Junge zwischen den Fronten\" nell'edizione tedesca) \u00e8 una miniserie televisiva andata in onda tra il 1986 e il 1987, con Guido Cella, Pierre Cosso, Mario Adorf, Vittorio Amandola, Simona Cavallari, Ray Lovelock e Ottavia Piccolo, diretto dal regista Gianfranco Albano, prodotta da Claudio Biondi per la Tangram Film.\nLa miniserie \u00e8 tratta dal romanzo \"Il piccolo alpino\" di Salvator Gotta, uscito nel 1926.\nTrama.\nLa vicenda, ambientata tra il 1914 e il 1918, vede come protagonista Giacomino Rasi, un ragazzino che durante una gita in montagna crede di aver perso i suoi genitori. Successivamente viene adottato da due fratelli di contrabbandieri e nel 1915, con l'entrata in guerra dell'Italia, Mino segue uno dei due fratelli, che viene arruolato negli Alpini sul fronte delle Dolomiti.\nAl termine del conflitto, Mino ritrova la madre, mentre il pap\u00e0 muore come maggiore dell'artiglieria italiana verso la fine della guerra. Nel libro, il padre, catturato dal nemico e tenuto prigioniero, si incontra con il figlio a Trento. In seguito, giunti a casa, vanno a visitare la mamma tenuta in una casa di cura per malattie mentali, dove era stata ricoverata a causa della convinzione di aver perso il figlio nella tormenta. Il finale \u00e8 a lieto fine, con cerimonia e medaglia al valore."}
{"id": "2736980", "revid": "810736", "url": "https://it.wikipedia.org/wiki?curid=2736980", "title": "Don Winslow", "text": "Considerato come uno degli autori pi\u00f9 rappresentativi del poliziesco americano contemporaneo, \u00e8 l'autore, tra gli altri, dei libri \"L'inverno di Frankie Machine\" e \"Il potere del cane\".\nBiografia.\nScrittore e regista teatrale e televisivo, nonch\u00e9 diverse volte attore e guida di safari, Winslow \u00e8 stato anche un investigatore privato e consulente di studi legali ed assicurazioni. Come spiega lo stesso scrittore, ha scritto ben sei romanzi prima di lasciare quel lavoro. Vive in California, a San Diego, localit\u00e0 in cui sono ambientati diversi suoi romanzi. Ha esordito con il romanzo \"A Cool Breeze on the Underground\" (edito in Italia da Einaudi, nella collana Stile libero, nell'aprile 2016, con il titolo \"London Underground\") Da \"The Death and Life of Bobby Z\" \u00e8 stato tratto nel 2007 il film omonimo (uscito in Italia come \"Bobby Z - Il signore della droga\"), diretto da John Herzfeld e interpretato da Paul Walker e Laurence Fishburne. Ha inoltre co-sceneggiato l'adattamento del suo romanzo \"Le belve\", diretto da Oliver Stone. I diritti de \"L'inverno di Frankie Machine\" sono stati acquistati da Robert De Niro che ne trarr\u00e0 un film, impersonandone il protagonista."}
{"id": "2736986", "revid": "436907", "url": "https://it.wikipedia.org/wiki?curid=2736986", "title": "Discografia dei Subsonica", "text": "La discografia dei Subsonica, gruppo musicale rock elettronico italiano attivo dal 1996, \u00e8 composta da nove album in studio, uno di remix, tre dal vivo, cinque raccolte, tre EP e oltre quaranta singoli."}
{"id": "2736997", "revid": "180559", "url": "https://it.wikipedia.org/wiki?curid=2736997", "title": "Couleur 3", "text": "Couleur 3 \u00e8 la terza stazione radiofonica pubblica della Svizzera romanda, di propriet\u00e0 di RTS. \u00c8 specializzata nella musica pop rock, ma trasmette anche hip hop e reggae; la sua sede \u00e8 a Losanna. Facendo parte del servizio pubblico, essa non trasmette pubblicit\u00e0. La radio \u00e8 diffusa in FM e DAB nella Svizzera Romanda, via cavo in tutto il territorio svizzero, via satellite in Europa, Nord Africa e Medio Oriente ed in streaming in tutto il mondo. Dal 2005, dei podcast di alcuni programmi sono disponibili nel sito ufficiale, anche attraverso applicazioni dedicate.\nOltre a \"Les deux minutes du peuple\", Couleur 3 include, oltre alla programmazione musicale, programmi umoristici ed informativi condotti dai principali speaker del canale: \"Les caissi\u00e8res\", \"Enfin des bonnes nouvelles\", \"Ils \u00e9taient une fois l'homme\", \"Gloria Success\", \"les micro-trottoirs de Duja\", \"La chronique de Grosjean\", \"Tonton Pierrick\", \"Le microsillon du jour\", etc.\nStoria.\nContesto.\nAll'inizio degli anni ottanta, una scena rock modesta inizia a prendere piede nella Svizzera romanda, in particolare nei centri autonomi, e non beneficia d'alcun collegamento con il monopolio della radio pubblica. Ci sono le prime radio private, perseguite dalle Poste svizzere, che propongono una programmazione musicale pi\u00f9 vicina ai gusti giovanili. Al contrario, l'Italia adotta una legislazione pi\u00f9 aperta in materia di media ed il 28 novembre 1979, Roger Schawinski lancia Radio 24. Inizia a trasmettere in direzione di Zurigo dal ripetitore di Pizzo Groppera. Presto sar\u00e0 chiusa, ma Schawinski riuscir\u00e0 a raccogliere 212.000 firme per la sua petizione \"per una radio libera in Svizzera\" e riunire 5000 persone per una manifestazione a Berna nel gennaio del 1980. Per quanto riguarrda la Svizzera Romanda, s'inizia a sentir parlare della proposta di Radio Mont-Blanc, il cui trasmettitore dovrebbe essere installato anche in Italia. Alcune radio libere sono state chiuse anche in Francia, e Fran\u00e7ois Mitterrand, allora candidato alle elezioni presidenziali del 1981, s'\u00e8 dichiarato favorevole alla liberalizzazione dell'etere.\nPer 2 settimane \u00c9gale 3.\nMentre la SRG SSR discute ancora una volta delle sue difficolt\u00e0 finanziarie, Leo Schurmann, il suo direttore generale, fiuta il cambiamento e marca la necessit\u00e0 d'occupare il terreno prima che se ne impadronisca la concorrenza, e lancia un concorso d'idee. Il solo progetto che approda sulla scrivania del direttore generale della SRG SSR, \u00e8 quello della Radio Svizzera Romanda. Si chiama \"\u00c9gale 3\".\n\"\u00c9gale 3\", durante le 2 settimane che andavano dal 27 aprile al 10 maggio 1981, trasmette sulle frequenze de La Premi\u00e8re e riscontra un netto successo fra il pubblico. Una squadra, costituita da Jean-Fran\u00e7ois Acker, Jean Charles, Madeleine Caboche ed esordienti, come Francis Parel, Daniel Fazan o Sandra Mamboury si lancia in quest'inedita avventura: trasmettere un intero palinsesto destinato prioritariamente ai giovani, e non singole trasmissioni disperse in un palinsesto. Una radio musicale innanzitutto, che trasmetta la musica del momento, un modo di parlare marcatamente giovanile ed informazioni non troppo pesanti.\nLa Maison de la Radio riceve 20000 lettere entusiastiche. I sondaggi, qualche settimana pi\u00f9 tardi, mostrano che il 36% dei Romandi che hanno pi\u00f9 di 15 anni ascoltano \"\u00c9gale 3\".\nQuesto successo clamoroso fa rumore anche a Berna, ed il 25 agosto 1981 il Comitato centrale della SSR approva l'idea d'introdurre delle terze emittenti nelle 3 regioni linguistiche. Ma bisogna convincere ancora il Consiglio federale svizzero.\nLa fase notturna.\nPer evitare di perdere troppo tempo e per approfittare del sentimento di simpatia, si \u00e8 deciso di continuare l'esperimento di Egale 3 nell'unica fascia disponibile: quella notturna.\nListe noire inizia le trasmissioni a mezzanotte per terminarle alle 6 del mattino sulle frequenze de La Premi\u00e8re, e fino alle 7 del mattino sulle frequenze di Espace 2, cancellando di colpo una tradizione fino a quel momento inamovibile: scompare l'inno nazionale che chiude le trasmissioni subito dopo il bollettino radio di mezzanotte. Dal 21 novembre 1981, quelle 6 ore di trasmissioni non-stop preparano il terreno alla futura nascita di Couleur 3.\nPer quanto riguarda la diffusione delle (future) trasmissioni, dapprima s'\u00e8 pensato d'utilizzare una parte dei ripetitori di RSR 1, come nel caso d'\u00c9gale 3. Un ripiego insoddisfacente: intervengono, per\u00f2, le Poste Svizzere, le quali installano nel gennaio del 1982 un ripetitore supplementare a La D\u00f4le. La copertura del Lago Lemano \u00e8 stato quindi garantita in FM stereo, cella del Canton Vallese su onde medie.\nLeo Schurmann, direttore della SRG SSR, fa avanzare il dossier con il Consiglio federale Svizzero. Egli deve affrontare la concorrenza di diversi organismi interessati a sostenere un terzo programma radiofonico, in particolare i gruppi evangelici e conservatori tedeschi, tradizionalmente contrari al servizio pubblico, che ritengono troppo a sinistra la nascente radio. Ci\u00f2 porta, il 17 febbraio 1982, ad un'autorizzazione di prova di 3 anni.\nCouleur 3 \u00e8 nata a mezzogiorno.\nUna settimana pi\u00f9 tardi, il 24 febbraio a mezzogiorno, dopo una conferenza stampa a Losanna, Leo Schurmann, patron de la SSR, ha premuto il bottone che ha permesso la trasmissione nell'etere del primo jingle di Couleur 3; l'emittente \u00e8 nata, ed adesso, le ore sono di colore giallo, bianco, rosso, blu o nero. \u00c8 Jean-Charles a lanciare i primi 3 dischi (nell'ordine, Robert Charlebois (Super Baby), Joe Cocker e Santana).\nLe reazioni sono numerose. Cos\u00ec ha reagito un lettore di \"Conf\u00e9d\u00e9r\u00e9\", il 7 maggio 1982: \u00ab \"I giovani sono viziati dalla musica moderna; perdono buona parte della giornata a cercarla con la radio. Molto incoraggiante la loro integrazione sociale, tendono pi\u00f9 verso la droga e l'inutilit\u00e0\"\u00bb. In realt\u00e0 si prospetta un destino pi\u00f9 positivo per Couleur 3.\nI primi sondaggi d'ascolto partono nel mese di giugno. I risultati sono piuttosto incoraggianti: in effetti, il 28% degli svizzeri francesi ascoltano Couleur 3 ed il 69 % d'essi \u00e8 soddisfatto della programmazione musicale.\nNello stesso tempo, gli abitanti delle zone non coperte dal segnale promuovono delle petizioni, una situazione che migliorer\u00e0 gradualmente nel corso degli anni, con nuovi ripetitori.\nAi tempi, i programmi serali e notturni sono prodotti a Ginevra e sono diretti da Jean-Fran\u00e7ois Acker, pioniere del rock nella radio svizzera di lingua francese, mentre quelli diurni sono realizzati a Losanna e sono diretti da Jean-Charles; Frank Musy \u00e8 il responsabile dell'informazione. Questa direzione bicefala comporta diversi attriti interni e, alla fine del suo primo mandato, all'inizio del 1983, Jean-Charles lascia il posto a Jean-Fran\u00e7ois Acker, che rimarr\u00e0 per 5 anni, dimettendosi nel 1986.\nEsportazione.\nSRF, la radio svizzera di lingua tedesca, ripete in orario notturno i programmi di Couleur 3, che acquista cos\u00ec un grosso potenziale di pubblico nella Svizzera tedesca e nella Germania del Sud. Couleur 3 \u00e8 stata ugualmente molto popolare con radioascoltatori della vicina Francia, Giura francese, Alta Savoia, Doubs ed Alto Reno, situati nella zona di copertura dell'emittente svizzera. Una soluzione pi\u00f9 ufficiale verr\u00e0 da Lione nel 1993.\nCambio di pubblico.\nNel corso della seconda met\u00e0 degli anni 1990, gli ascolti calano notevolmente, passando dal 10% di share al 6, 5, 4, fino al 3,5% nel 2000. Se al suo inizio, Couleur 3 non ha avuto pi\u00f9 di una mezza dozzina di concorrenti, da allora sono diventati molto numerosi: radio private francesi e svizzere, oltre alle emittenti radiofoniche diffuse via cavo, satellite ed Internet. Couleur 3 riequilibria il suo palinsesto musicale nel gennaio del 2001 verso il pop rock, senza trascurare per\u00f2 altri generi musicali.\nTra il 2001 ed il 2006, la durata media d'ascolto degli Svizzeri romandi d'et\u00e0 compresa fra i 15 ed i 34 anni \u00e8 scesa di oltre il 20%, attestandosi a 65 minuti giornalieri. In questo contesto, Couleur 3, che riguarda proprio questa popolazione, pu\u00f2 mantenere o addirittura migliorare leggermente il suo pubblico e la sua quota di mercato.\nDiffusione in Francia.\nNel 1993, alcuni ammiratori lionesi di Couleur 3 fondano la societ\u00e0 \"Virage\" ed ottengono una frequenza dal CSA. Riprendono i programmi di Couleur 3 grazie al satellite e trasmettono dal 10 gennaio 1994. Il canale \u00e8 diretto all'epoca da Blaise Duc, il quale era favorevole a quest'espansione. La societ\u00e0 francese si finanzia inserendo finestre pubblicitarie nei programmi della radio, finestre inesistenti nella versione originale svizzera. Oltre a Lione (89.3), anche Chamb\u00e9ry (89.9), Grenoble (89.4) e Chamonix-Mont-Blanc (99.9) sono coperte dal 1996. Delle versioni localizzate sono presenti nella ritrasmissione francese del canale.\nAlla fine degli anni novanta, \"Virage\" conosce le prime difficolt\u00e0 finanziarie. Christophe Mah\u00e9, che possiede, fra l'altro, la stazione Fr\u00e9quence Jazz, corre in aiuto della societ\u00e0 e rilancia le trasmissioni locali. Nel 2008, si fanno sentire le divergenze nel progetto di Christophe Mah\u00e9 ed nel ruolo che la Couler 3 possa avere all'interno della sua radio: tutto ci\u00f2 porta alla fine delle trasmissioni della radio elvetica nell'FM francese il 30 settembre 2008. Le frequenze detenute da \"Virage\" saranno occupate da Virage Radio. La Radio Suisse Romande lascia intendere che si tratta, comunque, di un'assenza provvisoria.\nCouleur 3 rimane ricevibile in Francia solo nelle zone d'immediato confine (tramite ricezione diretta delle frequenze RSR), ma anche nell'Alsazia del Sud e nella zona nord del dipartimento di Doubs, a Montb\u00e9liard ou Ma\u00eeche per esempio (104.8 MHz, ripetitore d'Ordons), sugli altopiani tra Doubs e Ma\u00eeche Valdahon (104.2\u00a0MHz, ripetitore di Chasseral), a Villers-le-Lac (94.9\u00a0MHz, ripetitore di Villers-le-Lac) e nelle montagne del dipartimento di Jura entre Champagnole, Saint-Claude et Morez (105.6\u00a0MHz, ripetitore di St-Cergue). Couleur 3 ha altres\u00ec invitato i suoi ascoltatori francesi a sentirla attraverso il loro sito Internet.\nDal 30 dicembre 2008, Couleur 3 \u00e8 di nuovo diffusa nell'etere radiofonico francese. \u00c8 presente fin dal 2008 nel servizio radiofonico di Num\u00e9ricable sul canale 544 e a Parigi sul canale 486, ed \u00e8 diffusa anche dall'ISP Free.\nIl 14 maggio 2009, Virage Radio prende il posto di Couleur 3 nell'FM francese. Il giorno dopo, alle 18h30, Couleur 3 \u00e8 tornata nell'etere francese, per risparire di nuovo il 1\u00ba giugno."}
{"id": "2737004", "revid": "132266", "url": "https://it.wikipedia.org/wiki?curid=2737004", "title": "Tribuna illustrata", "text": ""}
{"id": "2737005", "revid": "325224", "url": "https://it.wikipedia.org/wiki?curid=2737005", "title": "Radio SRF 2 Kultur", "text": "Radio SRF 2 Kultur \u00e8 la seconda radio svizzera pubblica di lingua tedesca, dedicata alla cultura e alla conoscenza. \u00c8 stata creata nel 1956 con l'introduzione della radio a frequenze ultracorte. L'FM ha permesso di trasmettere musica in modo pi\u00f9 sofisticato rispetto alle onde medie precedentemente utilizzate, e massicciamente migliorato la qualit\u00e0. Gli studi del programma si trovano a Basilea. Direttore dell'emittente \u00e8 Marco Meier.\nIl 16 dicembre 2012 \"DRS 2\" \u00e8 diventata \"Radio SRF 2 Kultur\".\nPalinsesto.\nL'emittente \u00e8 pensata per attirare pubblico di ogni et\u00e0. Vengono trasmessi diversi tipi di programmi: magazine, giochi con il pubblico a casa, letture, presentazioni, discussioni e cos\u00ec via.\nIl programma musicale \u00e8 dominata dalla cosiddetta musica seria: queste includono non solo musica classica, ma anche brani impegnatividi musica pop, il canto, jazz, world music e musica sperimentale.\nUna tessera \"SRF Kulturclub\" informa riguardi eventi promozionati dalla radio e permette l'accesso a prezzo ridotto ad eventi selezionati.\nRicezione.\nRadio SRF 2 \u00e8 ricevibile in Svizzera via etere in FM (nei soli cantoni germanofoni), DAB e via cavo, via satellite in Europa, Nord Africa e Vicino Oriente, ed in tutto il mondo in streaming (formato Real Player)."}
{"id": "2737015", "revid": "228587", "url": "https://it.wikipedia.org/wiki?curid=2737015", "title": "24 Ore di Le Mans 1988", "text": "La 24 Ore di Le Mans 1988 \u00e8 stata la 56\u00aa maratona automobilistica svoltasi sul Circuit de la Sarthe di Le Mans, in Francia, il 11 e il 12 giugno 1988, valevole come 5\u00aa prova del Campionato del Mondo Sport Prototipi 1988. Hanno gareggiato assieme 3 classi di automobili da competizione, ognuna delle quali ha avuto il suo vincitore. Tutte vetture erano Sport Prototipi: la maggior parte erano costruiti secondo le norme FIA di Gruppo C, suddivisi in classi C1 e C2; \u00e8 stata inoltre consentita la partecipazione di alcune vetture di classe GTP, costruite in base ai regolamenti IMSA.\nContesto.\nL'edizione del 1988 vede la partecipazione in veste ufficiale di diverse case automobilistiche: Jaguar, Mercedes-Benz, Porsche, Nissan, Toyota e Mazda; vengono inoltre schierate da team privati innumerevoli Porsche 962 molto competitive sul Circuit de la Sarthe.Dopo diversi anni di vittorie incontrastate della Porsche, Tom Walkinshaw promette di riuscire finalmente a battere la casa automobilistica tedesca vincendo con le sue Jaguar XJR-9, nella nuova configurazione \"LM\" sviluppata appositamente per il circuito di Le Mans. La squadra Jaguar si presenta in forze per l'occasione: la TWR schiera 3 vetture, altre 2 vengono schierate dal reparto statunitense della squadra impegnato nel campionato IMSA GTP, 14 piloti e oltre 100 persone tra tecnici e meccanici. La Porsche che si \u00e8 ritirata dal mondiale prototipi alla fine del 1987, ritorna per\u00f2 a Le Mans con la propria squadra ufficiale per cercare di riconfermare le vittorie degli anni precedenti.\nQualifiche.\nLe Porsche 962 sono i prototipi pi\u00f9 veloci nelle prove di qualificazione, le 3 vetture della squadra ufficiale \"Porsche AG\" fanno segnare i 3 migliori tempi in griglia; aumentando la pressione di sovralimentazione nei loro motori, ottengono potenze superiori ai motori aspirati delle Jaguar XJR-9 LM, le principali rivali, che tuttavia partono a ridosso delle Porsche.\nGrossi problemi per le Sauber C9 Mercedes, attese fra le protagoniste della corsa, lamentano invece seri inconvenienti di tenuta di strada durante le prove, causati da pneumatici non in grado di reggere alle forti sollecitazioni del carico aerodinamico alle alte velocit\u00e0 in rettilineo, procurando allarmanti forature che inducono il team per prudenza a ritirare le vetture in vista della corsa.\nTempi di qualifica.\nQui di seguito vengono riportati i tempi delle prime 20 posizioni in griglia di partenza.\nGara.\nIn gara le prestazioni dei prototipi vengono livellate dal sussistere della formula consumo imposta dal regolamento di Gruppo C, sono consentite solo 24 soste per rifornimenti di carburante e le vetture dispongono di serbatoi di benzina con una capacit\u00e0 massima di 100 litri, influenzando cos\u00ec le strategie di gara.Le Porsche, che durante le qualifiche hanno incrementato la pressione di sovralimentazione dei loro motori per ottenere maggior potenza, in gara dispongono invece di potenze pi\u00f9 contenute, partite in testa vengono gradualmente riprese o sorpassate dalle Jaguar ufficiali, circa 6 vetture si contendono la gara alternandosi al comando per la maggior parte della corsa, la leadership cambia 22 volte tra Jaguar e Porsche.\nUna Jaguar si ritira dopo 8 ore per rottura del cambio, su di un altro esemplare si rompe una guarnizione di testa del motore e abbandona dopo 19 ore. Anche la Porsche perde una delle sue vetture ufficiali per problemi all'impianto di raffreddamento e sull'esemplare guidato dalla famiglia Andretti, si rompe una bobina, costringendo la vettura spinta dal 6 cilindri boxer a concludere la gara con solo 5 cilindri funzionanti.Gran parte della corsa \u00e8 caratterizzato da un lungo testa a testa tra la Jaguar XJR-9 numero 2 e la Porsche 962 numero 17, che spesso si alternano al comando. La Jaguar di testa \u00e8 costretta a fermarsi ai box per sostituire il parabrezza danneggiato da un sasso e la Porsche torna in testa, ma pochi minuti pi\u00f9 tardi anche la vettura tedesca si deve fermare per una sosta non prevista, per sostituire la pompa dell'acqua e Lammers torna in testa con un giro di vantaggio. Quando manca circa mezz'ora al termine la Jaguar numero 2 di Jan Lammers, che conduce la corsa con un discreto margine, si ferma per il rifornimento, tornato in pista per\u00f2 il pilota si accorge tempestivamente di analoghi problemi al cambio che avevano costretto al ritiro l'altra Jaguar. Lammers avverte forti vibrazioni viaggiando in terza marcia e consapevole che usandola ancora sarebbe andato incontro ad una inevitabile rottura della trasmissione consegnando cos\u00ec la vittoria alla Porsche, via radio non d\u00e0 spiegazioni precise dei problemi che lo affliggono per non fornire indicazioni ai rivali della Porsche che possono intercettare le sue comunicazioni, e con tenacia termina la corsa sfruttando solo gli altri rapporti del cambio, portando la sua Jaguar alla vittoria con 2 minuti e 36 secondi di vantaggio sulla Porsche 962 seconda classificata, che in ogni caso non avrebbe potuto rimontare dato che in seguito si apprende che ha terminato la corsa con solo 1,5 litri di benzina nel serbatoio. L'equipaggio vincitore \u00e8 composto dai piloti: Jan Lammers, Johnny Dumfries e Andy Wallace, a bordo della loro vettura hanno percorso 5.332,780\u00a0km, primato sulla distanza per la formula consumo Gruppo C e per la conformazione del circuito, di poco inferiore alla migliore prestazione assoluta del 1971. Degno di nota l'exploit della WM P88 Peugeot pilotata da Roger Dorchy che nel corso della gara raggiunge una velocit\u00e0 massima di 405\u00a0km/h sul rettilineo delle Hunaudi\u00e8res, stabilendo il primato velocistico del circuito stradale, prima di ritirarsi per il surriscaldamento del motore.\nClassifica finale.\nI vincitori di classe sono scritti in grassetto e ombreggiati in giallo. Le vetture che non hanno coperto almeno il 70% della distanza coperta dal vincitore non vengono classificate.\n\"Leggenda:\""}
{"id": "2737016", "revid": "31886", "url": "https://it.wikipedia.org/wiki?curid=2737016", "title": "Canton (Michigan)", "text": "Canton \u00e8 una citt\u00e0 degli Stati Uniti d'America, nella contea di Wayne nello Stato del Michigan. \u00c8 un sobborgo di Detroit, appartenente all'Area metropolitana di Detroit."}
{"id": "2737020", "revid": "983767", "url": "https://it.wikipedia.org/wiki?curid=2737020", "title": "Derby eterno (Bulgaria)", "text": "Il derby eterno (, \"vechnoto derbi\"), conosciuto anche come derby di Sofia, \u00e8 la sfida calcistica tra le due principali squadre di Sofia, la capitale bulgara, il ed il Levski Sofia, le squadre pi\u00f9 vittoriose nella storia del calcio bulgaro, di cui sono le maggiori rappresentanti in Europa.\nStoria.\nLa rivalit\u00e0 tra le due tifoserie nacque negli anni quaranta, precisamente nel 1948, quando il neo-fondato CSKA Sofia si aggiudic\u00f2 il campionato bulgaro. L'incrementare delle tifoserie, dovuto al predominio di queste due squadre, caus\u00f2 forte rivalit\u00e0 e scontri tra hooligans. Il Derby Eterno si volgeva inizialmente su campo neutro (lo Stadio Nazionale Vasil Levski), ma negli anni novanta le squadre poterono giocare nei propri stadi (lo stadio Georgi Asparuhov e lo stadio Bulgarska Armia). Poco dopo le squadre decisero di tornare a giocare il derby al Vasil Levski, pi\u00f9 capiente."}
{"id": "2737022", "revid": "729019", "url": "https://it.wikipedia.org/wiki?curid=2737022", "title": "Black Shark", "text": "Il Black Shark \u00e8 un siluro pesante da 533\u00a0mm di diametro (21 pollici) filoguidato sviluppato dall'azienda WASS - Whitehead Alenia Sistemi Subacquei Spa, confluita in Leonardo-Finmeccanica dal 2016, in accordo alle esigenze operative della Marina Militare Italiana.\nCaratteristiche.\nIl siluro Black Shark \u00e8 un'arma multi bersaglio progettata per essere utilizzata da diverse piattaforme di lancio ed impiegabile sia da unit\u00e0 di superficie che da unit\u00e0 subacquee. Il siluro \u00e8 destinato alla lotta antinave ed antisottomarino ed \u00e8 dotato di due modalit\u00e0 di lancio: \"push-out\" mediante catapulta oppure \"swim-out\" in virt\u00f9 dalla spinta generata dalle eliche.\nL'arma \u00e8 stata concepita per contrastare le minacce tecnologicamente pi\u00f9 moderne, siano esse bersagli di superificie o subacquei. Il siluro \u00e8 filoguidato tramite un cavo in fibra ottica attraverso il quale il mezzo lanciante rimane in comunicazione per trasmettere e ricevere i dati necessari per il buon esito della missione.\nLo sviluppo \u00e8 iniziato nel 1997 al fine di soddisfare le esigenze della Marina Militare Italiana circa una nuova generazione di siluri pesanti, da usare con gli ultimi sommergibili U212A sulla base dell'A184 Mod.3 ed era inizialmente conosciuto con la denominazione A184 Enhanced (avanzata) suggerendo che si sono sviluppate le specifiche sulla base dell'A184 Mod.3, ma gli \u00e8 stato dato un nuovo nome per sottolineare che si trattava di un siluro completamente nuovo, migliore di un normale A-184, combinando un nuovo sistema di sonar avanzato (ASTRA), una guida attiva/passiva, un sistema per migliorare l'orientamento e percorsi di controllo, cavo in fibra ottica per la trasmissione di dati tra il siluro e il sottomarino, un nuovo motore potenziato ed eliche a controbilanciamento.\nIl siluro Black Shark \u00e8 lungo circa 6 metri, la lunghezza varia in base alla configurazione, sia essa di esercizio o di servizio, ha un diametro di circa 533 mm, \u00e8 molto silenzioso e pu\u00f2 operare in modalit\u00e0 di autoguida nell'ultima fase della missione.\nNella sua versione pi\u00f9 innovativa \u00e8 equipaggiato con una nuova batteria Litio-Polimeri.\nASTRA.\nL'ASTRA (Advanced Sonar Transmitting and Receiving Architecture) \u00e8 la \"testa\" acustica, sia attiva che passiva, del Black Shark, che pu\u00f2 essere utilizzata come sensore remoto da parte dell'unit\u00e0 lanciatrice.\nVendita all'estero.\nIl siluro oltre alla Marina Militare Italiana \u00e8 stato venduto a diverse marine estere. Il Governo Indiano ha sospeso, nel corso del 2014, le trattative in corso da diversi anni per la fornitura all'Indian Navy di 98 Black Shark, per un controvalore di circa 300 milioni di Euro, a causa delle indagini promosse dalla magistratura italiana a carico di Finmeccanica, per la fornitura di 12 elicotteri AW-101 in versione VIP."}
{"id": "2737025", "revid": "339392", "url": "https://it.wikipedia.org/wiki?curid=2737025", "title": "Derby di Sofia", "text": ""}
{"id": "2737026", "revid": "287204", "url": "https://it.wikipedia.org/wiki?curid=2737026", "title": "Jean-Baptiste Perronneau", "text": "Fu anche incisore e nella pittura us\u00f2 indifferentemente, e con grande maestria, sia l'olio che il pastello.\nBiografia.\nPerronneau apprese i primi elementi di disegno e pittura presso l'incisore Laurent Cars e il pittore Charles-Joseph Natoire, egli stesso allievo di Fran\u00e7ois Lemoyne. Sappiamo anche che Perronneau lavor\u00f2 per Gabriel Huquier, anch'egli incisore, editore e mercante di stampe in \"rue Saint-Jacques\" a\nParigi. La sua carriera di ritrattista inizi\u00f2 quindi negli anni 1740, con opere ad olio e a pastello.\nPerronneau espose per la prima volta al \"Salon de Paris\" nel 1746. Qualche anno pi\u00f9 tardi, in occasione del Salon del 1750, un \"incidente\" professionale lo mise contro il suo grande rivale Maurice Quentin de La Tour, pittore ritrattista gi\u00e0 da tempo affermato.: Diderot riferisce che il pittore La Tour aveva commissionato il suo ritratto a Perronneau, che present\u00f2 il quadro correttamente, ma senza supporre che lo stesso La Tour, da parte sua, aveva segretamente realizzato il suo autoritratto. Non appena le due opere furono esposte l'una a fianco dell'altra, quella di La Tour si dimostr\u00f2 palesemente superiore a quella del giovane Perronneau e ricevette il premio. Diderot allora ebbe il sospetto che La Tour fosse geloso di questo giovane cos\u00ec promettente, e gli rimprover\u00f2 di aver inutilmente \u00ab umiliato il suo collega \u00bb.\nLa consacrazione di Perronneau giunse tuttavia con il Salon del 1753, grazie a due ritratti, oggi presenti al Museo del Louvre: quello del pittore Jean-Baptiste Oudry, i cui colori dominanti sono il verde e il blu, e quello dello scultore Lambert Sigisbert Adam, in cui dominano i verdi. Perronneau da quel giorno fu ammesso all'Acad\u00e9mie royale de peinture et de sculpture.\nDa un certo periodo in poi, tuttavia, la sua attivit\u00e0 sembr\u00f2 subire un arresto, o quantomeno un rallentamento Ma pu\u00f2 darsi che Perronneau abbia smesso di esporre le sue opere al Salon di Parigi verso la fine degli anni 1770 e non abbia pi\u00f9 lavorato a Parigi. Per contro, si trovano tracce di lui in diverse citt\u00e0 di Francia, soprattutto Orl\u00e9ans, ma anche Bordeaux, Tolosa e Lione, nelle quali lavor\u00f2 a seconda delle commissioni. Molti storici hanno avanzato l'ipotesi che quest'allontanamento da Parigi dipendessa dalla sua rivalit\u00e0 con Quentin de La Tour, ritrattista accreditato alla corte di Versailles, ma il fatto non \u00e8 accertato.\nCerto \u00e8 che Perronneau viaggi\u00f2 costantemente attraverso l'Europa; \u00e8 per questo che lo si vide a Torino, a Roma, ad Amburgo, in Inghilterra, in Spagna, in Polonia, in Russia e nei Paesi Bassi.\nPerronneau mor\u00ec nella sua dimora di Amsterdam nel 1783, a 78 anni, del tutto dimenticato dai suoi contemporanei. La sua vedova, Louise-Charlotte Aubert, dopo soli tre mesi si rispos\u00f2 con il pittore Jean-Baptiste Claude Robin.\nI ritratti.\nLa produzione ritrattistica di Perronneau \u00e8 molto variata e in essa l'artista si sofferma insistentemente sui caratteri psicologici dei suoi soggetti, lasciando cos\u00ec trasparire lo spirito della filosofia illuminista, come testimoniano l'espressivit\u00e0 dei visi che ritraeva, la vivacit\u00e0 degli sguardi, i mezzi sorrisi che affiorano e che appena si intuiscono. Spesso assai vicini alle armonie cromatiche del camaieu, i suoi pastelli e i suoi oli giocano felicemente sulle variazioni monocromatiche: gli ocra del \"Portrait de M.me de Sorquainville\", i grigi del \"Pierre Bouguer\", di \"Fran\u00e7ois-Hubert Drouais\" o di \"Laurent Cars\", e i blu-grigi della \"Fillette au chat\" della National Gallery a Londra. \nGeorges Brunel annota che \u00ab i pastelli di Perronneau hanno sempre l'aria di opere non del tutto finite o alterate dal tempo \u00bb, e aggiunge : \u00ab Impressione ingannevole, perch\u00e9 si tratta verosimilmente di un elemento stilistico e di una tecnica espressamente voluta. Perronneau cerca prima di tutto la solidit\u00e0 e la forza (...) \u00bb.\nI modelli di Perronneau, oltre se stesso nel suo autoritratto del 1750, fanno spesso parte della cerchia dei suoi parenti e amici, come suo fratello minore nel 1746, il suo maestro, l'incisore Laurent Cars o anche Gabriel Huquier (incisore anche lui) e sua figlia nel 1747, o ancora sua moglie, rappresentata come la Dea Aurora. \nTalvolta per\u00f2 ricevette anche delle commissioni per ritrarre dei personaggi celebri del suo tempo.\nA differenza di Quentin de La Tour, dunque, i clienti di Perronneau che appartenevano all'aristocrazia erano assai meno numerosi dei clienti borghesi (commercianti o uomini d'affari), degli scienziati o degli artisti, come lo scrittore Jacques Cazotte, il fisico Pierre Bouguer, il giurista Daniel Jousse, il pittore Fran\u00e7ois-Hubert Drouais, l'architetto Jean-Michel Chevotet e sua moglie, l'architetto Robert Soyer, il collezionista Charles Le Normant du Coudray, il borgomastro di Amsterdam Joachim Rendorp, l'Assessore Raguenet de Saint-Albin.\nUn particolare piuttosto raro per la sua epoca \u00e8 il fatto che Perronneau dipinse nei suoi ritratti anche dei gatti, posti in primo piano, come animali da compagnia. \u00c8 il caso di \"Magdaleine Pinceloup de La Grange\", di \"M.lle Huquier\" o ancora della \"Fillette au chat\" (1745) della National Gallery di Londra \u2013 che \u00e8 senza dubbio una delle sue opere pi\u00f9 celebri.\nL'opera.\nDecine di ritratti di Perronneau si trovano oggi in differenti musei o in collezioni private di tutta Europa e d'America. La sua opera \u00e8 quindi particolarmente sparpagliata, mentre le due collezioni pubbliche pi\u00f9 importanti sono al Louvre e al Museo di belle arti di Orl\u00e9ans.\nAlcuni suoi quadri compaiono ogni tanto sul mercato dell'arte, ma solo in occasione di vendite.\nNel 1986, a Losanna, una tela proveniente dalla Collezione Thyssen-Bornemisza, in precedenza attribuita a Watteau, fu autenticata dagli esperti come opera di Perronneau. \u00c8 il ritratto di uno dei figli del finanziere Antoine Crozat, ma non si \u00e8 certi della sua identit\u00e0: pu\u00f2 infatti trattarsi del collezionista Joseph-Antoine Crozat (1696-1751), quanto di suo fratello, il generale Louis-Fran\u00e7ois Crozat (1691-1750).\nPer lungo tempo messo in ombra da Quentin de La Tour, Jean-Baptiste Perronneau attende oggi di essere riscoperto e di riguadagnare il suo meritato posto nella storia della pittura. La recente e documentatissima pubblicazione di Dominique d'Arnoult: \"\"Jean-Baptiste Perronneau. Un portraitiste dans l'Europe des Lumi\u00e8res\" (op.cit.) contribuisce non poco a colmare tale lacuna. "}
{"id": "2737027", "revid": "585241", "url": "https://it.wikipedia.org/wiki?curid=2737027", "title": "Westland (Michigan)", "text": "Westland \u00e8 una citt\u00e0 degli Stati Uniti d'America, nella contea di Wayne nello Stato del Michigan. \u00c8 un sobborgo di Detroit.\nAmministrazione.\nIl primo sindaco di Westland, quando la citt\u00e0 fu istituita, \u00e8 stato Thomas Brown, dal 1966 al 1969."}
{"id": "2737028", "revid": "767487", "url": "https://it.wikipedia.org/wiki?curid=2737028", "title": "Karl Adam (teologo)", "text": "Professore a Strasburgo nel 1917 e dal 1919 a Monaco di Baviera.\nNei suoi scritti sintetizza la dottrina cattolica con la cultura ed il pensiero moderni; pose l'attenzione sui problemi religiosi che caratterizzano l'attesa del suo tempo. Importante per l'abbozzo dei dogmi cristologici sono le opere di cristologia. L'attenzione degli ultimi anni si port\u00f2 invece sui problemi dell'ecumenismo."}
{"id": "2737038", "revid": "1705737", "url": "https://it.wikipedia.org/wiki?curid=2737038", "title": "Troy (Michigan)", "text": "Troy \u00e8 un comune (\"city\") degli Stati Uniti d'America della contea di Oakland nello Stato del Michigan. La popolazione era di 80,980 abitanti al censimento del 2010, il che la rende l'11\u00aa citt\u00e0 pi\u00f9 popolosa dello stato e la pi\u00f9 grande della contea di Oakland. Troy \u00e8 una destinazione per il business e lo shopping all'interno dell'area della Metro Detroit, con numerosi uffici e l'elegante centro commerciale Somerset Collection.\nGeografia fisica.\nSecondo lo United States Census Bureau, ha un'area totale di .\nStoria.\nI primi registri dell'acquisto dei terreni in quella che era nota come Troy Township si erano verificati nel 1819. Un paio di anni dopo un insediamento noto come Troy Corners fu creato da Johnson Niles che acquist\u00f2 160 ettari della regione. L'area \u00e8 attualmente la zona nord-centrale di Troy. Nel 1827, la Troy Township fu creata. Nel 1955, Troy venne ufficialmente incorporata principalmente come strategia per impedire alle vicine citt\u00e0 di assumere pi\u00f9 terreni.\nSociet\u00e0.\nEvoluzione demografica.\nSecondo il censimento del 2010, la popolazione era di 80,980 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 74,09% di bianchi, il 4,00% di afroamericani, lo 0,19% di nativi americani, il 19,09% di asiatici, lo 0,59% di altre razze, e il 2,04% di due o pi\u00f9 etnie. Ispanici o latinos di qualunque razza erano il 2,11% della popolazione."}
{"id": "2737044", "revid": "2014155", "url": "https://it.wikipedia.org/wiki?curid=2737044", "title": "Carlo I di Fiandra", "text": "Origine.\nSecondo il \"Cartulaire de l'Abbaye de Saint-Bertin\", Carlo era figlio del Re di Danimarca, Canuto IV il Santo e di Adelaide di Fiandra, che sempre secondo il \"Cartulaire de l'Abbaye de Saint-Bertin\", era la figlia primogenita del conte delle Fiandre, Roberto I il Frisone e di Gertrude Billung, o di Sassonia, figlia, sia secondo la \"Genealogica Comitum Flandri\u00e6 Bertiniana\" che secondo la \"Genealogia ex stirpe Sancti Arnulfi descendentium Mettensis\", di Bernardo II di Sassonia e di Eilika di Schweinfurt.&lt;br&gt;Canuto IV il Santo, secondo il \"Saxo Grammaticus: Gesta Danorum\" era figlio illegittimo del Re di Danimarca, Sweyn II Estridsson Ulfsson, che, secondo le \"Adami, Gesta Hammenburgensis Ecclesi\u00e6 Pontificum II\", era il figlio di Ulf Thorgilsson, Jarl danese e duca d'Anglia (con Canuto il Grande in Inghilterra) e di Estrid Svendsdatter, che ancora secondo le \"Adami, Gesta Hammenburgensis Ecclesi\u00e6 Pontificum II\", era sorella del re d'Inghilterra e re di Danimarca, Canuto il Grande, quindi figlia del re d'Inghilterra, re di Danimarca e re di Norvegia, Sweyn I di Danimarca.\nBiografia.\nSuo padre, Canuto, ancora secondo il \"Saxo Grammaticus: Gesta Danorum\" fu assassinato nel 1086, nella chiesa in legno di Sant'Albano ad Odense, e sua madre, Adelaide, lasciando in Danimarca le figlie, C\u00e6cilia e Ingegerd, decise di ritornare nelle Fiandre portando con s\u00e9 il figlioletto Carlo.\nCarlo crebbe alla corte di suo nonno Roberto I e di suo zio Roberto II.\nSecondo il cronista e monaco, fiammingo, Galbert de Bruges, nel 1107, Carlo fece un pellegrinaggio in Terra Santa.\nNel 1111 Roberto II mor\u00ec, come confermano gli \"Annales Blandinienses\": Roberto II, si era unito all'esercito reale che si dirigeva contro Meaux, dove si era ritirato il conte di Blois, di Chartres, di Meaux e di Ch\u00e2teaudun, signore di Sancerre e Amboise, conte di Troyes e conte di Champagne, Tebaldo II che, dal 1108, era in rivolta insieme ad altri baroni francesi contro il re di Francia, Luigi VI il Grosso, ma, in una strettoia, vicino alla citt\u00e0, Roberto cadde dal suo cavallo e fin\u00ec sotto le zampe della cavalleria e, secondo il cronista e monaco benedettino dell'abbazia di Malmesbury, nel Wiltshire (Wessex), Guglielmo di Malmesbury, mor\u00ec poco dopo, il 5 ottobre 1111, per le ferite riportate. e gli succedette il figlio Baldovino, come Baldovino VII conte di Fiandra.&lt;br&gt;Carlo fu stretto consigliere del cugino, che era molto giovane. \nNel 1115, secondo il \"Sigeberti Continuatio Valcellensis\" Baldovino VII don\u00f2 a suo cugino Carlo di Danimarca, detto il Buono (\"Karolo consobrino suo\"), il castello di Encres, tolto all'usurpatore, Ugo (\"Hugone Camdavena\").\nCarlo di Danimarca divenne conte di Amiens, dopo aver sposato Margherita di Clermont unica erede della contea di Amiens tra il 1118 ed il 1119, come ci conferma la \"Vita Karoli Comitis Flandri\u00e6\".\nNel 1119, Carlo di Danimarca, detto il Buono, controfirm\u00f2 a Baldovino due documenti : il documento n\u00b0 XXVIII del \"Cartulaire de l'Abbaye de Saint-Bertin\", assieme all'altro cugino di Baldovino, Guglielmo Cliton (\"Karolo et Wilhelmo nepotibus comitis\") e il documento n\u00b0 XLV del \"Cartulaire de l'Abbaye de Saint-Bertin\", (\"Signum Caroli regis Danorum filii\").\nSuo cugino, Guglielmo Cliton, figlio del deposto duca di Normandia, Roberto II, che, dopo diverse peripezie, verso il 1111, si era rifugiato presso il conte delle Fiandre, Baldovino VII, che, secondo Orderico Vitale, lo aveva preso sotto la sua protezione, e che divenuto maggiorenne, reclamava il ducato di Normandia, allo zio, il re d'Inghilterra, Enrico I Beauclerc, e si schier\u00f2 con Baldovino al fianco di Luigi VI di Francia contro Enrico I, aumentando il malcontento dei baroni normanni; e durante questa guerra che lo vedeva contrapposto ad Enrico I di Inghilterra Baldovino trov\u00f2 la morte. Secondo Orderico Vitale, dopo aver occupato Arques, durante la Battaglia di Bures-en-Bray, nel settembre 1118, venne ferito alla testa e non si riprese pi\u00f9, pass\u00f2 otto mesi in mortale malattia, sino a giugno, quando mor\u00ec; anche Guglielmo di Malmesbury conferma che Baldovino, a sostegno di Guglielmo Cliton, all'improvviso attacc\u00f2 numerosi castelli in Normandia, e combattendo nelle vicinanze di Arques, il suo elmetto fu deformato a causa dei ripetuti colpi ricevuti e lui ebbe un danno al cervello (\"for his helmet being battered with repeated strokes, he received an injury to his brain\"); gli \"Annales Blandinienses\" confermano che Baldovino fu sepolto nell'Abbazia di San Bertino, dove aveva passato gli ultimi mesi di vita, divenendo monaco e, dove Baldovino, senza discendenza, sul letto di morte, secondo David M. Nicholas, nel suo \"Medieval Flanders\", edito da Longman, 1992 ( non consultato), indic\u00f2 come suo successore suo cugino Carlo che succedette al cugino come nuovo conte di Fiandra; anche la \"Vita Karoli Comitis Flandri\u00e6\", riporta la morte di Baldovino, ma riferisce anche che la successione di Carlo fu contrastata dalla madre di Baldovino, Clemenza di Borgogna, che avrebbe preferito come conte di Fiandra William di Ypres, il figlio illegittimo di Philip di Loo, fratello di suo marito, Roberto II.\nAncora secondo Galbert de Bruges, nel suo \"Histoire du meurtre de Charles Bon, Cte de Flandre\" tra il 1123 e il 1124, durante la prigionia del re di Gerusalemme, Baldovino di Le Bourcq, a Carlo fu offerta la corona del regno di Gerusalemme, che egli rifiut\u00f2.\nNel 1125, dopo la morte di Enrico V di Franconia, Imperatore del Sacro Romano Impero, l'Arcivescovo di Colonia, Federico I di Schwarzenburg, propose come successore Carlo il Buono.\nCarlo \u00e8 ricordato per la sua premura e generosit\u00e0 verso i bisognosi e per aver distribuito loro pane in tempo di carestia. Si attiv\u00f2 inoltre affinch\u00e9 il grano non fosse immagazzinato e rivenduto a prezzi maggiorati.&lt;br&gt;Gi\u00e0 con Carlo la maggior parte delle citt\u00e0 godeva di giurisdizione e amministrazione proprie.\nLa politica di Carlo lo mise in contrasto con la potente famiglia degli Erembaldi, discendenti del castellano di Bruges, Erembaldo (\u2020 1090 circa). Il figlio di Erembaldo, Bertulfo , gi\u00e0 canonico verso il 1190, e poi prevosto della diocesi di Bruges, organizz\u00f2 una congiura per uccidere il conte e i suoi consiglieri.\nIl 2 marzo 1127, mentre Carlo era assorto in preghiera nella Chiesa di San Donaziano (vescovo di Reims) in Bruges (la chiesa era collegata con l'abitazione del conte), venne raggiunto da un gruppo di congiurati fedeli agli Erembaldi che lo uccisero con le loro spade. Ancora secondo Galbert de Bruges, nel suo \"Histoire du meurtre de Charles Bon, Cte de Flandre\", lascia intendere che William di Ypres, pretendente alla contea poteva essere implicato. La morte di Carlo viene ricordata anche da Orderico Vitale e dall \"Cartulaire de l'Abbaye de Saint-Bertin\", che riporta che il conte fu ucciso, durante la Messa, mentre porgeva il suo obolo. Il brutale e sacrilego assassinio del conte contribu\u00ec a provocare una sollevazione di massa, che port\u00f2, a Bruges, alla cattura degli assassini di Carlo I il Buono che vennero giustiziati. La famiglia degli Erembaldi, che aveva organizzato l'assassinio venne arrestata, torturata e radiata dall'elenco dei nobili di Bruges e Gand.\nCarlo I il Buono era senza eredi legittimi, quando venne assassinato nella chiesa di San Donaziano a Bruges. I pretendenti erano molti, Guglielmo di Ypres, Teodorico di Alsazia, Arnoldo di Danimarca, Baldovino IV di Hainaut ed altri tra cui, Goffredo il Barbuto, duca del Brabante, ma il re di Francia, Luigi VI (per la prima volta il re di Francia intervenne direttamente nella Fiandre), chiamato dai fiamminghi, si precipit\u00f2 ad Arras, e convoc\u00f2 i notabili fiamminghi perch\u00e9 eleggessero il suo candidato, suo cognato, Guglielmo Cliton. Guglielmo venne eletto e fu subito confermato da Gand, Bruges, Lilla, Saint-Omer ed assieme al re si avvi\u00f2 verso Bruges, attraversando buona parte della contea, accolto con entusiasmo.\nIl conte, Carlo I il Buono, fin dal giorno della sua morte, fu acclamato come martire e santo. Venne beatificato pi\u00f9 di 700 anni dopo, nel 1884.\nMatrimonio e discendenza.\nCarlo aveva sposato Margherita di Clermont, figlia di Rinaldo II di Clermond e di Adelaide di Vermandois, che portava in dote la contea di Amiens come riportato dalla \"Vita Karoli Comitis Flandri\u00e6\". Anche il \"De Genere Comitum Flandrensium, Not\u00e6 Parisienses\" ricorda il matrimonio di Carlo con Margherita, figlia di Rinaldo e Adelaide e ricorda inoltre che Margherita, dopo essere rimasta vedova, si rispos\u00f2 con Ugo conte di Saint Paul (\"Hugo Champdaveine\u2026comes Sancti Pauli\") e poi con Baldovino d'Encre (\"dominus Balduinus de Encra\").&lt;br&gt;Carlo da Margherita non ebbe discendenza."}
{"id": "2737045", "revid": "392652", "url": "https://it.wikipedia.org/wiki?curid=2737045", "title": "Unione del Gerundo", "text": "L'Unione del Gerundo \u00e8 stata una unione di comuni nata dall'accordo tra cinque comuni italiani della provincia di Cremona.\nL'Unione nacque nel 2003 tra i comuni di Castelleone, Formigara, Madignano e Moscazzano. Di seguito entrer\u00e0 a farne parte il comune di Montodine.\nI cinque comuni non erano contigui fra di loro e l'unione aveva superficie di 88 km\u00b2, per una popolazione di circa 16.500 abitanti.\nL'Unione del Gerundo era un ente pubblico territoriale dotato di personalit\u00e0 giuridica e governato da un presidente, da una giunta costituita da tutti i sindaci dei comuni aderenti e da un consiglio composto da una rappresentanza dei consigli comunali e dai sindaci stessi.\nNel corso del 2012 i singoli consigli comunali dei comuni interessati deliberavano lo scioglimento dell'unione che, di fatto, \u00e8 cessata il 31 dicembre di quell'anno.\nScopo.\nCome da statuto, lo scopo della sua costituzione era quello di migliorare la qualit\u00e0 dei servizi erogati e di ottimizzare le risorse economico-finanziarie, umane e strumentali."}
{"id": "2737048", "revid": "599013", "url": "https://it.wikipedia.org/wiki?curid=2737048", "title": "Vittorio Pelvi", "text": "Carriera.\nPrimi anni.\nDebutt\u00f2 con l'Enotria Goliardo nella Prima categoria, il massimo livello calcistico italiano di allora. Prosegu\u00ec militando in Prima Categoria con Atalanta, per passare al , con cui, in un'epoca in cui il campionato veniva disputato attraverso eliminatorie, divent\u00f2 campione campano, perdendo la finale di Lega Sud contro la Lazio solo alla gara di ritorno. Si trasfer\u00ec allo Stabia, che nella stagione 1924-1925 aiut\u00f2 a piazzarsi al primo posto nella Seconda Divisione Campana dando alla squadra la promozione in Prima Divisione e quindi all'Internaples.\nNapoli.\nNel 1926 pass\u00f2 al Napoli, con cui disput\u00f2 tre stagioni nella neonata Divisione Nazionale, le prime tre anche della squadra partenopea; fu il portiere nella prima partita disputata dall'appena costituita squadra, la sconfitta casalinga del 3 ottobre 1926 contro l' per 3-0, disputando tutte le partite della stagione eccetto le ultime cinque, in cui fu sostituito da Armando Favi. Nella stagione 1927-1928 fu il primo portiere dei partenopei a restare imbattuto per due gare consecutive, Napoli-Pro Vercelli 2-0 e -Napoli 0-2, disputando tutte le partite giocate dai partenopei, compresa la prima vittoria della squadra nella massima divisione del campionato, Napoli- 4-0 del 25 settembre 1927; la sua ultima stagione in Campania lo vide tra i pali in campionato solo in occasione del pareggio casalingo del 9 dicembre 1928 per 3-3 contro la Pro Vercelli, che schierava tra i panni quel Giuseppe Cavanna che l'anno seguente l'avrebbe sostituito.\nConcluse la carriera in societ\u00e0 milanesi delle categorie inferiori."}
{"id": "2737055", "revid": "716642", "url": "https://it.wikipedia.org/wiki?curid=2737055", "title": "Zvart'noc'-AAL Fowtbolayin Akowmb", "text": "Lo Zvart'noc'-AAL Fowtbolayin Akowmb (armeno: \u0536\u057e\u0561\u0580\u0569\u0576\u0578\u0581-\u0531\u0531\u053c \u0556\u0578\u0582\u057f\u0562\u0578\u056c\u0561\u0575\u056b\u0576 \u0531\u056f\u0578\u0582\u0574\u0562), noto anche come Zvartnots-AAL era una societ\u00e0 di calcio armena con sede nella capitale Erevan.\nStoria.\nLa squadra venne fondata nel febbraio 1997; la prima stagione viene disputata nella \"Armenian First League\", la seconda divisione, ed alla fine arriva un ottavo posto.\nL'anno successivo la squadra centra la prima posizione e di conseguenza la promozione nella massima serie. Immediatamente lo Zvartnots diviene una contendente al titolo; gi\u00e0 al primo anno arriva un quarto posto, nel 2001 il secondo, alle spalle del Pyunik Erevan.\nAlla vigilia della stagione 2003 per\u00f2, la societ\u00e0 si ritira e scioglie la squadra. Rimane comunque la soddisfazione di aver potuto partecipare ad una edizione delle coppe europee, la Coppa UEFA 2002-2003."}
{"id": "2737059", "revid": "6923", "url": "https://it.wikipedia.org/wiki?curid=2737059", "title": "Campionato Mondiale Marche", "text": ""}
{"id": "2737060", "revid": "1573940", "url": "https://it.wikipedia.org/wiki?curid=2737060", "title": "John Watson Foster", "text": "Biografia.\nFu il trentaduesimo segretario di Stato degli Stati Uniti sotto il presidente degli Stati Uniti d'America Benjamin Harrison (23\u00ba presidente). Inizi\u00f2 la sua attivit\u00e0 di giornalista lavorando al Evansville Daily Journal dal 1865 sino 1869, fu poi ambasciatore in vari paesi: Messico, Russia e Spagna.\nFra i suoi nipoti:"}
{"id": "2737061", "revid": "204012", "url": "https://it.wikipedia.org/wiki?curid=2737061", "title": "John W. Foster", "text": ""}
{"id": "2737062", "revid": "327773", "url": "https://it.wikipedia.org/wiki?curid=2737062", "title": "Fossili dell'evoluzione dell'uomo", "text": "I fossili dell'evoluzione dell'uomo comprendono una lista di alcuni dei pi\u00f9 importanti ritrovamenti di fossili di ominidi relativi all'evoluzione umana. Non tutti i fossili elencati possono essere considerati come appartenenti a diretti antenati dell'homo sapiens ma, facendo parte di quello che i paleoantropologi chiamano \"cespuglio evolutivo umano\", sono comunque importanti nello studio dell'evoluzione della nostra specie. Una lista di questo tipo \u00e8 sempre necessariamente incompleta e soggetta a continui aggiornamenti.\nNella lista seguente i fossili sono divisi in base all'epoca geologica a cui sono assegnati e disposti in ordine cronologico crescente in base all'et\u00e0 attribuita, ottenuta mediante datazione diretta, come la datazione al radiocarbonio, o indiretta come lo studio stratigrafico o faunistico. Quando esistente viene riportato il codice con cui vengono inequivocabilmente identificati e tra parentesi il soprannome con cui il fossile \u00e8 conosciuto. Ad esempio \"AL 288-1\" \u00e8 conosciuto comunemente come \"Lucy\"; AL sta per \"Afar Locality\" (Localit\u00e0 Afar) e 288-1 \u00e8 il numero di inventario; spesso il codice \u00e8 composto dal numero di inventario e da una sigla che identifica, in maniera abbreviata, il luogo di ritrovamento o altro.\nAbbreviazioni.\nDi seguito sono riportati i significati delle principali sigle abbreviative delle localit\u00e0 di ritrovamento. Nella lista i fossili sono associati alla specie alla quale sono normalmente attribuiti; quando questa attribuzione \u00e8 dibattuta o non univoca, vengono riportate anche le designazioni alternative. I fossili evidenziati in verde sono gli olotipi della specie."}
{"id": "2737071", "revid": "599013", "url": "https://it.wikipedia.org/wiki?curid=2737071", "title": "Giuseppe Mortarotti", "text": "Carriera.\nCresciuto in societ\u00e0 piemontesi militanti in categorie inferiori quali F.C. Pastore, nella stagione 1924-1925 passa in forza all'U.R.S. La Chivasso, disputando per due stagioni il campionato di Terza Divisione, classificandosi al 3\u00ba posto nella sua prima stagione ed al 4\u00ba posto nella stagione successiva, nelle stagioni 1925-1926 e 1926-1927 difende i colori del Chieri, passa alla Juventus nella stagione 1927-1928, con cui debutta nel massimo campionato italiano.\nDopo tre stagioni, in cui scende in campo complessivamente 6 volte, viene acquistato dall'Atalanta, con cui disputa un'annata in Serie B, concludendo poi la carriera in Prima Divisione, prima al e poi al Cosenza."}
{"id": "2737072", "revid": "729019", "url": "https://it.wikipedia.org/wiki?curid=2737072", "title": "Pomilio PE", "text": "Il Pomilio PE fu un aereo da ricognizione monomotore biplano sviluppato dall'azienda aeronautica italiana Fabbrica Aeroplani Ing. O. Pomilio e utilizzato principalmente dal Corpo Aeronautico Militare del Regio Esercito durante la Prima guerra mondiale.\nSviluppo dell'originario Pomilio PC, fu l'unica variante ad essere prodotta in grande serie sia in Italia, sia negli Stati Uniti d'America. In Nord America, dove i fratelli Pomilio avevano trasferita la loro attivit\u00e0 nel 1919, i velivoli erano equipaggiati con motori Liberty L-12.\nImpiego operativo.\nLa 134\u00aa Squadriglia il 7 dicembre 1917 bombarda e mitraglia con 3 aerei truppe a Gallio (Italia) ma sono attaccati da 3 caccia Albatros D.III di Julius Arigi, Josef Kiss e dell'altro Asso dell'aviazione Josef von Maier (7 vittorie) e 2 PE devono rientrare in emergenza.\nLa 112\u00aa Squadriglia li riceve dal dicembre 1917.\nLa 139\u00aa Squadriglia il 14 dicembre ne ha uno.\nLa 133\u00aa Squadriglia il 1\u00ba gennaio 1918 dispone di 5 PE.\nLa 132\u00aa Squadriglia al 5 gennaio 1918 dopo un bombardamento aereo al campo di Casoni rimane con un solo PE operativo. Poi ne riceve altri 6.\nLa 135\u00aa Squadriglia il 13 febbraio 1918 dispone di 6 PE.\nLa 23\u00aa Squadriglia inizia a riceverli dal febbraio 1918 ma li utilizza operativamente solo dal mese di ottobre quando ne ha 11.\nLa 131\u00aa Squadriglia il 25 marzo 1918 ha il PE del Ten. osservatore Orazio Brizio Soletti e del Serg. Renzo Baudino attaccato da 6 caccia ed abbattuto dall'Albatros D.III dell'Asso dell'aviazione Godwin Brumowski. In primavera dispone di 10 PE.\nLa 136\u00aa Squadriglia si attiva il 25 aprile 1918 con 10 PE ed al 4 novembre ne ha 11.\nLa 116\u00aa Squadriglia a maggio 1918 riceve 7 esemplari ed al 4 novembre 1918 ne ha 8.\nLa 48\u00aa Squadriglia riceve i primi PE a fine maggio 1918.\nLa 31\u00aa Squadriglia il 28 giugno 1918 dispone di 7 esemplari.\nLa 28\u00aa Squadriglia riceve i primi 2 PE il 5 luglio 1918 ed altri 18 PE arrivano nello stesso mese.\nLa 27\u00aa Squadriglia riceve 5 esemplari il 12 luglio 1918 ed al 4 novembre 1918 dispone di 7 PE operativi.\nLa 32\u00aa Squadriglia nel luglio 1918 passa ai PE restando al 4 novembre con 7 PE operativi.\nLa 114\u00aa Squadriglia inizia il passaggio sui PE nel luglio 1918 ed in ottobre dispone di 11 Pomilio.\nLa 118\u00aa Squadriglia inizia il passaggio sui PE nel luglio 1918.\nLa 61\u00aa Squadriglia riceve il primo Pomilio P il 12 luglio 1918 ed al 4 novembre ha 4 PE operativi.\nLa 36\u00aa Squadriglia dalla met\u00e0 di luglio 1918 passa su 11 PE restando al 4 novembre con 8 esemplari operativi.\nLa 38\u00aa Squadriglia a luglio 1918 ne ha 9.\nLa 117\u00aa Squadriglia nell'estate 1918 ne ha 10 ed il 14 luglio si scioglie.\nLa 26\u00aa Squadriglia dispone di 2 esemplari nell'agosto 1918, in settembre ne riceve altri 2 ed al 4 novembre ne ha 7 operativi.\nLa 111\u00aa Squadriglia dal 7 settembre riceve il primo dei 12 esemplari. Poi i PE saranno 14 e 2 PE a doppio comando (sviluppo del PD).\nLa 85\u00aa Squadriglia da settembre ne ha una Sezione con 2 esemplari.\nLa 22\u00aa Squadriglia ne aveva 7 esemplari.\nLa 120\u00aa Squadriglia il 29 ottobre 1918 un PE ha un incidente di volo ed il 4 novembre dispone di 4 PE operativi."}
{"id": "2737078", "revid": "729019", "url": "https://it.wikipedia.org/wiki?curid=2737078", "title": "Automotrice ARST ADe serie 90", "text": "Le automotrici ADe serie 90 sono delle automotrici a scartamento ridotto e motore Diesel realizzate per le linee delle Ferrovie della Sardegna a met\u00e0 degli anni novanta, dal 2010 impiegate dall'ARST per il suo servizio ferroviario sulle linee secondarie dell'isola.\nIl nome di questi rotabili leggeri \u00e8 l'acronimo di \"Automotrice Diesel elettrica\" in quanto si tratta di mezzi a trazione diesel-elettrica, ed \u00e8 ereditato dai rotabili che li hanno preceduti e a cui sono stati affiancati, ovvero le automotrici ADe entrate in servizio sulle linee a scartamento ridotto isolane alla fine degli anni cinquanta. Proprio per differenziarle dalle ADe pi\u00f9 vecchie vengono chiamate come \"serie 90\", dai numeri di matricola degli esemplari, numerati da 91 a 98.\nStoria.\nNegli anni novanta le Ferrovie della Sardegna portarono avanti un piano di potenziamento dei propri servizi ferroviari col fine, tra gli altri, di aumentare la velocit\u00e0 commerciale dei propri treni. Oltre a una serie di lavori sull'infrastruttura ferroviaria (in particolare rettifiche di tracciato sulle tratte pi\u00f9 trafficate), venne finanziato l'acquisto di nuovi rotabili, dotati di prestazioni velocistiche migliori rispetto alle vecchie ADe.\nFu quindi commissionata nel 1995 la fornitura di 8 automotrici diesel elettriche e delle relative rimorchiate alla Breda, con l'apporto dell'Asea Brown Boveri per gli impianti elettrici. I primi esemplari raggiunsero le linee sarde quello stesso anno. A fornitura completata, 4 esemplari furono destinati al compartimento FdS di Cagliari-Monserrato, 2 a quello di Macomer e altrettanti a quello di Sassari. Da allora vengono impiegati sulle linee a scartamento ridotto sarde (passate nel 2010 all'ARST, che gi\u00e0 nel 2008 era diventata l'unica azionista delle ex FdS), sia per il servizio ordinario che per quello turistico del Trenino Verde. L'ADe 96, danneggiata in un grave incidente nel 2007, non \u00e8 pi\u00f9 stata reimmessa in esercizio, cos\u00ec la dotazione di queste automotrici per la sede ferroviaria territoriale ARST di Macomer consiste da allora in una sola unit\u00e0.\nTecnica.\nLe 8 automotrici ADe serie 90, numerate da 91 a 98, sono state costruite dalla Ferrosud su commessa Breda, mentre gli apparati elettrici sono stati realizzati dall'ABB. La cassa riprende le linee delle automotrici M4 realizzate per conto della Fiat Ferroviaria dalla Ferrosud per le attuali Ferrovie della Calabria e Ferrovie Appulo Lucane negli anni ottanta. La livrea dei mezzi ARST, invariata dalla loro introduzione sulla rete, \u00e8 su base verde con bande bianche e strisce gialle e nere.\nDal punto di vista del rodiggio le automotrici seguono lo schema Bo'Bo', e sono spinte da due motori Diesel da 184\u00a0kW cadauno, che portano la potenza di ogni singolo rotabile a 368\u00a0kW. La trasmissione \u00e8 di tipo elettrico: a ognuno dei due propulsori termici \u00e8 collegata una generatrice elettrica asincrona che produce la corrente che viene poi inviata ai propulsori elettrici dei carrelli. Dal punto di vista prestazionale la velocit\u00e0 massima omologata per queste unit\u00e0 \u00e8 di 100\u00a0km/h. Gli scarichi dei motori termici si trovano in posizione centrale sull'imperiale dell'automotrice.\nLe ADe serie 90 sono rotabili bidirezionali, dotati di due cabine con relativi banchi comandi alle sue estremit\u00e0.\nCome tutti i rotabili che hanno percorso le linee a scartamento ridotto sarde \u00e8 stata adottata la soluzione del respingente unico centrale, al fine di agevolare la percorrenza delle curve pi\u00f9 strette a convogli composti da pi\u00f9 unit\u00e0. A tal proposito \u00e8 possibile creare composizioni multiple tra unit\u00e0 di questa serie di ADe e dei relativi rimorchi, tutte le connessioni si trovano sui frontali dei rotabili, mentre non sono presenti intercomunicanti che permettano il passaggio da un'unit\u00e0 all'altra col convoglio in movimento. Complessivamente possono essere composti convogli di massimo 4 unit\u00e0 tra automotrici e rimorchiate.\nRiguardo all'impianto d'illuminazione, ogni frontale dell'automotrice \u00e8 dotato di 2 fari a luce bianca, pi\u00f9 quello all'altezza dell'imperiale. Per segnalare la coda del treno, ai due fanali posti nell'estremit\u00e0 posteriore del convoglio vengono apposti dei dischi rossi o verdi (in base alle segnali da esporre alla linea) per colorarne il fascio in questa tonalit\u00e0.\nOgni unit\u00e0 \u00e8 dotata di 52 posti a sedere di seconda classe, divisi in due ambienti di diversa grandezza, in origine per fumatori e non fumatori. Due strapuntini sono inoltre presenti dinanzi alle porte. Queste ultime, a comando pneumatico, sono in posizione defilata.\nRimorchiate.\nAssieme alle 8 automotrici furono realizzate 5 rimorchiate, identificate dalla sigla RPe e dal numero di matricola da 901 a 905. Di questi rotabili tre sono rimorchiate semipilota, mentre 2 sono rimorchiate semplici. I posti a sedere per unit\u00e0 sono 57;\nIncidenti.\nL'ADe 96, una delle due ADe della serie 90 originariamente in dotazione all'allora compartimento FdS di Macomer, \u00e8 stata coinvolta il 16 giugno 2007 in uno scontro frontale con un treno speciale trainato da un locomotore LDe lungo la linea Macomer-Nuoro, tra gli scali di Bortigali e Birori. L'incidente, uno dei pi\u00f9 gravi avvenuti sulla rete ferroviaria sarda nel XXI secolo, cost\u00f2 la vita a tre persone, tra cui il macchinista dell'ADe."}
{"id": "2737085", "revid": "834", "url": "https://it.wikipedia.org/wiki?curid=2737085", "title": "Medebach", "text": "Medebach \u00e8 una citt\u00e0 di 8.021 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed \u00e8 capoluogo del circondario dell'Alto Sauerland."}
{"id": "2737093", "revid": "834", "url": "https://it.wikipedia.org/wiki?curid=2737093", "title": "Olsberg (Germania)", "text": "Olsberg \u00e8 una citt\u00e0 di 15.393 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed \u00e8 capoluogo del circondario dell'Alto Sauerland."}
{"id": "2737094", "revid": "47767", "url": "https://it.wikipedia.org/wiki?curid=2737094", "title": "Priscilla e Aquila", "text": ""}
{"id": "2737095", "revid": "628767", "url": "https://it.wikipedia.org/wiki?curid=2737095", "title": "Distretto di Parbat", "text": " \nIl distretto di Parbat (in nepalese \u092a\u0930\u094d\u0935\u0924 \u091c\u093f\u0932\u094d\u0932\u093e|\u092a\u0930\u094d\u0935\u0924 \u091c\u093f\u0932\u094d\u0932\u093e - ) \u00e8 un distretto del Nepal, in seguito alla riforma costituzionale del 2015 fa parte della provincia Gandaki Pradesh. \nIl capoluogo \u00e8 Kusma.\nGeograficamente il distretto appartiene alla zona collinare della Mahabharat Lekh.\nLa principale etnia presente nel distretto \u00e8 quella dei Bahun (o \"Bramini della montagna\").\nMunicipalit\u00e0.\nIl distretto \u00e8 suddiviso in 7 municipalit\u00e0, due urbane e 5 rurali."}
{"id": "2737097", "revid": "1652635", "url": "https://it.wikipedia.org/wiki?curid=2737097", "title": "Winterberg", "text": "Winterberg \u00e8 una citt\u00e0 di abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed \u00e8 capoluogo del circondario dell'Alto Sauerland.\nVi ha sede la Bobbahn Winterberg (dal 2015 denominata \"Veltins-Eisarena\"), il tracciato di bob, slittino e skeleton che dal 1986 \u00e8 sede abituale delle pi\u00f9 importanti competizioni internazionali degli \"sport della slitta\".\nCuriosit\u00e0.\nLa citt\u00e0 \u00e8 stata soggetto di una MOD per il noto simulatore di emergenze Emergency 4, o 911: First Responders"}
{"id": "2737098", "revid": "1104133", "url": "https://it.wikipedia.org/wiki?curid=2737098", "title": "The Kinslayer", "text": "The Kinslayer \u00e8 un singolo promozionale del gruppo finlandese power metal Nightwish, tratto dal loro terzo album \"Wishmaster\".\nLa canzone \u00e8 stata scritta dal tastierista Tuomas Holopainen ed il testo \u00e8 basato sul massacro della Columbine High School, le frasi a met\u00e0 canzone citano un dialogo avvenuto tra i killer e i loro compagni di classe durante la sparatoria, interpretati da Tarja Turunen e Ike Vil dei Babylon Whores. La canzone contiene anche una citazione tratta da \"La tempesta\" di William Shakespeare, che dovrebbe essere stata scritta da Eric Harris su una pagina del suo calendario per la festa della mamma del 1999 (\"Good wombs hath borne bad sons\")\nLa canzone cita anche la serie di Dragonlance: il verso \"Even the dead cry, their only comfort\" \u00e8 presente nel testo \"The Test Of The Twins\" e la guerra del Kinslayer fu un evento storico rilevante nell'universo di Dragonlance."}
{"id": "2737100", "revid": "110157", "url": "https://it.wikipedia.org/wiki?curid=2737100", "title": "Sundern (Sauerland)", "text": "Sundern (Sauerland) \u00e8 una citt\u00e0 di abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg e fa parte del circondario dell'Alto Sauerland.\nSundern si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\").\nStoria.\nLa citt\u00e0 di Sundern (Sauerland) venne creata il 1\u00ba gennaio 1975, in attuazione della legge di riassetto amministrativo del Land del Nordreno-Westfalia del 5 novembre 1974, dalla fusione di 19 fra comuni e parti di comuni preesistenti. Contemporaneamente il nuovo ente comunale venne insignito del titolo di citt\u00e0.\nSimboli.\nI simboli della citt\u00e0 di Sundern (Sauerland) sono lo stemma (\"Wappen\"), la bandiera (\"Banner\") e il sigillo (\"Siegel\"); essi furono concessi il 26 giugno 1978 dal presidente del distretto governativo di Arnsberg.\nStemma\nBandiera\nSigillo\nGeografia antropica.\nLa citt\u00e0 di Sundern (Sauerland) \u00e8 suddivisa in 16 frazioni (\"Ortschaft\")::\nOgni frazione \u00e8 rappresentata da un presidente di frazione (\"Ortsvorsteher\").\nAmministrazione.\nGemellaggi.\nSundern \u00e8 gemellata con:\nLa frazione di Hachen \u00e8 gemellata con:\nIl ginnasio cittadino (\"St\u00e4dtisches Gymnasium\") \u00e8 gemellato dal 1977 con il \"Coll\u00e8ge public\" della citt\u00e0 francese di Benet."}
{"id": "2737104", "revid": "204391", "url": "https://it.wikipedia.org/wiki?curid=2737104", "title": "Trombolitici", "text": ""}
{"id": "2737107", "revid": "933835", "url": "https://it.wikipedia.org/wiki?curid=2737107", "title": "Eslohe", "text": "Eslohe \u00e8 un comune di 9.201 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed \u00e8 capoluogo del circondario dell'Alto Sauerland."}
{"id": "2737108", "revid": "247933", "url": "https://it.wikipedia.org/wiki?curid=2737108", "title": "Eslohe (Sauerland)", "text": ""}
{"id": "2737109", "revid": "110157", "url": "https://it.wikipedia.org/wiki?curid=2737109", "title": "Chiesa di Santa Maria delle Grazie (Lodi)", "text": "La chiesa di Santa Maria delle Grazie, nota anche come santuario della Beata Vergine delle Grazie, \u00e8 un edificio sacro di Lodi.\nStoria.\nIl tempio \u00e8 collocato nelle immediate vicinanze dei resti del castello di Federico II, nel luogo in cui sorgeva l'oratorio di San Pietro in Borgo, la cui esistenza \u00e8 attestata dal 1476. Nel 1599 il vescovo Ludovico Taverna fece edificare sulla medesima area un nuovo luogo di culto, affidato ai padri minimi di san Francesco di Paola, che fu poi demolito nel 1655 in seguito allo sviluppo urbanistico della citt\u00e0; tuttavia, la venerazione popolare nei confronti di un'immagine sacra della Vergine, custodita in quel luogo e ritenuta miracolosa, sollecit\u00f2 la costruzione di una nuova chiesa. I lavori ebbero inizio nel 1669 e terminarono nel 1743; l'edificio, intitolato a santa Maria delle Grazie, venne consacrato gi\u00e0 nel 1674. La facciata, progettata dall'architetto Antonio Terzaghi, rimase incompiuta sino al 1954, anno in cui venne portata a termine sul modello di quella della chiesa di San Filippo.\nArchitettura e arte.\nL'interno, a croce greca e a navata unica, \u00e8 completamente decorato da affreschi, tele e stucchi: nel presbiterio, in particolare, si trovano i deliziosi affreschi con le \"Storie della Vergine\" dipinte dall'artista valtellinese Parravicino (o Parravicini) detto il Gianolo.\nUna cappella laterale, accessibile dalla tribuna di destra, accoglie il monumento funebre di Maria Cosway, intima amica del presidente degli Stati Uniti Thomas Jefferson e benefattrice della citt\u00e0 di Lodi dove fond\u00f2 un collegio femminile. Il sepolcro neoclassico di marmo bianco fu realizzato nel 1839 da Gaetano Manfredini."}
{"id": "2737114", "revid": "2373", "url": "https://it.wikipedia.org/wiki?curid=2737114", "title": "Dorogobuzh", "text": ""}
{"id": "2737121", "revid": "1935652", "url": "https://it.wikipedia.org/wiki?curid=2737121", "title": "Canto ambrosiano", "text": ""}
{"id": "2737124", "revid": "425388", "url": "https://it.wikipedia.org/wiki?curid=2737124", "title": "Vittorio Pisani", "text": "Fu l'autore delle celebri copertine del settimanale \"La Tribuna illustrata\".\nBiografia.\nNato da padre italiano e da madre greca, il padre era pittore, cos\u00ec pure il nonno e lo zio, si forma all'Accademia di belle arti di Roma.\nIl primo lavoro remunerato fu durante la guerra greco-turca nel 1919, all'et\u00e0 di 20 anni, il disegno di un'etichetta per una ditta commerciante di fichi, peraltro ancora in commercio. Diviene illustratore dal 1922 del settimanale \"Tribuna illustrata\", per il quale cre\u00f2 pi\u00f9 di 4000 copertine.\nEsegu\u00ec cartoline per molti reparti dell'Esercito italiano e principalmente per la Milizia Volontaria per la Sicurezza Nazionale. Suo il dipinto e cartolina da cui poi fu tratto il francobollo delle Poste italiane, del carabiniere eroe Salvo D'Acquisto, medaglia d'oro al v.m., elaborato da Silvano Campeggi. Proprio dell'arma dei carabinieri dipinge numerose illustrazioni, poi pubblicate sulla \"Tribuna Illustrata\", e presenti, sotto forma di riproduzioni, sui muri delle caserme italiane.\nDopo la guerra si ritira a Farra d'Alpago, Belluno, terra originaria della moglie. Muore presso l'ospedale civile di Vittorio Veneto per complicazioni dovute al diabete, di cui, da anni, l'artista soffriva. Gli eredi, Roberto e Andrea Vittorio Pisani, ne curano l'archivio."}
{"id": "2737125", "revid": "287204", "url": "https://it.wikipedia.org/wiki?curid=2737125", "title": "Manara", "text": ""}
{"id": "2737130", "revid": "709565", "url": "https://it.wikipedia.org/wiki?curid=2737130", "title": "Le leggendarie imprese di Topolino Kid", "text": "Le leggendarie imprese di Topolino Kid \u00e8 una serie a fumetti Disney italiana creata da Guido Martina e Giovan Battista Carpi, esordita il 16 giugno 1974 nel n. 968 di \"Topolino\". Il protagonista \u00e8 un cowboy del vecchio West, antenato di Topolino sempre accompagnato da Pippo-Sei-Colpi, antenato di Pippo, e dal coyote Susanna.\nCollegamenti esterni.\n\"Le leggendarie imprese di Topolino Kid\" su INDUCKS"}
{"id": "2737133", "revid": "101175", "url": "https://it.wikipedia.org/wiki?curid=2737133", "title": "Campionato Mondiale Superbike 1988", "text": ""}
{"id": "2737134", "revid": "101175", "url": "https://it.wikipedia.org/wiki?curid=2737134", "title": "Campionato Mondiale Superbike 2007", "text": ""}
{"id": "2737137", "revid": "838137", "url": "https://it.wikipedia.org/wiki?curid=2737137", "title": "Metal Masters Tour", "text": "Il Metal Masters Tour \u00e8 stato un breve tour americano del 2008 dei quattro gruppi heavy metal Judas Priest, Mot\u00f6rhead, Heaven &amp; Hell e Testament.\nI gruppi hanno presentato i loro ultimi lavori, rispettivamente \"Nostradamus\", \"The Rules of Hell\", \"Mot\u00f6rizer\" e \"The Formation of Damnation\"."}
{"id": "2737138", "revid": "1149807", "url": "https://it.wikipedia.org/wiki?curid=2737138", "title": "Spiny", "text": ""}
{"id": "2737139", "revid": "767487", "url": "https://it.wikipedia.org/wiki?curid=2737139", "title": "Dolci inganni", "text": "Dolci inganni \u00e8 un film del 1960 diretto da Alberto Lattuada.\nTrama.\nFrancesca, che ha diciassette anni, \u00e8 innamorata di Enrico, un architetto che ha vent'anni pi\u00f9 di lei. A scuola la ragazzina parla con le sue amiche delle esperienze vissute con Enrico. Uscita da scuola, Francesca accompagna la signora Margherita a fare compere e incontra un ragazzo, presentato come amico intimo della famiglia (in realt\u00e0 un gigol\u00f2), che la porta nella villa patrizia di una principessa, la quale \"usa\" il ragazzo nel tempo libero. Giunta la sera, l'adolescente sente il bisogno di rivedere Enrico, cos\u00ec lo raggiunge sul posto di lavoro. Pian piano, per\u00f2, Francesca si rende conto di essersi sbagliata sul suo conto.\nProduzione.\nLattuada cerc\u00f2 di cavalcare l'onda del successo del romanzo \"Lolita\", incentrando il film sul medesimo tema, dichiarando per\u00f2 che il suo lavoro voleva avere ben pi\u00f9 ampio respiro piuttosto che occuparsi di una questione di cocente attualit\u00e0. Nella stesura del soggetto consult\u00f2 numerosi psicologi, medici, insegnanti, religiosi e persino dirigenti del centro prematrimoniale di Milano, i quali approvarono il contenuto del suo film.\nSecondo il primo abbozzo, il film avrebbe dovuto intitolarsi \"Le ninfette\".\nCensura.\nA causa del tema di natura sessuale il film venne pesantemente modificato dalle direttive censorie. La censura, accusando il film di \"prendere le mosse del lolitismo oggi imperante\", \"un concentrato di situazioni riprovevoli e assolutamente inaccettabili\" e \"un film degradante, che non fa certo onore al cinema italiano, e che lascia lo spettatore nauseato e disgustato\" ordin\u00f2 subito la modifica di 14 dialoghi. Con tali modifiche, il film esce nelle sale nazionali l'11 ottobre 1960 col divieto ai minori di 16 anni; il 26 novembre il Ministero del Turismo e dello Spettacolo, per ordine del Procuratore della Repubblica milanese Carmelo Spagnuolo, emise un'ordinanza verso le prefetture di tutta la penisola affinch\u00e9 il film venisse immediatamente sequestrato e ritirato dalla programmazione, addirittura interrompendo in alcuni casi la proiezione in corso.\nIl 5 marzo 1961 la censura autorizz\u00f2 la distribuzione ma, oltre alle modifiche ai dialoghi, ordin\u00f2 l'eliminazione di 8 scene per un totale di 301,5 metri di pellicola.\nIl 29 febbraio 1964 il giudice istruttore Generoso Petrella proscioglie Lattuada e il produttore Goffredo Lombardo da ogni accusa di oscenit\u00e0, ordinando il dissequestro della pellicola col suo minutaggio originario.\nIl regista ricorda:\nLa revisione del 3 novembre 1998 elimina il divieto ai minori e reintegra i tagli della prima revisione. Il finale del film, quindi, \u00e8 una delle cause del sequestro della pellicola. Tale finale nella prima versione della sceneggiatura aveva un esito molto differente:\nCritica.\nSulle pagine de \"l'Unit\u00e0\" il critico Mino Argentieri si scagli\u00f2 duramente contro la censura:"}
{"id": "2737140", "revid": "1149807", "url": "https://it.wikipedia.org/wiki?curid=2737140", "title": "Koopistrice", "text": ""}
{"id": "2737144", "revid": "767487", "url": "https://it.wikipedia.org/wiki?curid=2737144", "title": "Ronald Golias", "text": "\u00c8 considerato un pioniere della televisione brasiliana."}
{"id": "2737151", "revid": "729019", "url": "https://it.wikipedia.org/wiki?curid=2737151", "title": "Torre di Portonuovo", "text": "La Torre di Portonuovo venne costruita nel 1568 ed \u00e8 la decima torre costiera appartenente al territorio della Capitanata. Eccone la descrizione 26 anni dopo la sua costruzione, tratta dal manoscritto di Carlo Gambacorta \"Visita delle Torri di Capitanata nel mese di dicembre 1594\": \nNel 1685 la torre ha bisogno \"dell'astrico di basso e resarcire quello di sopra e parte delle muraglie\". Presentava in origine tre caditoie oggi scomparse dopo un crollo e il successivo restauro; segue lo schema tipico delle torri del tardo periodo vicereale: pianta quadrata, massicce pareti di conci di pietra inclinate a scarpa, piccolissime aperture.\nOggi \u00e8 occupata abusivamente.\nL'assalto del 1680.\nIl 4 settembre 1680, nel tratto di costa tra Peschici e Vieste, sbarcarono 160 Turchi. I predoni, a Vieste, si diedero al saccheggio; mentre altri assaltarono la Torre di Portonuovo. \nFinalmente, da Peschici sopraggiunsero due galee veneziane, fra cui la capitana del golfo guidata da Geronimo Garzon. I Turchi, riconosciutala, si diedero velocemente alla fuga verso Levante. Era stata la guarnigione spagnola che presidiava il Castello di Vieste a dare l'allarme, ma soprattutto le galee veneziane che controllavano la costa da Sfinale a Peschici. Inseguiti dalle due galee veneziane, i Turchi si rifugiarono a Ragusa vecchia, da dove contavano di ripartire all'assalto di questo tratto di costa. \nSe questo progetto non si concretizz\u00f2 fu solo grazie alla vigile presenza delle navi della Serenissima sul tratto di mare antistante la costa."}
