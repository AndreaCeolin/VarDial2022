{"id": "2721079", "revid": "124815008", "url": "https://it.wikipedia.org/wiki?curid=2721079", "title": "Jonathan Soriano", "text": "\u00c8 il miglior marcatore nella storia del Salisburgo con 172 gol complessivi.\nBiografia.\nNato il 24 settembre 1985 a El Pont de Vilomara i Rocafort, piccolo paese della Provincia di Barcellona, nel 1995, a soli 10 anni, entra a far parte delle giovanili dell'Espanyol. Lascia la Spagna solo a 26 anni, dopo essersi trasferito in Austria, al Salisburgo, nel 2012.\n\u00c8 sposato con la connazionale Cristina Sabater, dalla quale ha avuto tre figli. L'ultimo \u00e8 nato il 20 aprile 2013, giorno in cui si \u00e8 disputato il match di campionato austriaco tra Salisburgo e Wolfsberger. Il calciatore spagnolo, per assistere alla sua nascita, raggiunge lo Stadion Wals-Siezenheim solo alla fine del primo tempo, con il risultato fermo sul 2-2. Soriano subentra all'inizio del secondo tempo a H\u00e5vard Nielsen e realizza la tripletta che decide l'incontro per 6-2, dedicandola al figlio appena nato e ricevendo l'ovazione dello stadio a fine partita.\nCarriera.\nEspanyol.\nSoriano inizia la sua carriera nelle file dell'Espanyol, giocando prima nella squadra riserve, in Segunda Divisi\u00f3n B.\nNel 2004 entra a far parte della prima squadra e il 16 gennaio 2005 debutta in Primera Divisi\u00f3n nel pareggio esterno (1-1) contro l'Athletic Bilbao. Realizza la sua prima rete con il club catalano il 10 aprile nella sconfitta interna (1-3) contro il Siviglia. Conclude la sua prima stagione con l'Espanyol totalizzando 7 presenze in campionato ed un gol.\nConfermato per la stagione 2005-2006, debutta in Coppa UEFA e in Copa del Rey, ma trova poco spazio in campionato, totalizzando solo 3 presenze, tutte da subentrato. Per questi motivi, il 24 dicembre 2005 viene ceduto in prestito all'Almer\u00eda, in Segunda Divisi\u00f3n. Con il club andaluso realizza 6 reti in 17 presenze.\nUna volta terminato il prestito con gli andalusi, fa rientro a Barcellona, ma il 1\u00ba agosto 2006 viene nuovamente ceduto in prestito, al Poli Ejido, con cui realizza 2 reti in 12 presenze.\nNella stagione 2007-2008 trova molto pi\u00f9 spazio con il club catalano, totalizzando 24 presenze in campionato e 2 reti, entrambe contro il Getafe. Nella stagione seguente non rientra nei piani del nuovo tecnico M\u00e1rquez, esonerato a novembre, e del tecnico Man\u00e9, cos\u00ec il 31 gennaio 2009 viene ceduto in prestito all'Albacete, con cui totalizza 11 presenze ed un gol, nella vittoria interna (2-1), contro l'Elche.\nBarcellona B.\nIl 30 luglio 2009 viene ceduto al Barcellona B, in Segunda Divisi\u00f3n B. Soriano contribuisce alla promozione del club in Segunda Divisi\u00f3n con 17 reti in 32 presenze, risultando il miglior marcatore stagionale della squadra. Il 28 ottobre scende in campo negli ultimi 5 minuti di Cultural Leonesa-Barcellona 0-2, partita valida per l'andata dei sedicesimi di finale della Coppa del Re 2009-2010, in quella che sar\u00e0 la sua unica apparizione con la prima squadra Blaugrana.\nNella stagione successiva, il tecnico Luis Enrique lo impiega in 37 partite su 42 di campionato, in cui realizza 32 reti, tra cui due triplette (contro Salamanca e Numancia), che gli valgono il titolo di capocannoniere della Segunda Divisi\u00f3n 2010-2011. Conclude la sua esperienza al Barcellona B con 79 presenze e 54 reti.\nSalisburgo.\nIl 19 gennaio 2012 passa al Salisburgo per 500.000 euro. Debutta con il club austriaco il 16 febbraio, nella sconfitta interna (0-4) contro il Metalist Kharkiv, in Europa League. Realizza la sua prima rete con il Salisburgo nella vittoria interna (2-1), contro il Wiener Neustadt.\nNella stagione 2012-2013 totalizza 33 presenze e 26 reti in campionato, ottenendo il secondo posto nella classifica marcatori della Bundesliga austriaca 2012-2013, dietro Philipp Hosiner.\nConfermato dal tecnico Roger Schmidt per la stagione successiva, nel 2013 diventa il capitano del club austriaco. Nella stagione 2013-2014, con 31 reti in 28 partite si laurea capocannoniere del campionato. Con esse ottiene il quinto posto nella classifica della Scarpa d'oro 2014. Dopo la mancata qualificazione in Champions League per opera del Fenerbah\u00e7e, il Salisburgo raggiunge i quarti di finale di Europa League, dove viene eliminato dal Basilea. Soriano realizza 11 reti (3 nei play-off) in 9 presenze, che gli valgono il titolo di capocannoniere della competizione.\nLa stagione 2014-2015 inizia per lui nel migliore dei modi, mettendo a segno una doppietta in Coppa d'Austria contro il Sollenau e una rete nel terzo turno preliminare di Champions League contro il Qaraba\u011f, mentre in campionato mette a segno due doppiette, contro Wiener Neustadt e Rapid Vienna, e cinque gol nella vittoria interna (8-0), contro il Gr\u00f6dig, raggiungendo quota 9 gol in sole 3 presenze. Il 24 settembre 2014, nel giorno del suo 29\u00ba compleanno, realizza la sua centesima rete con il club austriaco, grazie alla doppietta messa a segno nella vittoria esterna (1-12) in \u00d6FB-Cup contro il Wiener SK. Conclude il 2014 con 55 reti in 52 presenze, che lo rendono il calciatore con la miglior media realizzativa dell'anno (1,05), davanti a Cristiano Ronaldo. Il 27 gennaio 2015 il club annuncia il prolungamento del contratto fino al 30 giugno 2018. Termina la sua stagione con 31 reti in 32 incontri, decisive per la vittoria del secondo campionato consecutivo e che gli valgono il titolo di capocannoniere. Le marcature gli permettono inoltre di terminare quarto nella classifica della Scarpa d'oro 2015.\nNella stagione successiva, si riconferma capocannoniere del campionato con 21 reti in 27 presenze, mentre in Coppa d'Austria realizza 10 reti (di cui 3 in finale contro l'Admira Wacker M\u00f6dling) in 6 presenze, che gli valgono il titolo di capocannoniere e permettono al Salisburgo di conseguire il terzo double consecutivo. Decisiva nella seconda parte di stagione per il suo rendimento risulta essere l'intesa con il nuovo tecnico spagnolo \u00d3scar Garc\u00eda, chiamato a dicembre per sostituire l'esonerato Peter Zeidler.\nLascia la squadra austriaca dopo aver collezionato 172 reti in 202 presenze totali. Per onorare il calciatore, il Salisburgo ha deciso di ritirare la sua maglia numero 26.\nBeijing Guoan.\nIl 27 febbraio 2017 viene ceduto a titolo definitivo al Beijing Guoan per 15 milioni di euro, firmando un contratto fino al 31 dicembre 2018. Il 3 maggio mette a segno una tripletta nel terzo turno di Coppa di Cina sul campo del Beijing Renhe (0-5). Complice la partenza del compagno di reparto Burak Y\u0131lmaz, trova immediatamente spazio da titolare, concludendo la stagione con 19 reti in 20 presenze totali. Nella stagione successiva disputa solo 12 partite su 30 di campionato, nelle quali mette a segno 9 reti, tra cui una tripletta contro l'Hebei CFFC (6-3). Il club cinese termina la stagione al quarto posto in campionato e vince la coppa nazionale sconfiggendo nella doppia finale lo Shandong Luneng; tuttavia Soriano non scende in campo n\u00e9 all'andata n\u00e9 al ritorno data la trattativa in stato avanzato con i sauditi dell'. Conclude la sua esperienza al Beijing Guoan con 36 presenze complessive e 31 reti.\nAl Hilal.\nTerminato quindi il contratto con il club cinese, il 7 gennaio 2019 si trasferisce all'Al-Hilal a titolo definitivo. Debutta con il club saudita tre giorni dopo, nel pareggio interno (1-1) contro l'. Il 27 gennaio segna le sue prime reti in maglia biancoblu realizzando una doppietta nella vittoria esterna (1-5), contro l'. Inizialmente il tecnico Jorge Jesus decide di schierarlo titolare ma con l'arrivo in panchina di Zoran Mami\u0107 il calciatore spagnolo faticher\u00e0 molto a trovare spazio in quanto l'allenatore croato gli preferisce attaccanti pi\u00f9 esperti come Gomis ed il nuovo acquisto Giovinco. Da febbraio fino a fine stagione non disputa nessuna partita da titolare in campionato e segna soltanto altre due reti, entrambe decisive: la prima in \nCoppa dei Campioni araba per club contro l' (1-0) e la seconda in campionato sul campo dell'. In questo match subentra all'86' e realizza la rete del decisivo 2-3 al 90' su assist di Andr\u00e9 Carrillo. A fine stagione, dato lo scarso minutaggio concessogli decide di rescindere consensualmente il contratto con il club saudita. Conclude la sua breve esperienza all'Al-Hilal con 13 presenze complessive e 4 reti.\nGirona.\nIl 31 agosto 2019 firma un contratto annuale con opzione per il secondo con il , club di Segunda Divisi\u00f3n. Il calciatore spagnolo torna quindi a giocare nella sua terra natale dopo 7 anni. Il 3 novembre mette a segno la sua prima rete con il club catalano sul campo dell'Extremadura (1-3)."}
{"id": "2721085", "revid": "298229", "url": "https://it.wikipedia.org/wiki?curid=2721085", "title": "Demetrios Deligannis", "text": "Partecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nella Maratona, dove arriv\u00f2 sesto."}
{"id": "2721086", "revid": "15756", "url": "https://it.wikipedia.org/wiki?curid=2721086", "title": "Medaglia di Sant'Elena", "text": "La m\u00e9daille de Sainte-H\u00e9l\u00e8ne (\"Medaglia di Sant'Elena\") fu una medaglia concessa dal Secondo impero francese per onorare quanti avessero combattuto negli eserciti napoleonici partecipando alle battaglie del Primo Impero Francese.\nStoria e insegne.\nIl 15 aprile 1821, durante il suo esilio all'isola di Sant'Elena, Napoleone I dett\u00f2 il proprio testamento diviso in tre articoli. Il terzo articolo voleva essere un atto di gratitudine verso coloro che, tra il 1792 e il 1815, avessero combattuto \"per la gloria e l'indipendenza della Francia\". A tal fine, egli lasci\u00f2 la met\u00e0 del proprio patrimonio privato (cio\u00e8 200 milioni di franchi) da dividersi tra i suoi fedeli.\nNapoleone III, una volta salito al trono, cerc\u00f2 il pi\u00f9 possibile di rievocare la mitica figura dello zio Napoleone, creando una decorazione speciale da conferire ai soldati che avevano combattuto sotto le bandiere del Primo Impero nella \"Grande Arme\u00e9\" proprio dal 1792 al 1815. Egli chiam\u00f2 questa nuova decorazione \"medaglia di Sant'Elena\" e la confer\u00ec a tutti i combattenti sopravvissuti.\nLa medaglia venne creata con D.I. del 12 agosto 1857 e venne disegnata dallo scultore Albert-D\u00e9sir\u00e9 Barre, maestro incisore della zecca parigina.\nLa decorazione venne concessa a circa 405.000 soldati della Grande Arme\u00e9 di diverse nazionalit\u00e0 (francesi, belgi, danesi, irlandesi, italiani, ecc.) e i dati risultano a oggi ancora molto approssimativi in quanto \u00e8 impossibile attuare una verifica puntuale dopo l'incendio del 1871 nel palazzo della Legion d'Onore.\nL'unica condizione di concessione necessaria era di aver servito nell'esercito francese di terra o di mare tra il 1792 e il 1815, senza alcun periodo minimo di servizio richiesto, n\u00e9 alcun coinvolgimento in una campagna.\nLa prima distribuzione della decorazione avvenne il 15 agosto 1857 e i primi beneficiari ne furono Girolamo Bonaparte, il maresciallo Vaillant (ministro della guerra), Bernard Pierre Magnan, Aimable P\u00e9lissier, Achille Baraguey d'Hilliers, Charles de Flahaut, Ferdinand-Alphonse Hamelin (ministro della Marina), Philippe Antoine d'Ornano, governatore degli Invalides, e molti generali di divisione e di brigata come Giovanni Rocca, ammiragli e vice ammiragli.\nLa commissione d'assegnazione della medaglia scelse 5.000 tra i pi\u00f9 meritevoli insigniti che ricevettero oltre alla decorazione anche una pensione annua di 400 franchi. Di questi 44 erano di nazionalit\u00e0 belga."}
{"id": "2721097", "revid": "1974769", "url": "https://it.wikipedia.org/wiki?curid=2721097", "title": "Evangelos Gerakeris", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nella maratona, dove arriv\u00f2 settimo."}
{"id": "2721104", "revid": "170423", "url": "https://it.wikipedia.org/wiki?curid=2721104", "title": "Golden State Warriors 2000-2001", "text": "La stagione 2000-01 dei Golden State Warriors fu la 52\u00aa nella NBA per la franchigia.\nI Golden State Warriors arrivarono settimi nella \"Pacific Division\" della \"Western Conference\" con un record di 17-65, non qualificandosi per i play-off."}
{"id": "2721107", "revid": "298229", "url": "https://it.wikipedia.org/wiki?curid=2721107", "title": "Stamatios Masouris", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nella maratona, dove arriv\u00f2 ottavo."}
{"id": "2721108", "revid": "124123", "url": "https://it.wikipedia.org/wiki?curid=2721108", "title": "Antonio Scotti", "text": "Fu uno degli artisti principali della New York Metropolitan Opera House per pi\u00f9 di 30 anni, ma cant\u00f2 anche a Londra alla Royal Opera House Covent Garden.\nBiografia.\nLa sua famiglia lo voleva indirizzare verso il sacerdozio ma egli decise di votarsi alla carriera di cantante d' opera. Ricevette la prima formazione vocale da Esther Trifari-Paganini e Vincenzo Lombardi. Dopo gli studi fece il suo debutto al Theatre Royal di Malta nel 1889, nell ruolo di Amonasro in \"Aida\" di Giuseppe Verdi. Seguirono scritture in diversi teatri d'opera italiani che gli valsero la possibilit\u00e0 di fare esperienza ed essere poi scritturato in Spagna, Portogallo, Russia e Sud America. Nel 1898 debutt\u00f2 al Teatro alla Scala di Milano nel ruolo di Hans Sachs in \"I maestri cantori di Norimberga\". (Questa fu una scelta sorprendente, poich\u00e9 la sua successiva carriera non lo vide cantare le opere di Richard Wagner.)\nIl debutto statunitense di Scotti ebbe luogo nell'autunno del 1899, quando cant\u00f2 a Chicago. Il 27 dicembre 1899 fece poi la sua prima apparizione a New York al Metropolitan Opera House, impegnato nel ruolo del protagonista nel \"Don Giovanni\" di Mozart. Sarebbe poi diventato un favorito del pubblico del Met, guadagnando consensi per il suo canto aggraziato nel Donizetti del bel canto e per il suo tocco di eleganza che palesava nelle interpretazioni di Verdi. Nel 1899 debutt\u00f2 poi al Covent Garden a Londra in \"Don Giovanni\".\nAl Met nel 1901, Scotti fu il primo artista a cantare il ruolo del barone Scarpia, negli Stati Uniti, in \"Tosca\" di Giacomo Puccini. Fu poi egli ad interpretare le prime statunitensi delle seguenti opere: \"Adriana Lecouvreur\" di Francesco Cilea, \"Le donne curiose\" di Ermanno Wolf-Ferrari, \"Fedora\" di Umberto Giordano, L'oracolo di Franco Leoni e \"Messaline\" di Isidore de Lara. Scotti cant\u00f2 anche nei seguenti ruoli di baritono nel corso della sua lunga permanenza al Met: Rigoletto, Malatesta, Belcore, Jago, Falstaff, Marcello, Sharpless oltre ai gi\u00e0 citati Don Giovanni e Scarpia. Si \u00e8 esibito assieme al suo intimo amico Enrico Caruso, quando il tenore fece il suo debutto al Met, nel ruolo del \"duca di Mantova\" nel 1903, e collabor\u00f2 a quindici diverse edizioni della \"Tosca\" nel corso della sua lunga carriera presso il Teatro.\nNel 1912 arriv\u00f2 negli Stati Uniti con Pasquale Amato e William Hinshaw.\nSi \u00e8 esibito al Covent Garden fino al 1910, con apparizioni nel 1913-1914. Durante questo periodo, \u00e8 diventato non solo il Scarpia di Londra ma anche il primo Sharpless in \"Madama Butterfly\" (nel 1900 e 1905 rispettivamente).\nForm\u00f2 una propria compagnia di cantanti nel 1919, chiamandola naturalmente \"Scotti Opera Company\", realizzando per diverse stagioni tour negli Stati Uniti. Scotti celebr\u00f2 il suo 25\u00ba anniversario di carriera il 1\u00ba gennaio 1924 con una serata di gala della \"Tosca\". Dal 1930, la voce di Scotti cal\u00f2 considerevolmente, ma riusc\u00ec a mantenere il suo posto al Met a seguito della sua eccezionale capacit\u00e0 istrionica. La sua ultima esibizione fu il 20 gennaio 1933, quando cant\u00f2 Chim-Fen in \"L'Oracolo\", ruolo che aveva creato nel 1905.\nScotti ritorn\u00f2 in Italia per trascorrere la sua vecchiaia e mor\u00ec a Napoli nel 1936, all'et\u00e0 di 70 anni. Aveva ricevuto molte onorificenze nel corso della sua carriera. Nel 1917, era stato eletto membro onorario della \"Phi Mu Alpha Sinfonia\", l'associazione americana dei musicisti di sesso maschile, al \"New England Conservatory of Music\".\nRegistrazioni.\nLa voce di Scotti pu\u00f2 essere ascoltata, in alcuni frammenti del personaggio di Scarpia, in una performance di \"Tosca\" registrata dal vivo al Met sul \"Mapleson Cylinders\" nel 1903. Egli realizz\u00f2 anche delle sporadiche registrazioni dal 1902 fino allo scoppio della prima guerra mondiale, per l'inglese Gramophone Company e le statunitensi Victor Talking Machine Company e Columbia Phonograph Company. Dette registrazioni sono poi state riversate su CD. Riguardano una serie di arie solistiche e di alcuni duetti d'opera con Enrico Caruso, Marcella Sembrich e Geraldine Farrar, queste registrazioni di Scotti confermano che disponeva di una voce elegante, ben impostata e di aristocratica bellezza. La sua voce non era particolarmente grande o troppo risonante, ma limpida, tonica e precisa nell'esecuzione di difficili ornamenti vocali.\nFu una persona che colpiva sia sul palcoscenico che fuori ed era altrettanto abile nel ritrarre personaggi comici e drammatici."}
{"id": "2721110", "revid": "439868", "url": "https://it.wikipedia.org/wiki?curid=2721110", "title": "Alpen", "text": "Alpen \u00e8 un comune di 12.929 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di D\u00fcsseldorf e al circondario (\"Kreis\") di Wesel (targa WES)."}
{"id": "2721113", "revid": "1305772", "url": "https://it.wikipedia.org/wiki?curid=2721113", "title": "Ornella Vanoni (1961)", "text": "Ornella Vanoni \u00e8 l'album di debutto della cantante italiana Ornella Vanoni, pubblicato e distribuito dall'etichetta Dischi Ricordi (catalogo MRL 6013) nel 1961.\nIl disco.\nPrimo 33 giri della cantante, riunisce i suoi successi fino a quel momento: sul lato A alcune \"canzoni della mala\" tutte arrangiate da Fiorenzo Carpi, sul lato B brani del suo nuovo stile artistico, quello delle canzoni d'amore.\nLa prima edizione dell'LP per la collana \"Ricordi-Special\" \u00e8 in versione monofonica e presenta una copertina in cartone pesante, apribile e laminata. Al suo interno un libretto incollato di quattro pagine, delle stesse dimensioni della copertina, con molte foto e una lunga presentazione firmata da Giorgio Berti. Il vinile \u00e8 fisicamente contenuto in una sorta di grossa busta da lettere, incollata alla copertina dopo il libretto, sulla quale sono riportati i lavori della cantante precedentemente editi dalla Ricordi. Sull'etichetta non c'\u00e8 il timbro SIAE, ma il marchio BIEM.\nVerr\u00e0 ristampato molte volte (catalogo MRP 9024 nel 1961), anche in versione stereo, con copertina del tutto differente (MRP 9024) nel 1968. Le edizioni successive si riconoscono per una generale semplificazione della copertina, che progressivamente perde il libretto per poi diventare a busta chiusa. Viene modificato anche il numero di catalogo eliminando la dicitura \"Special\" sul fronte copertina."}
{"id": "2721114", "revid": "110157", "url": "https://it.wikipedia.org/wiki?curid=2721114", "title": "H\u00fcnxe", "text": "H\u00fcnxe \u00e8 un comune di 13.609 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di D\u00fcsseldorf e al circondario (\"Kreis\") di Wesel (targa WES)."}
{"id": "2721115", "revid": "729019", "url": "https://it.wikipedia.org/wiki?curid=2721115", "title": "John Albert Johnson", "text": " Fu eletto al Senato del Minnesota, in cui rimase dal gennaio 1897 al gennaio 1901. Divenne, in seguito, governatore del Minnesota dal 4 gennaio 1905 fino alla sua morte, il 21 settembre 1909. Era democratico.\nFu il primo governatore del Minnesota ad essere nativo dello stato. Fu anche il terzo governatore democratico da quando il Minnesota divenne stato. Dopo la sua morte, il governatorato and\u00f2 al vicegovernatore Adolph Olson Eberhart.\nAnche se fu il primo governatore nato in Minnesota e il primo a morire quando era ancora in carica, John Johnson \u00e8 ricordato come un leader coraggioso e carismatico. Fu anche il governatore del Minnesota a correre per la nomina presidenziale democratica nel 1908, ma perse contro William Jennings Bryan.\nFiglio primogenito di una povera famiglia svedese e abbandonato dal padre alcolizzato, Johnson lasci\u00f2 la scuola a 13 anni per sostenere la madre e i fratelli. La sua laboriosit\u00e0 colp\u00ec i democratici locali che gli chiesero di unirsi a loro. Il suo successo attir\u00f2 l'attenzione giornalistica statale e promosse le sue aspirazioni politiche.\nDopo un inizio poco brillante, venne eletto al Senato del Minnesota nel 1898. Successivamente, venne eletto per ben tre volte governatore (1904, 1906, 1908) ottenendo un consenso bipartisan.\nJohnson inizi\u00f2 il suo terzo mandato con riserve dato che la sua salute era precaria. Quando mor\u00ec improvvisamente a 48 anni, i cittadini dello Stato ne rimasero addolorati.\nAlcune statue che lo raffigurano si trovano sui gradini del Minnesota State Capitol. La Johnson Senior High School a Saint Paul \u00e8 cos\u00ec chiamato in suo onore."}
{"id": "2721119", "revid": "287204", "url": "https://it.wikipedia.org/wiki?curid=2721119", "title": "Philadelphia 76ers 1991-1992", "text": "La stagione 1991-92 dei Philadelphia 76ers fu la 43\u00aa nella NBA per la franchigia.\nI Philadelphia 76ers arrivarono quinti nella \"Atlantic Division\" della \"Eastern Conference\" con un record di 35-47, non qualificandosi per i play-off."}
{"id": "2721120", "revid": "709565", "url": "https://it.wikipedia.org/wiki?curid=2721120", "title": "Daily Star", "text": "Editoria.\nQuotidiani.\nDaily Star o The Daily Star \u00e8 il nome di numerosi quotidiani. Tra questi:"}
{"id": "2721126", "revid": "110157", "url": "https://it.wikipedia.org/wiki?curid=2721126", "title": "Schermbeck", "text": "Schermbeck \u00e8 un comune di 13.609 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di D\u00fcsseldorf e al circondario (\"Kreis\") di Wesel (targa WES)."}
{"id": "2721127", "revid": "767487", "url": "https://it.wikipedia.org/wiki?curid=2721127", "title": "Cleopatra (film 1917)", "text": "Cleopatra \u00e8 un film del 1917 diretto da J. Gordon Edwards. Fu sceneggiato da Adrian Johnson che adatt\u00f2 il lavoro teatrale di \u00c9mile Moreau e di Victorien Sardou e il romanzo di H. Rider Haggard, oltre a ispirarsi - in qualche misura - all\"'Antonio e Cleopatra\" di William Shakespeare.\nNonostante il successo, anni dopo, con l'entrata in vigore del Codice Hays, il film venne giudicato troppo osceno per essere proiettato. Le ultime due copie della pellicola andarono distrutte: una in un incendio negli stabilimenti della Fox e l'altra al Museum of Modern Art di New York.\nDel film (in origine di 125 minuti), attualmente sono sopravvissuti solo una ventina di secondi di pellicola.\nTrama.\nLa storia della favolosa regina d'Egitto e dei suoi due grandi amori: Giulio Cesare e Marco Antonio.\nAlla testa delle sue truppe, Cesare conquista l'Egitto ma si innamora perdutamente di Cleopatra, la regina. I due governano insieme il paese ma Cesare viene richiamato a Roma per importanti affari di stato. L\u00ec, verr\u00e0 ucciso da alcuni cospiratori. In Egitto, giunge quindi Antonio, quale rappresentante del triumvirato che regge Roma. Pure Antonio cede davanti al fascino di Cleopatra, innamorandosi di lei. Anche lui deve tornare a Roma per sposare Ottavia, la sorella di Ottaviano, uno dei triumviri, e cementare in questo modo l'alleanza politica. Quando per\u00f2 Antonio scopre che la regina lo ama ancora, lascia Roma per lei; i due uniscono le loro forze contro quelle di Roma, ma vengono sconfitti. Antonio cade in battaglia e alla notizia della sua morte, Cleopatra si uccide facendosi mordere da un serpente.\nProduzione.\nProdotto da William Fox, il film \u00e8 interpretato da Theda Bara (Cleopatra) e da Fritz Leiber nel ruolo di Cesare. Fu uno dei film hollywoodiani pi\u00f9 elaborati dell'epoca, con una cura particolare per le scene e i costumi che sono firmati da George James Hopkins, qui al suo primo film.Secondo lo studio, il film cost\u00f2 mezzo milione di dollari (circa 8.3 milioni di dollari del 2009), impiegando duemila tra comparse e figuranti. Fu girato a Newport Beach, in California. A Balboa Beach, venne costruito un elaborato set per la scena della battaglia. Negli studi della Fox, furono poi completate le riprese con la scena del banchetto che includeva la presenza di leoni, tigri leopardi e altri animali esotici.\nDistribuzione.\nIl copyright del film, richiesto da William Fox, fu registrato il 14 ottobre 1917 con il numero LP11579.&lt;br&gt;\nIl film fu distribuito nelle sale statunitensi il 14 ottobre 1917, ottenendo un grande successo di pubblico. In Finlandia, fu distribuito il 26 novembre 1922"}
{"id": "2721128", "revid": "287204", "url": "https://it.wikipedia.org/wiki?curid=2721128", "title": "John A. Johnson", "text": ""}
{"id": "2721130", "revid": "4175", "url": "https://it.wikipedia.org/wiki?curid=2721130", "title": "Bulls (rugby XV)", "text": ""}
{"id": "2721131", "revid": "599013", "url": "https://it.wikipedia.org/wiki?curid=2721131", "title": "Sokrates Lagoudakis", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nella Maratona, dove arriv\u00f2 nono. Dal momento che ha vissuto a lungo in Francia (anche al momento delle Olimpiadi era in questo Stato), a seconda delle fonti \u00e8 considerato greco o francese.\nLagoudakis, che combatt\u00e9 nella rivoluzione cretese del 1889, fu un medico militare nella Guerra greco-turca del 1897. In seguito and\u00f2 in Egitto per combattere la lebbra, infettandosi egli stesso per curare meglio la malattia. Divenne noto come \"l'uomo che non ha mai stretto la mano\", e mor\u00ec della stessa malattia che ha cercato di curare, ma solo all'et\u00e0 di 82 anni."}
{"id": "2721132", "revid": "2014155", "url": "https://it.wikipedia.org/wiki?curid=2721132", "title": "Giovanna di Borbone (1338-1378)", "text": "Origine.\nPrincipessa della casa reale francese, discendente dal re di Francia, San Luigi IX, Giovanna, sia secondo la \"Histoire du Bourbonnais et des Bourbons qui l'ont poss\u00e9d\u00e9, Volume 1\", che secondo la \"Histoire g\u00e9n\u00e9alogique et chronologique de la maison royale de France\" era figlia del secondo Duca di Borbone e Conte di Clermont, Pietro I e di sua moglie, la principessa francese Isabella di Valois, che, secondo la \"Chronique parisienne anonyme du XIVe si\u00e8cle\" era figlia del conte di Valois, Conte di Angi\u00f2 e del Maine, conte d'Alen\u00e7on e conte di Chartres, che fu anche Imperatore consorte titolare dell'Impero Romano d'Oriente e re titolare d'Aragona, Carlo di Valois e della sua terza moglie, Matilde di Ch\u00e2tillon ed era sorella (Giovanna era la nipote) del futuro re di Francia Filippo di Valois, di Bianca di Valois (1317 - 1348), moglie di Carlo, conte di Lussemburgo, re di Boemia, Re dei Romani e futuro Imperatore del Sacro Romano Impero (fu la madre di Caterina di Lussemburgo) e di Maria di Valois (1311 - 1341), in quanto moglie di Carlo d'Angi\u00f2, fu Duchessa di Calabria e fu la madre di Giovanna I di Napoli.&lt;br&gt;Pietro I di Borbone, ancora sia secondo la \"Chronique parisienne anonyme du XIVe si\u00e8cle\", che la \"Histoire du Bourbonnais et des Bourbons qui l'ont poss\u00e9d\u00e9, Volume 1\", e la \"Histoire g\u00e9n\u00e9alogique et chronologique de la maison royale de France\" era il figlio primogenito del Signore e poi primo duca di Borbone, conte di Clermont e conte di La Marche, Luigi I e della moglie, Maria di Avesnes, nota anche come Maria di Hainaut.&lt;br&gt;Giovanna era la sorella di Bianca, moglie del re di Castiglia e Le\u00f3n, Pietro I e di Bona, moglie del Conte di Savoia e Conte d'Aosta e Moriana, Amadeo VI.\nBiografia.\nQuando Giovanna aveva circa cinque anni, suo padre, Pietro I, cerc\u00f2 di fidanzarla con Amedeo, l'erede della contea di Savoia, di circa dieci anni, come, secondo la \"Histoire g\u00e9n\u00e9alogique et chronologique de la maison royale de France\", risulta da due lettere, scritte da Pietro I, nel febbraio del 1343.\nNel 1347, secondo gli \"\u00c6gidii de Roya Annales Belgici\", vi fu una trattativa di fidanzamento con Goffredo, il figlio secondogenito del duca di Brabante e duca di Limburgo, Giovanni III (\"duo filii ducis Brabanti\u00e6 Parisis acceperunt uxores: Henricus primogenitus filiam ducis Normanni\u00e6 et Godefridus filiam ducis Borbonii\").\nNel 1348, secondo il documento n\u00b0 CCLXII della \"Histoire de Dauphin\u00e9\", fu redatto un contratto di matrimonio di Giovanna (\"Dom. Johannam primogenitam Dom. Ducis Borbonesii\") con Umberto II, barone de la Tour-du-Pin e delfino del Viennois e conte di Albon(\"Dom. Humberti Dalphini Vienn.\"); anche questa trattativa non si concluse fu interrotta nel febbraio 1349.\nNel luglio del 1349, secondo il documento n\u00b0 CCLXXVII della \"Histoire de Dauphin\u00e9\", fu stipulato dai rispettivi genitori, Pietro I (\"Pierre Duc de Bourbonnois conte de Clermont et de la Marche\") e Giovanni il Buono (\"Jehan ainsnez fils du Roy de France, Duc de Normandie et de Guyenne\") un nuovo contratto di matrimonio di Giovanna (\"Jehanne de Bourbon nostre ainsn\u00e9e fille\") con il nuovo delfino del Viennois, Carlo (\"Charles de France nostre ainsnez fils\").&lt;br&gt;Giovanna, l'8 aprile 1350, a Tain, nel Delfinato spos\u00f2 il nuovo delfino, Carlo, figlio primogenito dell'erede al trono del regno di Francia, Giovanni il Buono e della sua prima moglie, Bona di Lussemburgo, come ci viene confermato dalla \"Chronique parisienne anonyme du XIVe si\u00e8cle\".&lt;br&gt;In quello stesso anno, suo suocero, Giovanni il Buono divenne re di Francia e suo marito, Carlo divenne l'erede al trono.\nSuo padre, Pietro I, fu ucciso durante la battaglia; il suo corpo fu trasportato a Parigi e sepolto nella Chiesa dei Giacobini. Nei suoi titoli gli succedette l'unico figlio maschio, Luigi, come Luigi II.\nIl 23 giugno 1358, sua madre, Isabella, lasci\u00f2 ai figli 25.000 Livre tournois e, dopo aver preso il velo, si ritir\u00f2 nel convento di San Marcello dei francescani di Parigi. \nGiovanna divenne regina, nel 1364, alla morte del suocero, Giovanni II il Buono, e venne incoronata il 19 maggio.\nDa uno studio sulla pazzia del figlio, Carlo, il futuro Carlo VI, risulta che Giovanna, nel 1373, dopo la nascita del suo ottavo figlio, ebbe un completo esaurimento nervoso con perdite di memoria, che dur\u00f2 alcuni mesi.&lt;br&gt;Sempre quello studio riporta che le condizioni mentali del nonno e del bisnonno furono instabili\nGiovanna, secondo la \"Chronique des r\u00e8gnes de Jean II et de Charles V. Tome 2\", mor\u00ec due giorni dopo aver dato alla luce la sua ultima figlia, Caterina; lo storico francese, Jean Froissart, racconta che, mentre Giovanna era in avanzato stato di gravidanza volle fare un bagno, nonostante il parere contrario dei medici, poco dopo le si ruppero le acque e mor\u00ec dando alla luce la bambina.\nIl re, Carlo V, rimase molto turbato per la morte di Giovanna e non fu pi\u00f9 lo stesso. \nIl cuore della regina fu sepolto nella Chiesa dei Cordiglieri e le sue viscere nella Chiesa dei Celestini a Parigi. Il cadavere venne infine sepolto nella Necropoli reale della basilica di Saint-Denis.\nFigli.\nGiovanna a Carlo V di Francia diede nove figli:"}
{"id": "2721133", "revid": "110157", "url": "https://it.wikipedia.org/wiki?curid=2721133", "title": "Sonsbeck", "text": "Sonsbeck \u00e8 un comune di 13.609 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di D\u00fcsseldorf e al circondario (\"Kreis\") di Wesel (targa WES)."}
{"id": "2721135", "revid": "298229", "url": "https://it.wikipedia.org/wiki?curid=2721135", "title": "Ioannis Lavrentis", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nella Maratona, nella quale si ritir\u00f2 al 24\u00ba km."}
{"id": "2721136", "revid": "106908", "url": "https://it.wikipedia.org/wiki?curid=2721136", "title": "Georgios Lavrentis", "text": ""}
{"id": "2721137", "revid": "106908", "url": "https://it.wikipedia.org/wiki?curid=2721137", "title": "Ioannis Georgios Lavrentis", "text": ""}
{"id": "2721141", "revid": "298229", "url": "https://it.wikipedia.org/wiki?curid=2721141", "title": "Harilaos Vasilakos", "text": ""}
{"id": "2721143", "revid": "697352", "url": "https://it.wikipedia.org/wiki?curid=2721143", "title": "Andersonville", "text": ""}
{"id": "2721146", "revid": "297802", "url": "https://it.wikipedia.org/wiki?curid=2721146", "title": "Mr. T Experience", "text": ""}
{"id": "2721149", "revid": "106908", "url": "https://it.wikipedia.org/wiki?curid=2721149", "title": "Sokratis Lagoudakis", "text": ""}
{"id": "2721154", "revid": "1907180", "url": "https://it.wikipedia.org/wiki?curid=2721154", "title": "Ashton", "text": ""}
{"id": "2721155", "revid": "1684799", "url": "https://it.wikipedia.org/wiki?curid=2721155", "title": "Athol", "text": ""}
{"id": "2721156", "revid": "628767", "url": "https://it.wikipedia.org/wiki?curid=2721156", "title": "Distretto di Dadeldhura", "text": " \nIl distretto di Dadeldhura \u00e8 un distretto del Nepal, in seguito alla riforma costituzionale del 2015 fa parte della provincia Sudurpashchim Pradesh. \nIl capoluogo \u00e8 Amargadhi.\nGeograficamente il distretto appartiene alla zona collinare delle Mahabharat Lekh.\nIl principale gruppo presente nel distretto \u00e8 quello dei Chhetri."}
{"id": "2721157", "revid": "298229", "url": "https://it.wikipedia.org/wiki?curid=2721157", "title": "Georgios Grigoriou", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nella Maratona, nella quale si ritir\u00f2 al 24\u00ba km."}
{"id": "2721161", "revid": "1310927", "url": "https://it.wikipedia.org/wiki?curid=2721161", "title": "Leonardo de Jesus Geraldo", "text": ""}
{"id": "2721163", "revid": "298229", "url": "https://it.wikipedia.org/wiki?curid=2721163", "title": "Ilias Kafetzis", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nella Maratona, nella quale si ritir\u00f2 al 9\u00ba km."}
{"id": "2721165", "revid": "131358", "url": "https://it.wikipedia.org/wiki?curid=2721165", "title": "Sbarra araldica", "text": ""}
{"id": "2721166", "revid": "131358", "url": "https://it.wikipedia.org/wiki?curid=2721166", "title": "Fascia araldica", "text": ""}
{"id": "2721168", "revid": "298229", "url": "https://it.wikipedia.org/wiki?curid=2721168", "title": "Dimitrios Khristopoulos", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nella Maratona, nella quale si ritir\u00f2."}
{"id": "2721169", "revid": "131358", "url": "https://it.wikipedia.org/wiki?curid=2721169", "title": "Croce araldica", "text": ""}
{"id": "2721170", "revid": "697352", "url": "https://it.wikipedia.org/wiki?curid=2721170", "title": "Atlanta (disambigua)", "text": ""}
{"id": "2721174", "revid": "131358", "url": "https://it.wikipedia.org/wiki?curid=2721174", "title": "Banda araldica", "text": ""}
{"id": "2721178", "revid": "1543377", "url": "https://it.wikipedia.org/wiki?curid=2721178", "title": "Athletic Club 1954-1955", "text": "La pagina racchiude la rosa dell'Athletic Club nella stagione 1954-55\nRosa.\nStaff tecnico.\n\"Come da politica societaria la squadra \u00e8 composta interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche.\""}
{"id": "2721179", "revid": "287204", "url": "https://it.wikipedia.org/wiki?curid=2721179", "title": "Palazzo della Prefettura (Napoli)", "text": "Il Palazzo della Prefettura, gi\u00e0 Palazzo della Foresteria, \u00e8 un palazzo monumentale di Napoli, ubicato in piazza del Plebiscito, nel quartiere San Ferdinando. Attualmente nel palazzo ha sede la Prefettura di Napoli.\nStoria.\nIl palazzo fu eretto sul terreno ricavato dal preesistente convento di Santo Spirito, sorto nel 1326. Il convento era stato costruito dai monaci basiliani, frate de Nidicolis e dai confratelli Gregorio, Giovanni e Lazzaro, acquistando un primo lotto da Landolfo Caracciolo, a cui si aggiunse quello donato da Margherita Maranella. Nel 1448 fu ceduto ai Domenicani.\nFerdinando I ebbe l'idea di edificare un fabbricato per poter ospitare i forestieri che venivano a visitare la corte borbonica. Il palazzo della Foresteria fu realizzato nel 1815 dall'architetto neoclassico Leopoldo Laperuta (1771\u20131858), sull'area del convento del Santo Spirito a seguito del concorso per la sistemazione complessiva della piazza.\nNel 1890, su progetto di Antonio Curri e la partecipazione di 43 collaboratori tra scultori e pittori, al pian terreno dell'edificio fu realizzato il Caff\u00e8 Gambrinus.\nArchitettura.\nIl palazzo si estende tra via Chiaia, piazza Carolina, piazza Trieste e Trento e piazza del Plebiscito. La facciata principale \u00e8 caratterizzata da due registri: uno basamentale in bugne listellate con mezzanino e botteghe, nel quale si apre il portale in piperno, fiancheggiato da coppie di semicolonne tuscaniche che reggono una trabeazione che riemerge nella chiave di volta sporgente; invece, il registro superiore della facciata \u00e8 caratterizzato dalla presenza dell'ordine gigante, enfatizzato nel centro da una lieve sporgenza dei setti murari conclusi da una timpano.\nSulla facciata posteriore vi \u00e8 un altro portale che prospetta su via Chiaia; esso \u00e8 meno monumentale, ma \u00e8 di notevoli dimensioni. All'interno della facciata su piazza Trieste e Trento c'\u00e8 l'ingresso al Caff\u00e8 Gambrinus, storico bar napoletano facente parte dei locali storici d'Italia.\nL'interno \u00e8 caratterizzato da un piccolo cortile."}
{"id": "2721183", "revid": "217830", "url": "https://it.wikipedia.org/wiki?curid=2721183", "title": "Gran Premio motociclistico di Spagna 1996", "text": "Il Gran Premio motociclistico di Spagna 1996 fu il quarto appuntamento del motomondiale 1996. Si svolse il 12 maggio al circuito di Jerez de la Frontera e registr\u00f2 la vittoria di Mick Doohan su Honda nella classe 500, di Max Biaggi nella classe 250, di Haruchika Aoki nella classe 125 e di William Costes nel Thunderbike Trophy.\nClasse 500.\nIl risultato della gara viene a determinarsi con quello che accadde all'ultimo giro, quando un gruppo di tifosi invase la pista mentre \u00c0lex Crivill\u00e9 stava occupando il primo posto. Per schivarli l'iberico dovette perdere del tempo prezioso e fu raggiunto dal compagno di squadra Mick Doohan, che all'ultima curva tent\u00f2 di superarlo. Crivill\u00e9 cerc\u00f2 di resistere, ma nel tentativo di riprendersi la posizione perse il controllo della moto e cadde.\nThunderbike Trophy.\nFonte:"}
{"id": "2721184", "revid": "1516087", "url": "https://it.wikipedia.org/wiki?curid=2721184", "title": "Grillo Parlante (giocattolo)", "text": "Il Grillo Parlante (nome originale \"Speak &amp; Spell\") \u00e8 un gioco elettronico prodotto dalla Texas Instruments a partire dalla fine degli anni settanta e distribuito in Italia dalla Clementoni. Attualmente, non \u00e8 pi\u00f9 in produzione. \u00c8 stato progettato a scopo educativo, rivolto ai bambini dai 3 anni in su, consentendo loro di imparare divertendosi. L'apparecchio \u00e8 dotato di una tastiera, un display fluorescente a 8 caratteri, un altoparlante e la maniglia per il trasporto.\nIl Grillo Parlante propone diverse modalit\u00e0 di gioco: Scrivi, Ripeti, ABC, Codice ed Indovina, durante le quali ad ogni lettera digitata e parola pronunciata c'\u00e8 la corrispettiva visualizzazione nel display.\nI giochi \"Scrivi\" e \"Ripeti\" hanno 4 livelli di difficolt\u00e0 crescente: A, B, C e D.\nIl gioco Speak &amp; Spell (ed anche Speak &amp; Math e Speak &amp; Read) \u00e8 stato emulato nel 2015 dall'emulatore MESS, che esegue il codice originario.\nFunzionamento.\nGioco \"Scrivi\".\nPer avviare il gioco Scrivi, si premono in sequenza il tasto Scrivi (che serve anche per accendere l'apparecchio) e il tasto della lettera corrispondente al livello di difficolt\u00e0 desiderato (ci sono quattro livelli di difficolt\u00e0, da A a D) e infine il tasto Via. A questo punto, il Grillo Parlante pronuncia una parola, che il giocatore deve scrivere e confermare premendo il tasto Controllo. Se la parola non viene digitata in modo corretto, si ha un'altra possibilit\u00e0 per riscriverla. Se si sbaglia per la seconda volta, la parola corretta viene pronunciata 3 volte (nella seconda volta lettera per lettera), dopo le quali si passa alla parola successiva, fino al termine della giocata. Ogni giocata prevede 10 parole da indovinare.\nGioco \"Ripeti\".\nIl gioco Ripeti \u00e8 correlato al gioco Scrivi. Per avviarlo si segue la procedura per il gioco Scrivi, con la sola differenza che prima di premere il tasto Via bisogna premere il tasto Ripeti: il Grillo Parlante pronuncia le parole della giocata in una continua successione ad intervalli di tempo prestabiliti, per consentire al giocatore di ripeterle ad alta voce e tentare di memorizzarle. Al termine delle 10 parole pronunciate, viene avviato il gioco Scrivi, che propone le stesse parole in una sequenza casuale.\nGioco \"ABC\".\nPer avviarlo si preme il tasto ABC. Il Grillo Parlante pronuncia e visualizza, ad ogni pressione del tasto, le lettere dell'alfabeto in ordine casuale.\nGioco \"Codice\".\nPer avviarlo si preme il tasto Codice. L'utilizzatore deve scrivere una parola qualsiasi e premere il tasto Controllo per convertirla in un codice segreto, che \u00e8 formato sempre da lettere secondo il seguente schema di conversione:\nGioco \"Indovina\".\nSi avvia premendo il tasto Indovina. Consiste in una versione elettronica del gioco dell'Impiccato, in quanto lo scopo \u00e8 indovinare la parola proposta e compaiono sul display tanti trattini quante sono le lettere. Se si preme una lettera presente nella parola, questa compare nei trattini corrispondenti nella parola. Il tasto SOS/Aiuto serve per visualizzare una lettera della parola se ci si trova in difficolt\u00e0. Se si digita una lettera non presente nella parola per pi\u00f9 di sei volte oppure se si preme il tasto SOS per pi\u00f9 di tre volte, si perde il gioco, e il Grillo Parlante pronuncia \"Non vale! Premi Indovina\", mentre quando si indovina la parola il Grillo Parlante dice \"Hai vinto! Premi Indovina\".\nModuli linguistici aggiuntivi.\nDentro il comparto batterie sul retro dell'apparecchio \u00e8 possibile inserire un modulo, attivabile premendo il tasto Moduli, affinch\u00e9 il Grillo Parlante utilizzi una lingua diversa. Erano disponibili 9 moduli in lingua inglese e uno in lingua francese."}
{"id": "2721187", "revid": "131358", "url": "https://it.wikipedia.org/wiki?curid=2721187", "title": "Giglio araldico", "text": ""}
{"id": "2721194", "revid": "125323072", "url": "https://it.wikipedia.org/wiki?curid=2721194", "title": "Ignazio Albertini", "text": "Non si sa nulla della sua giovent\u00f9, ma si suppone che sia nato a Milano. La prima notizia che abbiamo di lui proviene da una lettera al violinista Johann Heinrich Schmelzer da parte del principe-vescovo Karl von Liechtenstein-Kastelkorn datata 6 settembre 1671. Da questa lettera si evince che Albertini avesse all'epoca 27 anni.\nAl momento della sua morte, avvenuta per assassinio, si trovava a Vienna, al servizio di Eleonora Gonzaga-Nevers, vedova dell'imperatore del Sacro Romano Impero Ferdinando III.\nDella sua produzione, ci \u00e8 pervenuta solo una raccolta di 12 sonate per violino e basso continuo. La dedica a Leopoldo I \u00e8 firmata dallo stesso compositore, che evidentemente si era occupato personalmente della preparazione della pubblicazione, che si presenta come una lussuosa incisione su rame, tuttavia (probabilmente a causa della cospicua spesa per la stampa) essa vide la luce solo nel 1692, sette anni dopo la morte del compositore.\nL'opera \u00e8 caratterizzata dal felice incontro della tradizione musicale italiana con la tecnica virtuosistica tipicamente austriaca e tedesca. Vi si ritrovano forti contrasti nei movimenti, ma morbide modulazioni. Forma libera e passaggi fortemente ritmici prevalgono sui movimenti di danza, come anche nella musica di Schmelzer e il suo circolo viennese, tra cui spicca il violinista e compositore Heinrich Ignaz Biber.\nDiscografia.\n\"Ignazio Albertini: Sonates pour violon &amp; bass continue\", H\u00e9l\u00e9ne Schmitt (violino), J\u00f6rg-Andreas B\u00f6tticher (clavicembalo e organo), Karl-Ernst Schr\u00f6der (tiorba) e David Sinclair (violone), Alpha-028, 2002"}
{"id": "2721195", "revid": "287204", "url": "https://it.wikipedia.org/wiki?curid=2721195", "title": "Milwaukee Bucks 1994-1995", "text": "La stagione 1994-95 dei Milwaukee Bucks fu la 27\u00aa nella NBA per la franchigia.\nI Milwaukee Bucks arrivarono sesti nella \"Central Division\" della \"Eastern Conference\" con un record di 34-48, non qualificandosi per i play-off."}
{"id": "2721198", "revid": "131358", "url": "https://it.wikipedia.org/wiki?curid=2721198", "title": "Leone araldico", "text": ""}
{"id": "2721199", "revid": "287204", "url": "https://it.wikipedia.org/wiki?curid=2721199", "title": "Portland Trail Blazers 1990-1991", "text": "La stagione 1990-91 dei Portland Trail Blazers fu la 21\u00aa nella NBA per la franchigia.\nI Portland Trail Blazers vinsero la \"Pacific Division\" della \"Western Conference\" con un record di 63-19. Nei play-off vinsero il primo turno con i Seattle SuperSonics (3-2), la semifinale di conference con gli Utah Jazz (4-1), perdendo poi la finale di conference con i Los Angeles Lakers (4-2)."}
{"id": "2721202", "revid": "1543377", "url": "https://it.wikipedia.org/wiki?curid=2721202", "title": "Spiridon Belokas", "text": "Partecip\u00f2 alle gare di atletica leggera delle Olimpiadi di , nella maratona. Tagli\u00f2 il traguardo in terza posizione col tempo di 3h06'30\", ma, su ricorso del quarto arrivato (l'ungherese Gyula Kellner), venne squalificato per essersi fatto trasportare su un carretto per una parte del percorso.\nNel 1906 Belokas partecip\u00f2 anche alla maratona dei Giochi olimpici intermedi di , ma senza riuscire a concludere la gara."}
{"id": "2721205", "revid": "1305772", "url": "https://it.wikipedia.org/wiki?curid=2721205", "title": "CQC", "text": ""}
{"id": "2721206", "revid": "170423", "url": "https://it.wikipedia.org/wiki?curid=2721206", "title": "Detroit Pistons 1988-1989", "text": "La stagione 1988-89 dei Detroit Pistons fu la 40\u00aa nella NBA per la franchigia.\nI Detroit Pistons vinsero la \"Central Division\" della \"Eastern Conference\" con un record di 63-19. Nei play-off vinsero il primo turno con i Boston Celtics (3-0), la semifinale di conference con i Milwaukee Bucks (4-0), la finale di conference con i Chicago Bulls (4-2), vincendo poi il titolo battendo nella finale NBA i Los Angeles Lakers (4-0)."}
{"id": "2721211", "revid": "92920", "url": "https://it.wikipedia.org/wiki?curid=2721211", "title": "U.S. Triestina Hockey", "text": ""}
{"id": "2721212", "revid": "217830", "url": "https://it.wikipedia.org/wiki?curid=2721212", "title": "Gran Premio motociclistico d'Italia 1996", "text": "Il Gran Premio motociclistico d'Italia 1996 fu il quinto appuntamento del motomondiale 1996.\nSi svolse il 26 maggio 1996 al circuito del Mugello e vide la vittoria di Mick Doohan su Honda nella classe 500, di Max Biaggi nella classe 250, di Peter \u00d6ttl nella classe 125, dell'equipaggio Paul G\u00fcdel-Charly G\u00fcdel nella classe sidecar e di Massimo Meregalli nel Thunderbike Trophy.\nDurante il warm-up dei sidecar si verific\u00f2 un incidente: il pilota australiano Shane Soutar, mentre giungeva con la sua motocarrozzetta alla curva \"San Donato\", perse direzionalit\u00e0 e impatt\u00f2 contro le barriere a oltre 200\u00a0km/h; nello schianto riport\u00f2 vari traumi e fratture, si vissero momenti di apprensione poich\u00e9 rimase privo di sensi per diversi minuti. Usc\u00ec invece illeso il passeggero svizzero Adolf H\u00e4nni, caduto dal sidecar prima dell'urto con il muro.\nClasse sidecar.\nLa prima gara stagionale delle motocarrozzette si decide con un arrivo in volata che coinvolge ben 5 equipaggi; a trionfare sono i fratelli Paul G\u00fcdel-Charly G\u00fcdel, vincitori al Mugello gi\u00e0 l'anno precedente. Salgono sul podio anche i campioni in carica Darren Dixon-Andy Hetherington e Steve Webster-David James.\nArrivati al traguardo (posizioni a punti).\nFonte:\nThunderbike Trophy.\nFonte:"}
{"id": "2721213", "revid": "287204", "url": "https://it.wikipedia.org/wiki?curid=2721213", "title": "Washington Wizards 1998-1999", "text": "La stagione 1998-99 dei Washington Wizards fu la 38\u00aa nella NBA per la franchigia.\nI Washington Wizards arrivarono sesti nella \"Atlantic Division\" della \"Eastern Conference\" con un record di 18-32, non qualificandosi per i play-off."}
{"id": "2721215", "revid": "1784492", "url": "https://it.wikipedia.org/wiki?curid=2721215", "title": "Manuel Mart\u00ednez Canales", "text": "Carriera.\nClub.\nDopo aver esordito in prima squadra con societ\u00e0 minori basche, passa prima al Racing Ferrol, e poi all'Athletic Bilbao, con cui debutta in Primera Divisi\u00f3n spagnola nella stagione 1949-50, nella partita Athletic Bilbao- 3-1 del 4 settembre 1949.\nCon i \"Rojiblancos \" trascorre sei stagioni, in cui vince due coppe del Re, per passare poi al . Dopo un solo campionato viene acquistato dal , con cui trascorre altre tre annate nel massimo campionato spagnolo.\nSegue un trasferimento al Recreativo Huelva, per concludere la carriera all'Indautxu nel 1962.\nNazionale.\nConta una presenza con la Nazionale di calcio della Spagna, risalente al 5 luglio 1953 in Argentina-Spagna 1-0."}
{"id": "2721218", "revid": "287204", "url": "https://it.wikipedia.org/wiki?curid=2721218", "title": "Sacramento Kings 1999-2000", "text": "La stagione 1999-2000 dei Sacramento Kings fu la 51\u00aa nella NBA per la franchigia.\nI Sacramento Kings arrivarono quinti nella \"Pacific Division\" della \"Western Conference\" con un record di 44-38. Nei play-off persero al primo turno con i Los Angeles Lakers (3-2)."}
{"id": "2721221", "revid": "287204", "url": "https://it.wikipedia.org/wiki?curid=2721221", "title": "Sacramento Kings 2000-2001", "text": "La stagione 2000-01 dei Sacramento Kings fu la 52\u00aa nella NBA per la franchigia.\nI Sacramento Kings arrivarono secondi nella \"Pacific Division\" della \"Western Conference\" con un record di 55-27. Nei play-off vinsero il primo turno con i Phoenix Suns (3-1), perdendo poi la semifinale di conference con i Los Angeles Lakers (4-0)."}
{"id": "2721223", "revid": "287204", "url": "https://it.wikipedia.org/wiki?curid=2721223", "title": "Gurthro Steenkamp", "text": ""}
{"id": "2721226", "revid": "287204", "url": "https://it.wikipedia.org/wiki?curid=2721226", "title": "New Jersey Nets 1995-1996", "text": "La stagione 1995-96 dei New Jersey Nets fu la 20\u00aa nella NBA per la franchigia.\nI New Jersey Nets arrivarono sesti nella \"Atlantic Division\" della \"Eastern Conference\" con un record di 30-52, non qualificandosi per i play-off."}
{"id": "2721230", "revid": "484362", "url": "https://it.wikipedia.org/wiki?curid=2721230", "title": "Arkan al-Islam", "text": ""}
{"id": "2721232", "revid": "287204", "url": "https://it.wikipedia.org/wiki?curid=2721232", "title": "New Jersey Nets 1996-1997", "text": "La stagione 1996-97 dei New Jersey Nets fu la 21\u00aa nella NBA per la franchigia.\nI New Jersey Nets arrivarono quinti nella \"Atlantic Division\" della \"Eastern Conference\" con un record di 26-56, non qualificandosi per i play-off."}
{"id": "2721238", "revid": "287204", "url": "https://it.wikipedia.org/wiki?curid=2721238", "title": "New Jersey Nets 1997-1998", "text": "La stagione 1997-98 dei New Jersey Nets fu la 22\u00aa nella NBA per la franchigia.\nI New Jersey Nets arrivarono secondi nella \"Atlantic Division\" della \"Eastern Conference\" con un record di 43-39. Nei play-off persero al primo tuno con i Chicago Bulls (3-0)."}
{"id": "2721239", "revid": "1442080", "url": "https://it.wikipedia.org/wiki?curid=2721239", "title": "Flavia Zoccari", "text": "Carriera.\nStileliberista specializzata nei 200 e 400 metri, ha iniziato la carriera ad alto livello molto giovane, gi\u00e0 tredicenne compare sul podio dei campionati assoluti del 2000 in staffetta e con le staffette ha avuto pi\u00f9 successo in campo internazionale, mentre nelle gare individuali ne ha ottenuto di pi\u00f9 in Italia, vincendo sette titoli nelle distanze che vanno dai 200 agli 800. Dopo aver partecipato agli europei giovanili del 2002 la troviamo nella nazionale maggiore a Montr\u00e9al, quando ai mondiali sfiora l'ingresso in finale nella staffetta 4\u00d7200\u00a0m.\nNel 2006 \u00e8 convocata ai mondiali in vasca da 25 metri di Shanghai dove va in finale nella 4\u00d7100 e nella 4\u00d7200\u00a0m stile libero, in quest'ultima sfiora il podio con Simona Ricciardi, Alessia Filippi e Federica Pellegrini. Con le due staffette \u00e8 stata finalista anche agli europei di Budapest tenuti in quell'anno. L'anno dopo partecipa ancora ai mondiali in vasca lunga e alle universiadi di Bangkok, dove \u00e8 finalista individuale nei 100\u00a0m e vince la sua prima medaglia internazionale, bronzo con la 4 \u00d7 200\u00a0m.\nAgli europei in vasca lunga di Eindhoven del 2008 va in finale nei 200 metri e nuota nella batteria della 4\u00d7200\u00a0m che arriva poi terza in finale. Arriva cos\u00ec la convocazione ai Giochi olimpici di Pechino dove la 4\u00d7200\u00a0m nuota la finale con Renata Spagnolo, la Filippi e la Pellegrini arrivando quarta battendo il tempo ottenuto dalla staffetta ai mondiali di Melbourne di due anni prima di \"venti secondi\" e migliorando il primato europeo con 7'46\"57.\nLa stagione 2008-2009 inizia in dicembre in vasca corta a Fiume con una finale individuale nei 400 metri; nel giugno successivo si disputano a Pescara i Giochi del Mediterraneo e in quell'occasione arriva la medaglia d'oro internazionale, vinta ancora con la 4 \u00d7 200 stile libero composta da Flavia, Erica Buratto, Alice Carpanese e la Filippi. Un mese dopo partecipa ai mondiali di Roma dove nuota la batteria della staffetta 4 x 200\u00a0m che arriva poi ancora quarta in finale.\nPalmar\u00e8s.\nCampionati italiani.\n\"nd = non disputata\""}
{"id": "2721241", "revid": "1982", "url": "https://it.wikipedia.org/wiki?curid=2721241", "title": "Capo di concessione", "text": ""}
{"id": "2721243", "revid": "486946", "url": "https://it.wikipedia.org/wiki?curid=2721243", "title": "ASD Follonica Hockey", "text": ""}
{"id": "2721245", "revid": "92920", "url": "https://it.wikipedia.org/wiki?curid=2721245", "title": "CGC Viareggio", "text": ""}
{"id": "2721247", "revid": "1522738", "url": "https://it.wikipedia.org/wiki?curid=2721247", "title": "Monte Ostile", "text": ""}
{"id": "2721248", "revid": "640277", "url": "https://it.wikipedia.org/wiki?curid=2721248", "title": "Gamma Leonis", "text": "Algieba (\u03b3 Leo / \u03b3 Leonis / Gamma Leonis) \u00e8 una stella doppia gigante appartenente alla costellazione del Leone. Il nome \"Algieba\" deriva dall'arabo \u0627\u0644\u062c\u0628\u0647\u0629 \"Al-Jabhah\", che significa \"la fronte\". Nonostante tale significato, la stella appare posizionata nella criniera del Leone. D'altra parte il suo nome proprio era originariamente applicato a molte delle stelle della Falce, asterismo di cui Algieba fa parte e che costituisce la parte anteriore della costellazione del Leone. Pur essendo posta nell'emisfero nord, \u00e8 abbastanza vicina all'equatore celeste da essere visibile in tutte le regioni popolate dell'emisfero australe. Il sistema brilla alla magnitudine apparente di 1,98. Algieba dista dalla Terra circa 126 anni luce.\nCaratteristiche fisiche.\n\u03b3 Leonis \u00e8 un sistema costituito da una stella di magnitudine apparente 2,28, denominata \"Algieba A\" e da una stella pi\u00f9 debole, di magnitudine 3,51, denominata \"Algieba B\". Il sistema \u00e8 caratterizzato da un elevato moto proprio (circa quattro volte il normale), segno che esso probabilmente proviene dall'alone galattico e che solo provvisoriamente sta visitando il disco.\nAlgieba A.\nAlgieba A \u00e8 una stella giallo-arancione di classe spettrale K0 IIIb, la cui temperatura superficiale si aggira intorno ai 4.300 K. Essa \u00e8 320 volte pi\u00f9 luminosa del Sole. Il suo raggio, come ci si aspetta da una stella gigante, \u00e8 notevolmente pi\u00f9 grande di quello del Sole: in una misurazione del 2009 esso \u00e8 calcolato essere circa 31 volte quello solare. Da questi parametri si pu\u00f2 inferire una massa pari a 1,23 volte quella solare. Come tutte le giganti, Algieba A ruota lentamente su se stessa: la sua velocit\u00e0 di rotazione \u00e8 1,5 Km/s all'equatore. Se questa misura e quella del raggio sono corrette, allora la stella impiega ben 4 anni per compiere una rotazione completa. Sebbene questa stella abbia sicuramente esaurito l'idrogeno del suo nucleo, non \u00e8 chiaro a quale preciso stadio della sua evoluzione si trovi. Potrebbe avere un nucleo inerte di elio oppure avere gi\u00e0 iniziato la fusione dell'elio in carbonio e ossigeno. La composizione chimica della superficie suggerisce che la seconda possibilit\u00e0 \u00e8 la pi\u00f9 probabile. Come la sua compagna, Algieba A \u00e8 povera di metalli: ne possiede circa un terzo di quelli posseduti dal Sole. L'et\u00e0 stimata di questa stella \u00e8 almeno 2 miliardi di anni.\nAlgieba B.\nAlgieba B \u00e8 meno conosciuta della sua pi\u00f9 brillante compagna. Si tratta di una stella di classe spettrale G7 IIICN-05. Questo significa che ha un colore pi\u00f9 tendente al giallo della compagna e una temperatura superficiale maggiore (circa 5.000K). Inoltre la lettera \"C\" indica che nell'atmosfera della stella \u00e8 presente pi\u00f9 carbonio del normale. L'usuale interpretazione di questo fenomeno \u00e8 che all'interno della stella si stia verificando la fusione dell'elio in carbonio tramite il processo tre alfa e che episodi convettivi portino in superficie il prodotto di tale processo. Questo \u00e8 un indizio che la coppia di stelle stia fondendo l'elio in carbonio e ossigeno. La luminosit\u00e0 di Algieba B \u00e8 stimata essere circa 50 volte quella solare e il suo raggio 10 volte quello del Sole.\nOrbita.\n\u03b3 Leonis appare ad occhio nudo come un'unica stella, ma basta un modesto telescopio per risolvere le due componenti. Attualmente esse sono staccate di 4,24 secondi d'arco, che alla distanza stimata di 126 anni luce corrispondono ad almeno 80 UA, cio\u00e8 il doppio della distanza di Plutone dal Sole. Poich\u00e9 dalla scoperta della duplicit\u00e0 di Algieba solo un piccolo tratto dell'orbita \u00e8 stato osservato, \u00e8 difficile stabilirne con precisione i parametri: \u00e8 stato comunque ipotizzato un periodo orbitale di 510 anni e una eccentricit\u00e0 di 0,84.\nPianeti.\n Il 6 novembre 2009 \u00e8 stata annunciata la presenza intorno a Algieba A di un sistema planetario. Misurando la velocit\u00e0 radiale della stella \u00e8 stato possibile individuare la presenza di un massiccio pianeta avente 8.78 \u00b1 1.0 volte la massa di Giove che orbita intorno ad Algieba A con un periodo di 428.5 \u00b1 1.25 giorni alla distanza di 1,19 UA. Inoltre, le misure sembrano indicare la presenza di un secondo pianeta, avente una massa 2,14 volte quella di Giove, che orbiterebbe alla distanza di 2,6 UA in 1340 giorni. Tuttavia la presenza di questo secondo pianeta non \u00e8 certa in quanto la variazione nella velocit\u00e0 radiale che ne suggerirebbe la presenza potrebbe essere dovuta anche alla rotazione della stella su se stessa. Segue un prospetto delle principali caratteristiche del sistema planetario:"}
{"id": "2721249", "revid": "217830", "url": "https://it.wikipedia.org/wiki?curid=2721249", "title": "Gran Premio motociclistico di Francia 1996", "text": "Il Gran Premio motociclistico di Francia 1996 fu il sesto appuntamento del motomondiale 1996. Si svolse il 9 giugno al circuito Paul Ricard e vide la vittoria di Mick Doohan su Honda nella classe 500, di Max Biaggi nella classe 250, di Stefano Perugini nella classe 125 e di Adrien Morillas nel Thunderbike Trophy.\nThunderbike Trophy.\nFonte:"}
{"id": "2721250", "revid": "1805885", "url": "https://it.wikipedia.org/wiki?curid=2721250", "title": "Bellevue (Nebraska)", "text": "Bellevue (dal francese che significa \"bella vista\") \u00e8 un comune (\"city\") degli Stati Uniti d'America della contea di Sarpy nello Stato del Nebraska. La popolazione era di 50,137 persone al censimento del 2010, il che la rende la terza citt\u00e0 pi\u00f9 popolosa dello stato. \u00c8 un sobborgo meridionale di Omaha. Bellevue fa parte dell'area metropolitana di Omaha-Council Bluffs. Originariamente fondata negli anni del 1830, Bellevue fu incorporata nel 1855 ed \u00e8 la pi\u00f9 antica citt\u00e0 esistente nel Nebraska. La legislatura del Nebraska ha accreditato la citt\u00e0 come il secondo insediamento pi\u00f9 antico del Nebraska. Un tempo era la sede del governo del Nebraska.\nGeografia fisica.\nSecondo lo United States Census Bureau, ha un'area totale di 16,02 miglia quadrate (41,49\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 50,137 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'81,5% di bianchi, il 6,0% di afroamericani, lo 0,7% di nativi americani, il 2,3% di asiatici, lo 0,2% di oceanici, il 5,4% di altre razze, e il 3,9% di due o pi\u00f9 etnie. Ispanici o latinos di qualunque razza erano l'11,9% della popolazione."}
{"id": "2721252", "revid": "71433", "url": "https://it.wikipedia.org/wiki?curid=2721252", "title": "Picket Fences", "text": ""}
{"id": "2721254", "revid": "74801", "url": "https://it.wikipedia.org/wiki?curid=2721254", "title": "Kearney (Nebraska)", "text": "Kearney \u00e8 una citt\u00e0 degli Stati Uniti d'America, nella contea di Buffalo nello Stato del Nebraska."}
{"id": "2721255", "revid": "697220", "url": "https://it.wikipedia.org/wiki?curid=2721255", "title": "Episodi di Supernatural (prima stagione)", "text": " \nLa prima stagione della serie televisiva Supernatural \u00e8 stata trasmessa in prima visione negli Stati Uniti d'America da The WB dal 13 settembre 2005 al 4 maggio 2006. \nIn Italia la stagione \u00e8 stata trasmessa da Rai 2 dal 13 febbraio al 3 luglio 2007.\nGli antagonisti principali della stagione sono il principe infernale Azazel (il demone con gli occhi gialli) e Meg.\nLa caccia ha inizio.\nTrama.\n2 novembre 1983 - John e Mary Winchester vivono una vita tranquilla a Lawrence, Kansas, con i figli Dean, di quattro anni, e Sam, di sei mesi. Ad un tratto in casa le luci iniziano a tremolare e Mary, preoccupata, va a controllare la culla del piccolo Sam, davanti alla quale vede un uomo, in piedi, che crede essere suo marito. Quando Mary si reca nel salotto al piano di sotto, vede per\u00f2 che John \u00e8 addormentato davanti al televisore, dunque in preda al terrore si precipita nella stanza del figlio. John si sveglia sentendo la moglie urlare, ma quando giunge nella cameretta di Sam \u00e8 troppo tardi: Mary \u00e8 morta, attaccata sul soffitto con la pancia squarciata, e l'uomo misterioso \u00e8 scomparso dopo aver appiccato un incendio. John prende i figli Dean e Sam e scappa dalla casa in fiamme.\nNel presente sono passati 22 anni dalla morte di Mary. Sam Winchester si prepara a festeggiare Halloween all'Universit\u00e0 di Stanford a Palo Alto, California, con la fidanzata Jessica. Durante la notte, il fratello Dean si intrufola in casa di Sam per chiedergli aiuto: il padre \u00e8 scomparso da quasi tre settimane, durante una \"battuta di caccia\". Sam, decide, riluttante, di seguire il fratello, ripromettendosi di tornare in tempo per un colloquio presso la facolt\u00e0 di legge. Il padre John \u00e8 un cacciatore del soprannaturale, cos\u00ec come lo \u00e8 Dean, e come lo era Sam prima di allontanarsi dalla famiglia per frequentare l'universit\u00e0: si occupa di fantasmi, maledizioni e altre creature mostruose che la gente comune crede siano solo protagoniste di miti e leggende metropolitane. A bordo della Chevrolet Impala '67, Sam e Dean si recano a Jericho dove il padre \u00e8 scomparso mentre stava indagando su un misterioso fantasma conosciuto come la \"Donna in bianco\". Inoltre risalgono al motel dove il padre alloggiava e trovano degli indizi utili al caso. Durante le indagini i due fratelli si fingono agenti federali, ma lo sceriffo del luogo scopre le loro false identit\u00e0 cos\u00ec Dean viene arrestato e interrogato, mentre Sam riesce a scappare. Alla centrale, lo sceriffo accusa il ragazzo di essere un sospettato a seguito del ritrovamento di varie ricerche fatte sulle persone scomparse e di oggetti mistici presenti nella camera del motel. Tra gli effetti personali sequestrati c'\u00e8 anche il diario del padre contenente un messaggio in codice per Dean: lo sceriffo gli chiede cosa significano quei numeri, ma lui finge di non sapere nulla. Fuggito dalla custodia della polizia, Dean prende con s\u00e9 il diario del padre e si riunisce al fratello, che intanto ha scoperto che la donna in questione era morta suicida, dopo aver ucciso i figli, in un momentaneo stato di squilibrio mentale quando ha scoperto che il marito la tradiva. Il fantasma cerca ora le sue vittime, facendo l'auto-stop lungo una strada, scegliendo uomini infedeli. Sam stesso viene aggredito dal fantasma, ma grazie all'arrivo di Dean riesce a salvarsi e a eliminarlo, sfondando il muro della casa con l'auto e riportando a casa la \"Donna in bianco\", come ella chiedeva. Mentre sono in viaggio sull'Impala, Dean rivela a Sam che i numeri nel messaggio lasciato dal padre sono coordinate e propone di raggiungere subito il posto, ma il fratello preferisce tornare a Stanford e ribadisce che non ha pi\u00f9 intenzione di cacciare. Tornato a casa, a Palo Alto, Sam trova Jessica assassinata, nello stesso giorno e nello stesso modo in cui era morta Mary, attaccata al soffitto tra le fiamme. Cos\u00ec decide di abbandonare l'universit\u00e0 e mettersi in viaggio con il fratello per ritrovare il padre e uccidere il demone per vendicare la fidanzata e la madre.\nWendigo.\nTrama.\nSeguendo le coordinate contenute nel diario del padre, i fratelli Winchester giungono nella foresta di Blackwater Ridge, in Colorado. Arrivati sul luogo, Sam e Dean scoprono che un ragazzo, Tommy Collins, \u00e8 scomparso durante un campeggio e che la sorella, Haley, \u00e8 alla ricerca del fratello che da 3 giorni non d\u00e0 pi\u00f9 notizie di s\u00e9. Dall'ultimo video inviato da Tommy, i due fratelli sospettano subito che il ragazzo possa essere stato catturato da un Wendigo, un essere che per sopravvivere si ciba di carne umana, ma inizialmente tengono nascosto il loro brutto presentimento. Mediante il diario del padre, dove sono annotate informazioni utili sulle creature soprannaturali, Sam e Dean scoprono che l'unico modo per uccidere il Wendigo \u00e8 dargli fuoco. Fingendosi ranger, Sam e Dean aiutano Haley, Ben e Roy (un cacciatore di animali) a trovare Tommy, ma la caccia si rivela molto difficile, soprattutto quando il Wendigo uccide Roy e cattura Dean e Haley. Tutto \u00e8 nelle mani di Sam, che, con l'aiuto di Ben, riesce a individuare la tana del Wendigo. Liberati Dean e Haley, i ragazzi ritrovano Tommy che sorprendentemente \u00e8 ancora in vita e poi cercano di fuggire, ma si accorgono che il Wendigo sta rientrando nella tana, cos\u00ec Dean decide di creare un diversivo per mettere in fuga gli altri. La creatura riesce a raggiungere Sam, Haley, Tommy e Ben, ma grazie all'intervento di Dean, che uccide il Wendigo dandogli fuoco, si salvano tutti. Haley e Ben ringraziano i Winchester per averli salvati e per aver salvato Tommy. Intanto Sam comincia a covare tanta rabbia per quanto accaduto e non capisce perch\u00e9 il padre non si fa trovare, ma Dean capisce che il ritrovamento del diario non \u00e8 casuale: infatti John vuole che i figli riprendano a cacciare per i casi che lui ha lasciato in sospeso. Nonostante l'obiettivo di Sam sia quello di trovare il padre, Dean gli ricorda che il loro lavoro \u00e8 cacciare i mostri e salvare le persone, ma il fratello non sembra essere d'accordo. Dopodich\u00e9 Sam e Dean salgono sull'Impala per raggiungere la loro prossima meta. \nMorte nell'acqua.\nTrama.\nNel lago Manitoc, nel Wisconsin, si stanno verificando delle sparizioni misteriose che destano l'attenzione di Sam e Dean. Giunti sul luogo iniziano ad indagare su alcuni strani decessi avvenuti per annegamento che sembrano ripetersi dopo 35 anni. Le loro ricerche li portano a cercare informazioni da Bill Carlton, padre dell'ultima vittima, Sophie Carlton. A quanto pare c'\u00e8 una strana forza che trascina le vittime sul fondo del lago e non ne fa ritrovare i corpi. Sam e Dean fanno la conoscenza dello sceriffo Devins, di sua figlia Andrea e di suo nipote Lucas, il quale, dopo la morte del padre, non si \u00e8 ripreso dallo shock e comunica solo mediante disegni. Il bambino prende in simpatia Dean e proprio grazie ai suoi disegni, riesce ad aiutare i fratelli Winchester a scoprire che cosa si cela dietro le scomparse. Le ricerche portano a galla dei segreti riguardanti l'infanzia dello sceriffo: 35 anni prima Devins e Carlton avevano ucciso un loro amico, Peter, il cui spirito vendicativo sta uccidendo i loro figli. Mentre lo sceriffo confessa ai Winchester di aver annegato accidentalmente l'amico, Lucas si avvicina al lago e viene trascinato dal fantasma. Lo sceriffo si tuffa nel lago e si offre in sacrificio al fantasma per porre fine alla vendetta, mentre Dean riesce a salvare il bambino che alla fine torner\u00e0 a parlare. Sam comincia a sospettare che il padre non voglia essere trovato, ma Dean gli assicura che prima o poi lo troveranno e che nel frattempo devono continuare la caccia al soprannaturale perch\u00e9 il maggiore dei Winchester ritiene che sia la cosa giusta da fare.\nIl fantasma dell'aria.\nTrama.\nDean si accorge che Sam \u00e8 ancora turbato, non solo per la morte di Jessica, ma anche perch\u00e9 fare il cacciatore condiziona il suo stato d'animo al punto da non riuscire a dormire serenamente. Sam e Dean ricevono una chiamata da Jerry, un amico di John Winchester, che chiede ai due di indagare su un incidente aereo avvenuto, secondo lui, per cause soprannaturali. Interrogando i superstiti, ancora sconvolti dall'incidente, e analizzando i reperti dell'aereo, Sam e Dean scoprono che si tratta di un demone. Questa volta il demone prende possesso del pilota superstite, Chuck Lambert, che durante un allenamento di volo tramortisce il co-pilota e fa schiantare il velivolo: infatti il suo obiettivo \u00e8 dare la caccia ai superstiti per finire il suo macabro lavoro. Sam scopre che entrambi gli incidenti si sono verificati nei 40 minuti successivi al decollo, numero che, secondo la mitologia biblica, fa riferimento alla morte. L'unico modo per fermare il demone \u00e8 salire sull'aereo dove sono presenti gli altri superstiti e dove quindi avverr\u00e0 la prossima strage. I due fratelli scoprono che il demone si \u00e8 impossessato del corpo del co-pilota e proprio quando viene localizzato inizia la sua opera cercando di far precipitare l'aereo. Sam e Dean, grazie all'aiuto di Amanda, una delle assistenti di volo, e dopo una dura lotta contro il demone, riescono ad esorcizzarlo, rispedendolo all'Inferno, e a salvare l'equipaggio, evitando una nuova tragedia. Dopo aver salutato Jerry, i fratelli scoprono che il padre ha disattivato il suo numero di telefono: infatti provando a chiamarlo parte un messaggio alla segreteria nel quale si viene indirizzati al numero di Dean. A quel punto Sam capisce che il padre si \u00e8 allontanato di sua volont\u00e0, relegando ai figli i suoi casi.\nTerrore allo specchio.\nTrama.\nI fratelli Winchester questa volta giungono a Toledo, nell'Ohio dove indagano sulla morte di un uomo avvenuta in un bagno di fronte allo specchio con gli occhi liquefatti. Giunti sul luogo, vengono informati che un'altra morte \u00e8 avvenuta nelle stesse circostanze: la vittima questa volta \u00e8 una ragazza di nome Jill. Grazie all'aiuto di Charlie, un'amica di Jill, i fratelli Winchester comprendono che dietro le misteriose morti c'\u00e8 lo spirito di una certa Maria Wothington, conosciuta anche come Maria la Sanguinaria (Bloody Mary) che appare, osservando negli specchi, nel momento in cui il suo nome viene ripetuto per tre volte. Lo spirito di Maria uccide chiunque abbia un segreto riguardo alla morte di qualcuno, in quanto lei mor\u00ec cercando di svelare il suo assassino. Sam e Dean comprendono che lo spirito riesce a viaggiare attraverso ogni superficie riflettente, e decidono che il modo migliore per sbarazzarsi di lei \u00e8 evocarla nello specchio dai cui \u00e8 partita la maledizione, tenuto in un vecchio magazzino. Sam si propone come esca, in quanto ritiene che la morte di Jessica sia colpa sua. Cos\u00ec la evoca, ma non riesce a rompere lo specchio; fortunatamente arriva Dean in suo aiuto. Rotto lo specchio, per\u00f2, mentre i due se ne stanno andando, esce Maria che tenta di uccidere entrambi: grazie al repentino intervento di Dean riescono a salvarsi e ad uccidere Maria con la sua stessa arma. Infatti se lo spirito viene messo di fronte ad uno specchio, muore vittima della sua stessa maledizione. In viaggio sull'Impala, Dean chiede a Sam quale fosse il segreto sulla morte di Jessica che il fratello non gli aveva rivelato, in quanto \u00e8 riuscito ad evocare Maria. Sam, per\u00f2, non glielo confida e tiene per s\u00e9 il fatto che prima che Jessica fosse uccisa aveva sognato pi\u00f9 volte la sua morte nello stesso modo in cui \u00e8 avvenuta. In pi\u00f9 Sam si sente responsabile poich\u00e9 non le ha mai detto la verit\u00e0 sul suo passato da cacciatore e come fu cresciuto dal padre. Guardando fuori dal finestrino, Sam vede Jessica vestita di bianco che lo guarda immobile dal marciapiedi, per poi scomparire.\nQuestione di pelle.\nTrama.\nSam, ancora in contatto con gli amici del college, riceve una mail da Rebecca Warren che lo informa che suo fratello Zach \u00e8 stato accusato dell'omicidio della propria ragazza, Emily. I fratelli Winchester si recano quindi a St. Louis per aiutarla e, visionando i video della polizia, scoprono che Zach si trovava sia sul luogo dell'omicidio che, come testimoniato dalla stessa Rebecca, a casa con lei. Da ci\u00f2, Sam e Dean cominciano a sospettare che il sosia di Zach sia un mutaforma, una creatura in grado di prendere le sembianze di chiunque e i loro sospetti vengono confermati quando avvengono nuovi omicidi. La situazione precipita quando il mutaforma cattura Sam e Dean, prendendo le sembianze di quest'ultimo. Dopo aver appreso i pensieri di Dean, il mutaforma confessa a Sam che in realt\u00e0 il fratello \u00e8 invidioso del fatto che lui sia riuscito a ribellarsi al padre per inseguire i suoi sogni, mentre Dean ha eseguito gli ordini di John che poi \u00e8 improvvisamente sparito, lasciandolo da solo. La creatura, con le sembianze di Dean, si reca a casa di Rebecca nel tentativo di ucciderla, ma viene sorpreso dalla polizia e riesce a scappare; nel frattempo i fratelli sono riusciti a liberarsi. Mentre la polizia va alla ricerca del falso Dean, intanto Sam si reca da Rebecca. Dean invece cerca la creatura nelle fogne, dove si nasconde per cambiare aspetto, ma trova la vera Rebecca legata; si recano insieme a casa di lei giusto in tempo per uccidere il mutaforma, di nuovo con le sembianze di Dean, poco prima che questi soffochi Sam. La polizia trova il cadavere della creatura e dichiara Dean Winchester morto. Sam saluta Rebecca prima di partire e Dean capisce che al fratello manca la sua vita al college, dunque gli esprime il suo dispiacere perch\u00e9 sa che Sam vorrebbe una vita normale. Sam invece sembra quasi rassegnato e gli confessa che dopotutto a Stanford non si sentiva neanche a suo agio, ma Dean gli promette che star\u00e0 con lui per sempre.\nL'uomo uncino.\nTrama.\nAnkeny, Iowa occidentale. Lori Sorenson, una delle ragazze pi\u00f9 popolari del college e figlia del parroco del paese, si appresta a uscire col suo ragazzo Rich che si ferma lungo una strada isolata col tentativo di scambiare qualche effusione con la ragazza. Lori chiede al ragazzo di fermarsi, ma vengono interrotti da qualcosa che attacca l'auto e Rich viene brutalmente ucciso. Sam e Dean, ritenendo le circostanze della morte troppo strane, si recano sul posto per indagare. Le ricerche li portano a scoprire che l'assassino \u00e8 legato alla leggenda dell'Uomo Uncino, lo spirito di un uomo a cui venne tagliata una mano e sostituita da un uncino. Qualche giorno dopo anche un'amica di Lori viene uccisa allo stesso modo e sul luogo del delitto vengono ritrovati dei graffi scalfiti sui muri, per cui, Sam e Dean, riusciti a entrare nel college cittadino, riescono a scoprire che nel 1862 un predicatore comp\u00ec una strage di prostitute, proprio sulla strada dove venne ucciso il fidanzato di Lori. Sam e Dean allora cercano e trovano le ossa del prete killer, e, mentre Dean brucia le ossa, Sam rimane con Lori, per controllare che non le succeda niente. Nonostante Dean avesse bruciato le ossa, il padre di Lori viene aggredito dall'Uomo Uncino. Sam e Dean capiscono cos\u00ec che alla base degli omicidi c'\u00e8 qualche altro legame che porta a Lori. Continuando le loro ricerche, scoprono che lo spirito \u00e8 legato all'uncino che era stato fuso per realizzare degli oggetti che furono donati alla parrocchia del padre di Lori. Cercando di capire in che cosa fosse stato trasformato l'uncino, Sam e Dean realizzano che tutte le persone che vengono colpite sono legate a Lori in quanto lei stessa le ritiene colpevoli di qualcosa: il suo ragazzo \u00e8 colpevole di averla toccata; la sua amica era colpevole in quanto voleva che fosse pi\u00f9 sciolta e meno inibita; il padre era colpevole perch\u00e9 usciva con una donna sposata. Sam e Dean arrivano a una conclusione: fondere tutta l'argenteria della parrocchia, ma proprio mentre Sam e Lori si trovano alle prese con l'Uomo Uncino, venuto questa volta ad uccidere Lori che si riteneva responsabile degli omicidi dei suoi amici, i tre riusciranno a salvarsi solo nel momento in cui capiscono che l'uncino era stato fuso nella collana che Lori aveva da sempre al collo.\nInsetti.\nTrama.\nSam e Dean leggono un articolo su una morte misteriosa avvenuta per mezzo di scarafaggi in un centro residenziale ancora in costruzione ad Oasis Plains, nell'Oklahoma. Incuriositi, decidono di recarsi sul posto fingendosi interessati ad acquistare un immobile e durante un barbecue a casa dell'agente immobiliare, Larry Pike, conoscono suo figlio Matt, un sedicenne con la passione per gli insetti che viene spesso rimproverato dal padre. Sam si rivede molto nel ragazzo in quanto anche lui non andava d'accordo col padre, solo perch\u00e9 contrario alla vita da cacciatore, e pensa tuttora di essere una delusione per lui. Ma Dean cerca di fargli capire che John voleva solo proteggerlo e gli confessa che spesso passava per Stanford per vedere se stava bene, lasciando Sam sorpreso. Continuando le ricerche, i fratelli Winchester scoprono che il centro residenziale sta sorgendo su un antico cimitero di nativi americani i quali maledissero il terreno: secondo la leggenda tutti gli insetti presenti l\u00ec e nei dintorni si stavano riunendo per attaccare ed uccidere tutti i cittadini del luogo entro il giorno dell'equinozio di primavera. Sam e Dean cercano di trovare un modo per far evacuare il posto, ma ormai \u00e8 troppo tardi e il quartiere viene attaccato da uno sciame di insetti. Barricati in casa Pike, Sam e Dean trovano un modo per sigillare porte e finestre, ma nonostante tutto dovranno combattere gli insetti. \nRitorno a casa.\nTrama.\nSam ha degli incubi sulla casa in cui \u00e8 vissuto da piccolo con la sua famiglia e dove la madre, Mary, fu uccisa. Inoltre confessa al fratello di avere dei sogni premonitori, come la morte di Jessica, e ha la sensazione che la famiglia che ora abita nella loro vecchia casa sia in pericolo. Dean, convinto dall'insistenza di Sam, decide allora di tornare nella casa natale, a Lawrence, nel Kansas, riuscendo a convincere Jenny, la nuova proprietaria da poco trasferitasi, a fargliela visitare. Entrati in casa, i due fratelli apprendono da Jenny che ci sono dei problemi all'impianto elettrico in quanto la sera spesso si affievoliscono le luci e sospetta che ci siano dei topi in cantina perch\u00e9 sente degli scricchiolii, ma per Sam quelli sono i sintomi di una presenza spiritica. Inoltre Sairie, la figlia di Jenny, confessa di aver visto una figura in fiamme uscire dall'armadio della sua stanza, ma la madre pensa che sia un incubo ricorrente della bambina. Sam e Dean cercano di trattare il caso come se non fosse personale e provano a ricostruire tutta la storia della casa per capire cosa sta accadendo. Intanto a casa di Jenny continuano a verificarsi altri eventi paranormali che mettono in pericolo i suoi figli e la donna comincia a preoccuparsi seriamente. I fratelli Winchester decidono di parlare con i vecchi amici del padre per capire meglio cosa accadde la notte in cui bruci\u00f2 la casa; ricostruendo gli spostamenti di John, anche grazie al suo diario, i due fratelli incontrano Missouri, una sensitiva in grado di leggere i pensieri e sentire le presenze, che lui aveva conosciuto anni prima per farsi leggere la mano dopo la morte di Mary. La donna accompagna i due ragazzi nella loro vecchia casa dove coglie la presenza di pi\u00f9 spiriti attratti dalla tragedia avvenuta nel 1983. L'unico modo per purificare la casa \u00e8 mettere sacchetti magici in ogni parete d'angolo e sotto i pavimenti. Una volta finito il lavoro la situazione sembra risolta, ma Sam ha ancora una brutta sensazione e con il fratello si apposta di notte fuori dalla casa per poterla controllare. Sam non si sbagliava, c'\u00e8 ancora qualcosa che infesta la casa e che sta provando a fare del male ai nuovi inquilini. Mentre Sam e Dean entrano in casa per salvare Jenny e i suoi figli, si trovano ad affrontare uno spirito in fiamme che si rivela essere Mary. Lo spirito aiuta i suoi figli, cacciando le altre presenze spiritiche dalla casa definitivamente. I fratelli si rimettono in viaggio mentre Missouri, tornata a casa, trova John Winchester che le confessa di non poter avvicinarsi ai figli per il momento.\nLa rivolta.\nTrama.\nIntorno al manicomio Roosevelt di Rockford, Illinois, girano diverse leggende su strani eventi paranormali che avvengono al suo interno, nonostante sia abbandonato da anni. Nel frattempo Sam e Dean, mentre discutono sulla scomparsa del padre, ricevono un messaggio anonimo contenente le coordinate del manicomio Roosevelt e facendo delle ricerche scoprono che le persone muoiono dopo aver visitato quel posto. Dean \u00e8 convinto che l'indicazione arrivi dal padre; Sam sostiene che dovrebbero smetterla di perdere tempo dando la caccia al soprannaturale e concentrarsi solo sulla ricerca del padre, ma il fratello \u00e8 ostinato a seguire gli ordini di John. I due decidono di dare un'occhiata al posto, dove trovano due ragazzi in preda al panico che avevano deciso di trascorrere una notte nell'ex manicomio. Sam e Dean scoprono che i pazienti del manicomio venivano maltrattati dal dottor Ellicott. Sam viene attirato dallo spirito del dottore nel seminterrato dove la pazzia lo colpisce e quando incontra Dean, che vuole bruciare le ossa del dottore, cerca di ucciderlo. Dean riesce a bruciare il corpo e il fratello torna alla normalit\u00e0. Infine i due ricevono una chiamata dal padre.\nLo spaventapasseri.\nTrama.\nSam e Dean ricevono una chiamata dal padre che comunica loro di stare bene e che sta cercando il demone che uccise Mary Winchester. Sam vorrebbe raggiungere John per aiutarlo, ma lui gli intima di smettere di cercarlo perch\u00e9 non vuole esporli a eventuali pericoli e incarica i figli di andare a Burkitsville, Indiana, dove nella seconda settimana di aprile di ogni anno avvengono sempre delle morti in strane circostanze. Sam per\u00f2 non \u00e8 d'accordo e, stanco di assecondare gli ordini del padre, decide di separarsi da Dean e andarsene per conto suo alla ricerca di John che si trova in California. Giunto in Indiana, Dean scopre che il parroco, lo sceriffo e gli altri abitanti del paese compiono dei sacrifici umani a un dio pagano, Vanir, impossessatosi di uno spaventapasseri, in cambio di prosperit\u00e0 nel raccolto e benessere per il paese, ma il suo intervento impedisce il sacrificio delle vittime di turno. Lungo il viaggio, Sam incontra una ragazza, Meg, con la quale condivide gli stessi problemi familiari, cos\u00ec decidono di partire insieme. In realt\u00e0 la ragazza \u00e8 un demone, ma tiene nascosta la sua vera identit\u00e0 e cerca di allontanare i due fratelli. Intanto Dean continua la sua lotta contro lo spaventapasseri ma, insieme ad Emily, nipote del parroco e trasferitasi dopo la morte dei suoi genitori, viene catturato dal parroco e legato ad un albero con il proposito di essere sacrificato allo \"spaventapasseri\". Dean \u00e8 ormai vicino alla morte, quando viene soccorso da Sam che ha deciso di tornare dal fratello temendo che fosse in pericolo poich\u00e9 non rispondeva alle sue chiamate. Sam riesce a salvare il fratello ed Emily, ma mentre scappano vengono presi dallo sceriffo e dagli zii di Emily, e l'intervento del demone che uccide questi ultimi riesce a salvarli. Il giorno dopo i ragazzi bruciano l'albero che teneva in vita il Vanir, cancellando la maledizione. Sam rivela al fratello che l'unico modo per affrontare questa situazione \u00e8 restare uniti e che prima o poi raggiungeranno insieme il padre.\nIl guaritore.\nTrama.\nDean, durante uno scontro con uno zombie, riceve una forte scossa elettrica che gli danneggia il cuore e lo rende malato terminale: i medici comunicano che gli resta al massimo un mese di vita. Sam, sconvolto dalla notizia, cerca in tutti i modi di salvare il fratello, ormai rassegnato, e scopre che nel Nebraska rurale c'\u00e8 un guaritore: il reverendo Roy Le Grange, che riesce a salvare la vita dei malati terminali. Dean, portato sul posto con l'inganno, conosce Layla Rourke, una ragazza gravemente malata di tumore che spera di essere salvata da Roy. Infatti il reverendo, durante il suo sermone, dice che \u00e8 Dio a guidarlo nella scelta di chi, tra i presenti, verr\u00e0 guarito. Dean resta sorpreso quando Roy sceglie proprio lui; il cacciatore rifiuta il suo aiuto in quanto scettico e per nulla credente, ma il reverendo insiste e lo guarisce, lasciando incredulo il ragazzo. In ospedale, Dean scopre che il suo cuore \u00e8 completamente guarito, ma viene a sapere che di recente si sono verificate strane morti in soggetti completamente sani e pensa possano essere collegate ai \"miracoli\" di Roy. Infatti Dean confessa al fratello che dopo esser stato guarito ha avvertito una strana sensazione e ha visto uno spettro dietro Roy. Tornato dal reverendo per ringraziarlo, Dean ne approfitta per indagare e scopre che l'uomo, dopo che \u00e8 guarito \"miracolosamente\" da un tumore grazie alle preghiere della moglie Sue Ann, si \u00e8 reso conto di avere dei poteri che usa a fin di bene. Inoltre gli chiede per quale motivo abbia scelto di guarirlo e Roy gli risponde che Dio ha dei progetti per lui. Anche Layla e sua madre vorrebbero parlare al reverendo: la donna insiste per far guarire la figlia, ma Sue Ann le manda via dicendo loro che sar\u00e0 la volont\u00e0 divina a stabilire quando dovr\u00e0 guarire Layla. Nel frattempo Sam indaga sui misteriosi decessi e scopre che a ogni persona salvata da Roy corrisponde una morte. Dean si sente in colpa per esser stato guarito e che sia morto un innocente a causa sua, cos\u00ec insieme al fratello decide di fermare l'operato del reverendo: mentre Dean crea un diversivo per interrompere la messa, Sam cerca indizi a casa di Roy e scopre chi sar\u00e0 la prossima vittima, riuscendo a salvare il ragazzo destinato a morire. Inoltre Dean sorprende Sue Ann compiere un rituale mediante un altare satanico e una croce ansata, attraverso i quali invoca un demone Mietitore. La donna fa allontanare Dean e quella sera Roy si appresta a ripetere il miracolo, dove stavolta intende guarire Layla. I fratelli Winchester si accorgono che Sue Ann non \u00e8 presente alla funzione, infatti la moglie di Roy ha spostato l'altare in casa per precauzione. Per\u00f2 Sam la sorprende e scopre che stavolta la prossima vittima \u00e8 proprio Dean; il cacciatore riesce a distruggere l'altare e il mietitore uccide Sue Ann, ma Layla non viene guarita. Il giorno dopo, prima di partire, Dean saluta Layla, dispiaciuto del fatto che non potr\u00e0 guarire, ma nonostante tutto alla ragazza va bene cos\u00ec e ripone speranza nella sua fede.\nRoute 666.\nTrama.\nDean riceve la chiamata di una sua amica, nonch\u00e9 vecchia fiamma, Cassie, che gli chiede aiuto. Dean e Sam si recano nel Missouri dove Cassie racconta loro di strani incidenti stradali sulla Route 666 in uno dei quali ha perso la vita anche suo padre. Dean e Cassie si affrontano in un acceso litigio (in quanto lei credeva che Dean le avesse detto di essere un cacciatore del soprannaturale solo per scaricarla), che sfocia in una notte di torbida passione: la ragazza, dopo aver scaraventato il ragazzo seminudo sul letto, si lascia andare a uno sfrenato rapporto sessuale. Sam e Dean cominciano cos\u00ec a indagare scoprendo che tutti gli omicidi sono a sfondo razziale e continuando le ricerche sono costretti a scavare nel passato della ragazza: scoprono cos\u00ec che dietro le morti c'\u00e8 un omicidio avvenuto anni prima per mano del padre di Cassie, il quale uccise l'amante della madre occultandone poi il corpo. Mentre cercano di rintracciare il corpo dell'amante della donna, il furgone prende di mira Cassie attentando alla sua vita. Grazie a un intuito di Sam, Dean guida verso un suolo consacrato dove ci sono i resti di una vecchia chiesa e appena il fantasma oltrepassa il luogo viene esorcizzato.\nIncubi.\nTrama.\nSam continua ad avere delle premonizioni sotto forma di incubi che lo portano, insieme al fratello, a Saginaw, nel Michigan, dove avverr\u00e0 un suicidio. Nonostante Dean si convinca ad andare, niente conferma la premonizione di Sam riguardo al suicidio. I due continuano le ricerche basandosi sugli incubi di Sam fino a quando incontrano Max, un ragazzo con strani poteri telecinetici. Sam e Dean iniziano ad indagare sul passato del ragazzo e scoprono che la sua vera madre \u00e8 morta anni prima e che il padre era un violento e alcolizzato. Sam ha un nuovo incubo su un'altra morte: la matrigna del ragazzo. I due arrivano in tempo a casa di Max e scoprono che quest'ultimo cercava di vendicarsi a causa delle violenze subite sia per mano del padre che dello zio. Max non gradisce la visita dei Winchester e minaccia di uccidere Dean. Quando per\u00f2 Sam scopre che anche Max aveva ricevuto la visita del demone con gli occhi gialli, lo stesso che aveva ucciso Mary Winchester, tenta di far ragionare il ragazzo che alla fine decide di togliersi la vita. Sam confida a Dean di essere preoccupato su ci\u00f2 che gli sta accadendo e sospetta che questi eventi possano essere collegati al demone che uccise la madre, ma il fratello lo rassicura dicendogli che finch\u00e9 ci sar\u00e0 lui non gli accadr\u00e0 nulla.\nLa famiglia Bender.\nTrama.\nNel Minnesota, un bambino, Evan McKay, assiste al rapimento di un uomo, Alvin Jenkins. Sam e Dean si recano sul posto per indagare, in quanto in quel particolare luogo, appuntato anche sul diario di John, si parla di strani rapimenti e i due sospettano che possa trattarsi di qualche creatura soprannaturale. Durante le indagini per\u00f2 anche Sam viene rapito, cos\u00ec Dean si mette sulle tracce del fratello e, fingendosi un poliziotto, si fa aiutare dallo sceriffo del paese, Kathleen Hudak. La donna per\u00f2 scopre che Dean le ha mentito e gli intima di andare via o sar\u00e0 costretta ad arrestarlo, ma il ragazzo insiste nel continuare le ricerche perch\u00e9 vuole ritrovare Sam, la sua unica famiglia, cos\u00ec Kathleen decide di aiutarlo in quanto anche suo fratello \u00e8 stato rapito e ucciso. Nel frattempo Sam viene richiuso in una gabbia all'interno di un capanno dove c'\u00e8 anche Alvin Jenkins: quest'ultimo prova a scappare ma viene aggredito e ucciso dai suoi rapitori. Dean e Kathleen giungono in una campagna dove scoprono l'abitazione dei Bender, famiglia di psicopatici che per divertirsi va a caccia di persone. Mentre lo sceriffo viene catturato, Dean riesce a entrare in casa Bender ma nel tentativo di trovare la chiave delle gabbie, verr\u00e0 catturato e torturato dai fratelli Bender. Intanto Sam e Kathleen riescono a liberarsi e uccidere i Bender.\nOmbre.\nTrama.\nA Chicago vengono ritrovati alcuni cadaveri a pezzi e privati del cuore che attirano l'attenzione di Sam e Dean. Giunti sul luogo, iniziano le loro ricerche e scoprono che il misterioso assassino lascia un simbolo zoroastriano sui luoghi del delitto. Attraverso delle ricerche scoprono che il simbolo \u00e8 il sigillo di un Daevas, ovvero un demone ombra che pu\u00f2 essere invocato solo da esperti dell'occultismo. In un locale, Sam incontra Meg, sorpreso di vederla l\u00ec in quanto era diretta in California. La ragazza fa la conoscenza di Dean e mostra subito disprezzo per quest'ultimo, poich\u00e9 Sam le aveva parlato dei problemi che aveva con lui. Sam per\u00f2 ha qualche dubbio e pensa che l'arrivo di Meg in citt\u00e0 non pu\u00f2 essere casuale, cos\u00ec decide di seguirla, mentre Dean continua le sue ricerche sul demone ombra. Sam scopre che \u00e8 Meg ad invocare i demoni ombra, in quanto lei stessa \u00e8 al servizio di un demone. Inoltre Dean scopre che le vittime del demone ombra avevano in comune il luogo di nascita: Lawrence, Kansas. I fratelli Winchester pensano quindi di essere nel centro del mirino dei demoni e chiedono aiuto al padre. Sam confessa che appena elimineranno il demone che ha ucciso la loro madre, lui torner\u00e0 all'universit\u00e0 di Stanford e si augura che anche Dean sceglier\u00e0 di rifarsi una vita. In realt\u00e0 Dean non ha intenzione di ritirarsi dalla caccia al soprannaturale perch\u00e9 ci sar\u00e0 sempre qualche creatura da combattere, inoltre rivela di essere tornato da Sam non solo per aiutarlo nella caccia ma perch\u00e9 voleva che loro tre fossero di nuovo insieme. Tornati sulle tracce di Meg, i due fratelli vengono catturati dalla demone e capiscono di essere un'esca per John; infatti Meg ha intenzione di uccidere i tre cacciatori servendosi dei demoni ombra. Sam e Dean riescono a liberarsi e, dopo aver messo fuori gioco la demone, tornano al motel dove si riconciliano col padre. John confessa ai figli che ha trovato un modo per eliminare definitivamente il demone che uccise Mary, ma non vuole coinvolgere i loro figli perch\u00e9 si tratta di una creatura molto pericolosa. Proprio quando tutto sembrava andare per il meglio, Meg scaglia i demoni ombra contro i Winchester ma Sam, utilizzando una potente torcia, riesce a scacciarli temporaneamente e propone di fuggire insieme per guadagnare tempo. Quando i due fratelli pensano di aver finalmente trovato il padre e rimanere uniti, quest'ultimo gli dice che \u00e8 meglio restare divisi per essere meno vulnerabili.\nLa casa infernale.\nTrama.\nNel Texas avvengono misteriosi omicidi che destano l'interesse dei fratelli Winchester. Giunti sul luogo, Sam e Dean si trovano alle prese con una casa infestata, dove vengono rinvenute delle ragazze impiccate. Fingendosi giornalisti, indagano sul caso intervistando i testimoni, tra i quali un commesso di un negozio di musica, Craig Thursten, che racconta loro la leggenda della casa, ma cercando altre fonti realizzano che la storia non ha alcun fondo di verit\u00e0. Perlustrando la casa, trovano altri ragazzi, Ed e Harry, con la passione del paranormale e interessati a questo mistero, hanno addirittura creato un sito internet dove scrivono notizie, leggende e presunte verit\u00e0. Il giorno dopo viene rinvenuta un'altra vittima e i Winchester, durante la notte, vanno alla ricerca della creatura; i due si imbattono in un fantasma, ma si rivela essere immune al sale. Inoltre Dean tra vari simboli, ne riconosce un simbolo che si rivela essere lo stemma dei Blue \u00d6yster Cult, quindi capisce che Craig \u00e8 in qualche modo responsabile. Il ragazzo confessa di essere l'autore dei graffiti e di aver inventato la leggenda sulla casa che ha attirato l'attenzione di altre persone. Sam per\u00f2 riconosce il simbolo che serve per evocare i Tulpa attraverso l'immaginazione di chi alimenta la leggenda, dunque capisce che per distruggere lo spirito devono contribuire a dare informazioni su come eliminarlo e, una volta sparsa la voce, \u00e8 possibile sconfiggere l'entit\u00e0.\nQualcosa di stregato.\nTrama.\nFitchburg, Wisconsin: Sam e Dean giungono sul luogo attratti da strani eventi che colpiscono i bambini che improvvisamente cadono in coma. Iniziano le ricerche e i due fratelli capiscono che lo strano coma viene causato da una Shtriga che entra nelle camere dei bambini e ruba loro la \"forza vitale\". Durante il loro soggiorno sul luogo, Sam e Dean conoscono i figli della proprietaria del motel, Michael e Asher; Dean, guardando i due bambini, vive un flashback della sua infanzia e di quando suo padre gli raccomandava di proteggere Sam. Dean capisce che la Shtriga si nasconde nel corpo del dottor Hydecker in modo da agire indisturbata. Quando Asher viene rapito dalla Shtriga, Sam e Dean decidono di rendere usare Michael come esca e catturare la creatura. Durante lo scontro Dean si ricorda che anni prima quella stessa strega aveva cercato di prendere Sam, cos\u00ec lo scontro diventa per Dean una cosa personale.\nIl quadro maledetto.\nTrama.\nNello Stato di New York una giovane coppia viene uccisa, durante la notte, subito dopo aver acquistato un quadro. Il caso colpisce subito l'attenzione dei fratelli Winchester che, giunti sul luogo dell'asta, cominciano ad indagare e incontrano la bella Sarah Blake, figlia del proprietario del negozio di antiquariato dove \u00e8 tenuto il quadro. Dean nota che Sarah ha un palese interesse per Sam e consiglia al fratello di lasciarsi andare e provare a essere felice, nonostante la perdita di Jessica. I fratelli Winchester si introducono furtivamente nel negozio e bruciano il quadro, convinti in questo modo di porre fine agli omicidi. L'indomani per\u00f2 quando Sam torna nel negozio per salutare Sarah, vede il quadro di nuovo al suo posto senza alcun graffio. I fratelli Winchester a questo punto cominciano ad indagare sul passato dei personaggi del quadro, la famiglia Merchant, ed escogitano un modo per esorcizzarlo. Sarah comunica ai fratelli Winchester che il quadro \u00e8 stato venduto a una sua amica, Evelyn, ma appena giungono a casa della donna la trovano morta e vedono uno dei personaggi del quadro, Isaiah Merchant, muoversi. A quel punto i Winchester confessano a Sarah di essere cacciatori del soprannaturale e la ragazza, inizialmente incredula, decide poi di unirsi a loro per risolvere il problema. Da una fotografia del dipinto scoprono che ci sono delle differenze con degli oggetti raffigurati nel quadro e salta all'attenzione una cripta dove sono sepolti i membri della famiglia Merchant. Dean realizza che tra le urne manca quella di Isaiah Merchant, dunque trovano la salma del defunto e la bruciano. Quella notte, tornati a casa di Evelyn, si accorgono che nel quadro manca un personaggio, Melanie Merchant, la figlia adottiva di Isaiah che si scopre essere la responsabile dello sterminio della sua famiglia. Mentre Sam e Sarah affrontano lo spirito della bambina, Dean torna alla cripta e brucia l'oggetto legato a Melanie, ovvero la sua bambola, e in questo modo il fantasma viene eliminato. Prima di partire, Sam confessa a Sarah di piacerle, ma non se la sente di avere una relazione in quanto vorrebbe evitare di esporre i suoi cari ai pericoli del soprannaturale. La ragazza gli dice che se continua a evitare il dolore non sar\u00e0 capace di godersi le cose belle della vita, ma Sam continua a essere in disaccordo e a malincuore devono dirsi addio. \nUna pistola dal passato.\nTrama.\nBoulder, Colorado: Sam e Dean vengono a sapere che un altro cacciatore, Daniel Elkins, vecchio amico di John, \u00e8 stato ucciso e la sua casa \u00e8 stata messa a soqquadro. I due trovano una lettera destinata a John Winchester che raggiunge i figli e comunica loro che Elkins era il custode di una pistola speciale, la Colt, corredata di 7 pallottole, in grado di uccidere qualunque essere soprannaturale e quindi anche il demone che ha ucciso Mary. John rivela che la pistola potrebbe averla il gruppo di vampiri della zona, creature che Elkins aveva quasi completamente sterminato. Ma ora c'\u00e8 un nuovo gruppo di vampiri che adesca le vittime lungo le strade isolate fuori citt\u00e0. Sam, Dean e John devono quindi cercare il covo dei vampiri per ucciderli, decapitandoli, e recuperare la pistola. Per\u00f2 Sam \u00e8 stufo di eseguire gli ordini del padre che inoltre tiene all'oscuro i figli in merito a ci\u00f2 che fa e litiga con John che lo accusa di aver abbandonato la famiglia. Nel frattempo Luther, il leader del gruppo di vampiri, rimprovera Kate per aver ucciso un cacciatore perch\u00e9 presto saranno bersaglio di altri cacciatori. John prova a scusarsi con Sam e gli confessa che lui non immaginava questa vita per i suoi figli, ma che li ha addestrati solo perch\u00e9 temeva per la loro vita. Quella notte Dean fa da esca ai vampiri, mentre Sam e John li colpiscono con frecce imbevute da sangue di uomo morto per indebolirli e viene presa in ostaggio Kate. Infatti l'obiettivo di John \u00e8 proporre uno scambio a Luther: la vampira in cambio della Colt, ma John viene colpito. Fortunatamente Sam e Dean intervengono per aiutare il padre che usa la Colt per uccidere Luther. Prima di partire, John dice ai figli di aver capito che solo insieme sono pi\u00f9 forti e li coinvolge nella sua missione. \nUna citt\u00e0 da salvare.\nTrama.\nJohn spiega ai figli che \u00e8 alla ricerca di un demone dagli occhi gialli che colpisce le famiglie, in particolare quelle dove sono presenti secondogeniti che hanno appena compiuto 6 mesi. Prima dell'attacco nel luogo in cui il demone colpir\u00e0 precedono una serie di strani eventi che stanno ricominciando a Salvation, nell'Iowa. Sam, Dean e John si recano sul posto per salvare la prossima famiglia che verr\u00e0 uccisa dal demone e si dividono tra due ospedali per cercare i nomi dei nascituri che a breve compiranno 6 mesi. All'improvviso Sam ha una premonizione di una donna con una neonata e John si arrabbia perch\u00e9 viene a sapere solo ora che il figlio ha questo potere. Mentre cercano un modo per fermare il demone, Sam riceve una telefonata da Meg che sta uccidendo tutti gli amici di John, minacciando quest'ultimo di continuare la sua opera, fino a che non le verr\u00e0 consegnata la Colt e a ottenere la loro vendetta. John si reca all'appuntamento con una Colt falsa, lasciando ai figli il compito di uccidere il demone dagli occhi gialli. I fratelli riescono a salvare la famiglia, ma il demone scappa ancora una volta. Sam \u00e8 adirato per aver fallito la missione, tanto da discuterne con Dean che cerca di fargli capire che non vale la pena rischiare la vita per un demone. Meg scopre l'inganno e, infuriata, cattura John minacciando anche Sam e Dean.\nLa trappola del diavolo.\nTrama.\nSam e Dean si recano da Bobby Singer, un cacciatore vecchio amico di famiglia, per cercare aiuto in quanto molto esperto sull'occultismo. Bobby avverte Sam e Dean che la vicenda di questo demone non \u00e8 un semplice caso di caccia al quale sono abituati, inoltre li informa che in quell'anno sono aumentate le possessioni demoniache e che quindi qualcosa di pericoloso sta per accadere. Mentre cercano un modo per salvare John, irrompe Meg che rivendica la Colt. I tre riescono ad attirare Meg nella Chiave di Salomone, una trappola per demoni molto potente, disegnata poco prima dai cacciatori. Dopo aver torturato la demone e riusciti a scoprire il luogo dove John \u00e8 tenuto prigioniero, Sam e Dean esorcizzano Meg. La ragazza, in fin di vita, dopo aver rivelato ai due di esser stata posseduta per un anno e che in certi momenti era cosciente su tutto ci\u00f2 che le accadeva, muore. Sam e Dean si recano subito sul luogo indicato da Meg, dove incontrano molti demoni. Dopo aver salvato il padre, Dean e Sam si recano in un rifugio, quando improvvisamente John, pensando di essere stati trovati dal demone, chiede la Colt a Dean. Il ragazzo nota che c'\u00e8 qualcosa di strano nel padre e capisce che il demone dagli occhi gialli se ne \u00e8 impossessato da quando John era stato rapito. Il demone si rivela e i fratelli cercano di combatterlo con i mezzi che hanno, ma su di lui non sortiscono alcun effetto. Poi confessa di aver ucciso Mary e Jessica perch\u00e9 stavano intralciando il piano che lui aveva per Sam. Dopo aver torturato Dean, John riprende il controllo sul suo corpo e, con il briciolo di coscienza che gli rimane, chiede a Sam di ucciderlo con la Colt, mettendolo di fronte ad una dura scelta, ma improvvisamente il demone lascia il corpo di John. Stremati dal combattimento, i tre cercano di recarsi in ospedale, ma un camion guidato da un uomo posseduto da un demone, li travolge mandandoli fuori strada, privi di conoscenza."}
{"id": "2721258", "revid": "287204", "url": "https://it.wikipedia.org/wiki?curid=2721258", "title": "Fremont (Nebraska)", "text": "Fremont \u00e8 una citt\u00e0 degli Stati Uniti d'America, nella contea di Dodge nello Stato del Nebraska.\nQua nacque l'imprenditore e filantropo George Page."}
{"id": "2721259", "revid": "2091899", "url": "https://it.wikipedia.org/wiki?curid=2721259", "title": "Episodi di Veronica Mars (prima stagione)", "text": "La prima stagione della serie televisiva Veronica Mars \u00e8 stata trasmessa in Italia su Italia 1.\nBenvenuti a Neptune.\nTrama.\nVeronica comincia il suo anno da Junior alla Neptune High aiutando Wallace Fennel, un nuovo arrivato, a liberarsi dall'asta della bandiera alla quale era stato appeso. Come lei lo ha aiutato, cos\u00ec Wallace decide di aiutare i PCH a tirarsi fuori dai guai e risolve un caso per il padre di Veronica. \nNel frattempo vengono mostrati dei flashback che presentano come la migliore amica di Veronica, Lilly Kane, sia stata uccisa e come Veronica stessa abbia scoperto di essere stata drogata e stuprata qualche mese dopo l'assassinio durante una festa. Veronica scopre inoltre che sua madre, Lianne Mars, si trovava al Camelot Motel con Jake Kane, padre di Lilly e Duncan Kane, durante l'omicidio di Lilly e che suo padre Keith sta ancora investigano sull'omicidio dell'amica di sua figlia.\nDa notare come in questo episodio vengano introdotti tutti i principali personaggi della serie, inclusi Duncan Kane, Logan Echolls, Eli \"Weevil\" Navarro, Wallace Fennel, Keith Mars e la stessa Veronica.\nQuestione di fiducia.\nTrama.\nQuando Weevil viene accusato di falsificare carte di credito, Veronica cerca di provare l'innocenza del ragazzo. Inoltre Veronica comincia a frequentare la classe di giornalismo della Sig.ina Dent che la porta in una automobile scomoda con Duncan. Veronica continuer\u00e0 nella carriera giornalistica nell'intera serie.\nRiguardo all'omicidio di Lilly, Veronica scopre che la ragazza ha preso una multa due ore dopo il momento in cui si supponeva fosse stata uccisa. \nTroy Vandegraff (Aaron Ashmore) arriva in citt\u00e0. \nJulia e John.\nTrama.\nUn compagno di Veronica, per prenderla in giro, la assume allo scopo di ritrovare il padre ufficialmente morto ma la cosa prender\u00e0 una piega inaspettata.\nPer la prima volta Veronica accetta un invito a uscire da parte di Troy, ma, dopo una bella serata insieme, evita di baciarlo.\nDuncan intanto smette di prendere gli antidepressivi: dopo aver visto Veronica baciare Troy a scuola, si lancia dalle gradinate dello stadio. Veronica si precipita ad aiutarlo e lo porta in ospedale.\nIn seguito Duncan ha anche delle allucinazioni riguardo a Lilly...decide cos\u00ec di riprendere con la terapia antidepressiva.\nVeronica, dopo essersi recata in Arizona alla ricerca della madre e aver scoperto che questa \u00e8 partita di nuovo per non essere trovata dal sig. Mars, va sotto casa di Troy e lo chiama.\nUn nuovo ragazzo.\nTrama.\nVeronica aiuta la nuova ragazza di Wallace che \u00e8 stata truffata. La ragazza arriva a due universitari amanti della tecnologia. Intanto Logan fa un video per celebrare l'anniversario di morte di Lily.\nIl segreto di Troy.\nTrama.\nTroy si trova in Messico con Logan e un altro ragazzo (Luke) quando gli viene rubata la macchina. Implora Veronica di aiutarlo altrimenti il padre lo allontaner\u00e0 dalla citt\u00e0. Veronica indaga scoprendo che il terzo ragazzo aveva messo una partita di steroidi in macchina. Intanto fa delle indagini anche sulla nuova fidanzata del padre scoprendo cose poco piacevoli. Per renderle pan per focaccia, Keith indaga su Troy, e Veronica non scoprir\u00e0 nulla di buono.\nIl nuovo presidente.\nTrama.\nLogan e Jake candidano Duncan a presidente degli studenti. Quando il ragazzo vince a scapito di Wanda, la candidata che ha promesso di abolire i privilegi dei ricchi una volta presidente, e che \u00e8 cos\u00ec diventata la favorita, Veronica scopre imbrogli elettorali. Alcuni indizi intanto portano la ragazza a credere nell'innocenza di Abel Kuntz, dipendente della Kane Software condannato per l'omicidio di Lilly.\nLa ragazza della porta accanto.\nTrama.\nVeronica indaga sulla scomparsa di una vicina di casa, Sarah. Sospetta inizialmente del fidanzato con cui litigava continuamente ma porter\u00e0 alla luce un dramma familiare ben peggiore.\nWeevil e Logan vengono intanto messi in punizione per una bravata combinata insieme (e per cui Weevil ha rischiato l'espulsione): mentre scontano la loro punizione Logan vede che Weevil ha tatuato il nome di Lilly sul braccio. Weevil dice per\u00f2 che \u00e8 il nome della sua sorellina\nNel frattempo a scuola scopre che sua madre, Lianne, e Jake Kane, erano al liceo la coppia perfetta.\nCome una vergine.\nTrama.\nLa moda del momento \u00e8 il \"test di purezza\" da fare su un sito web .Inoltre per pochi dollari da un altro sito si pu\u00f2 acquistare il test di altre persone. Qualcuno per\u00f2 ha rubato l'account di Veronica e compilato il test in modo da farla passare per una poco di buono. Veronica si fa aiutare da una ragazza appassionata di informatica e hacker in erba, Cindy \" Mac \" Mackenzie. Intanto Veronica va a trovare Abel Koontz nella prigione di massima sicurezza: questi le dice che assomiglia al suo VERO padre, che sarebbe secondo lui Jake Kane.\nIntanto Keith Mars aiuta Wallace e sua madre a liberarsi del loro inquilino che non vuole pagare l'affitto.\nAbbaglio.\nTrama.\nI genitori di Casey, un compagno arrogante di Veronica, sono preoccupati dopo che il figlio \u00e8 entrato in una setta. Veronica, infiltratasi, scopre che il carattere del ragazzo \u00e8 molto migliorato e che la setta ha davvero dei buoni propositi. Ma Keith insiste perch\u00e9 Casey lasci la setta e torni dai suoi.\nIntanto Veronica preleva un campione di sangue di Keith e lo invia a dei laboratori che fanno il test di paternit\u00e0: una volta arrivati i risultati, per\u00f2, decide di non leggere la lettera.\nIl figlio del maggiordomo.\nTrama.\nVeronica viene assunta da Logan per indagare su chi ha rubato i soldi del poker. Gli altri giocatori sono Duncan, Weevel e due ragazzi ricchi (un attore e un giovane viziato). Intanto Aaron Echolls \u00e8 preoccupato dopo aver ricevuto lettere di minaccia ma non ascolta Keith che gli consiglia di annullare la festa natalizia di casa Echolls. Veronica durante la festa parla con Jake Kane, che nega di saperne qualcosa delle foto fatte a Veronica o della partenza di sua madre; tornati in sala tuttavia Veronica vede Jake litigare con Celeste.\nAlla fine della festa Aaron viene ferito dall'autore delle lettere minatorie.\nLa verit\u00e0.\nTrama.\nVeronica ha trovato una nuova fonte di reddito: indagare sui genitori dei compagni. Ma cos\u00ec facendo scopre che Mac e Madison Sinclair, una ragazza ricca e antipatica, sono state scambiate alla nascita. Poi grazie all'agente Leo D'Amato, riesce ad ottenere le registrazioni degli interrogatori sul caso di Lily, scoprendo anche chi ha accusato Abel Koontz. Ma Leo viene sospeso perch\u00e9 lo sceriffo trova aperta la stanza delle registrazioni degli interrogatori durante il suo turno. Le versioni di Jake e Celeste Kane hanno qualcosa che non va.\nIntanto Keith torna temporaneamente a lavorare nell'ufficio dello sceriffo per catturare un killer di giovani donne.\nIl giorno dei tritoni.\nTrama.\nUn ragazzo finisce in coma per intossicazione acuta da alcol . Il suo miglior amico accusa Veronica di avergli venduto i documenti falsi per procurarsi gli alcolici. Ma dietro potrebbe esserci un'organizzazione segreta, i Tritoni, a cui appartiene anche Duncan. Veronica indaga e ovviamente scopre il colpevole. Intanto Veronica, piazzando una telecamera nell'ufficio della consulente degli studenti, scopre che Weevel e Lilly avevano avuto una relazione, e che Duncan prende dei farmaci.\nAaron intanto chiede a Keith di indagare su chi potrebbe essere a fornire ai giornali il materiale per gli scandali pubblicati riguardo ai suoi tradimenti: \u00e8 proprio Lynn, la moglie di Aaron.\nQuando Aaron lo scopre si arrabbia moltissimo, e Lynn se ne va in macchina dalla scuola.\nL'episodio si chiude con la macchina rossa di Lynn abbandonata su un ponte: vengono chiamati i soccorsi per un possibile suicidio della madre di Logan.\nIl signore dell'anello.\nTrama.\nUna rockstar chiede a Keith di ritrovare la figlia scomparsa, Yolanda, ex amica di Veronica e Lily finch\u00e9 Veronica non l'aveva vista baciare Logan. La rockstar ha molti nemici e questo complica le indagini. Intanto Logan non crede nella morte della madre, e ritiene che sia scappata da Aaron; cos\u00ec chiede a Veronica di indagare.\nMars contro Mars.\nTrama.\nVeronica indaga su pi\u00f9 fronti in questo episodio. Il suo professore preferito \u00e8 stato accusato di molestie sessuali da una ragazza della sua classe, Carrie Bishop, e Veronica vuole discolparlo; ma Keith \u00e8 stato ingaggiato dai genitori di Carrie per fare licenziare il professore. Veronica fa in modo che il prof non venga licenziato, trovando una delle incongruenze tra il diario di Carrie e una gara a cui ha partecipato. Ma poi scopre che non era lei la ragazza con cui il professore aveva avuto una storia, ma che era la migliore amica di Carrie, e che era incinta. Logan invece vuole provare che la madre \u00e8 ancora viva: non appena Veronica ha visto un filmato che proverebbe il suicidio riceve un sms dalla banca che le riferisce che qualcuno ha usato la carta di credito di Lynn per pagare una stanza d'albergo. Arrivati sul posto scoprono che \u00e8 Trina ad usare le carte di credito della madre.Logan \u00e8 distrutto e Veronica lo consola. Duncan soffre di una misteriosa malattia che lo lega all'omicidio di Lily.\nLa sposa russa.\nTrama.\nUna donna russa vuole trovare il fidanzato scomparso conosciuto per corrispondenza, e Veronica indaga su questo caso, ma Keith scopre che in realt\u00e0 non si tratta di un amore perduto, ma di qualcosa di molto peggio.. Intanto Meg ha un misterioso ammiratore e Veronica scopre con disappunto che \u00e8 Duncan. Intanto le carte di credito della madre di Logan danno risultati ma \u00e8 Triina, la sorella adottiva di Logan, a usarle.\nInoltre Veronica continua a ricevere telefonate anonime: alla sera del ballo di primavera (a cui \u00e8 andata con Leo), Veronica scopre che a chiamarla \u00e8 una \"donna bionda da un locale pubblico\".\nSi precipita al locale e ci trova sua madre, che per\u00f2 cerca di scappare perch\u00e9 ha paura che alla figlia venga fatto del male.\nVeronica cerca di rassicurarla quando vede nel locale il capo della sicurezza della Kane Software che le osserva e se ne va.\nIl vero padre.\nTrama.\nVeronica utilizza tutti i suoi risparmi per far ricoverare la madre alcolizzata. Intanto la squadra di basket di Neptune si appresta ad un'importante partita con una squadra rivale ma il furto di entrambe le mascotte fa salire la tensione alle stelle. Il preside chiede aiuto a Veronica per ritrovare Polly, la mascotte del liceo Neptune. Veronica si introduce nella scuola rivale fingendosi una nuova studentessa; Weevil intanto accetta scommesse sulla partita.\nIl mistero dei Kane.\nTrama.\nSabrina Fuller potrebbe avere una borsa di studio ma sta per avere un esaurimento nervoso per via dei continui rumori molesti di cui \u00e8 vittima. Veronica l'aiuta mentre cerca di convincere Amelia DeLongrpre a testimoniare a favore del padre Abel Koontz. Keith \u00e8 all'oscuro di tutto questo finch\u00e9 Clarence Whidman non cerca di entrare in casa Mars per cercare Amelia. Ma Whidman riesce a convincere Amelia ad andarsene riferendole dell'imminente morte di Abel. Intanto Veronica parla con Logan dell'epilessia di Duncan, e lui le racconta che la settimana che Duncan e Veronica si sono lasciati ha avuto un episodio e \u00e8 saltato al collo del padre Jake, ma la mattina dopo non ricordava nulla.\nAllarme bomba.\nTrama.\nUn allarme bomba minaccia il liceo di Neptune. Veronica sospetta di un suo spasimante (Norris) e del nuovo arrivato che si rivela essere un agente federale pronto a tutto, anche a barare, pur di portare a termine la sua missione. Quando il nuovo compagno sale nella macchina di Veronica, che lo sta spiando, che \u00e8 al telefono con Logan, questo, pensando che il ragazzo voglia far del male a Veronica, si precipita a salvarla. Usciti dal motel Logan e Veronica si baciano, e poi Veronica scappa. Inoltre, Keith dice a Veronica che lui e Alicia, la madre di Wallace, intendono frequentarsi: quando Veronica riferisce a Wallace che sua madre \u00e8 in riabilitazione e intende tornare, lui si arrabbia. Meg, cos\u00ec per parlare, chiede a Veronica come si fa a sparire. Le risposte saranno utilizzate da Duncan che teme di aver ucciso la sorella.\nCani di razza.\nTrama.\nMandy chiede aiuto a Veronica quando il suo cane scompare. Veronica scopre che c'\u00e8 qualcuno che ruba i cani per poi restituirli dietro ricompensa. La sera stessa in cui Veronica dice a Weevil che sta per trovare l'assassino di Lilly lui viene trovato nella camera di Lilly in casa Kane, e viene arrestato. Inoltre Veronica deve chiudere la storia con Leo dopo gli sviluppi con Logan: Logan le dice infatti, dopo aver anche scoperto della relazione tra Weevil e Lilly, di essere pronto per andare avanti, e la bacia di nuovo. Intanto Triina viene picchiata dal fidanzato ma Aaron avr\u00e0 la sua vendetta.\nPadre innamorato.\nTrama.\nUna giovane coppia del liceo di Neptune, sta rompendo il loro rapporto, Carmen \u00e8 stanca del fidanzato Todd ma questo la ricatta con un video compromettente. Carmen chiede a Veronica di rubare il cellulare del compagno per cancellare il video; ma il video potrebbe essere trasmesso su internet, cos\u00ec Veronica prepara un controricatto. Intanto Keith cerca di rintracciare Duncan.\nVeronica invece si incontra (sempre di nascosto) con Logan, finch\u00e9 non scopre che \u00e8 stato lui a dare al ragazzo di Carmen le pillole con cui l'ha drogata la sera in cui ha girato il video. La sera \u00e8 la stessa in cui Veronica \u00e8 stata violentata ad una festa.\nVeronica non si presenta cos\u00ec all'appuntamento con Logan.\nClarence Widman inoltre chiede ad Alicia di smettere di vedere Keith se non vuole avere problemi con la compagnia, riferendole che ha ritrovato in una pianta, consegnata da Wallace, una microspia.\nVisita dal dentista.\nTrama.\nVeronica indaga sull'aggressione sessuale che sub\u00ec l'anno prima alla festa di Shelly Pomroy. I primi sospetti cadono su Logan, poi sui fratelli Casablancas, fino a quando non scopre che fu un rapporto \"consensuale\" con Duncan che confessa di amarla ancora e di aver rinunciato a lei credendola sua sorella.\nAlicia litiga con Keith perch\u00e9 Veronica ha coinvolto Wallace nello spiare Clarence Widman e accusandolo di trattare la figlia come una quarantenne.\nA Las Vegas Keith cerca la sig.na Collins, la prostituta che era con Abel Koontz al momento dell'omicidio di Lilly.\nVeronica chiede scusa a Logan per averlo accusato ingiustamente: i due vanno a casa di Logan dove Aaron per\u00f2 ha organizzato una festa per il figlio invitando tutti i compagni, per dimostrare a Logan che ci tiene a lui. La relazione tra Logan e Veronica viene quindi scoperta.\nDuncan se ne va e distrugge una macchina, arrabbiato per aver visto Logan e Veronica insieme e Meg capisce che Duncan ama ancora Veronica.\nLogan confessa a Veronica di aver drogato Duncan, e che ora si sente la causa dello \"stupro\" di Veronica, che per\u00f2 decide di fidarsi di lui.\nMa Veronica scopre che c'\u00e8 una telecamera sopra il letto della stanza di Logan, e si fa portare via da Weevil.\nTornata a casa trova suo padre e sua madre.\nLa confessione.\nTrama.\nKeith \u00e8 obbligato a lasciare Alicia per tenere unita la famiglia. Ben presto per\u00f2 si render\u00e0 conto dell'inutilit\u00e0 di questo gesto poich\u00e9 la mamma di Veronica \u00e8 scappata con tutti i soldi della famiglia. \nJake dice a Duncan che l'hanno trovato con in braccio il cadavere di Lilly e che \u00e8 stato lui a ucciderla durante un attacco. Per questo la famiglia Kane ha chiamato Clarence Widmen per aiutarli a \"insabbiare\" l'omicidio.\nKeith riceve i risultati del test di paternit\u00e0 e ne comunica con gioia la positivit\u00e0 a Veronica. \nCassidy Casablancas (Beaver) si presenta da Veronica in seguito alla pubblicazione su un giornale delle prove raccolte da Keith sull'innocenza di Abel Koontz con delle informazioni che sembrano incolpare Logan, e Veronica convinta della sua colpevolezza lo lascia.\nDopo un'intrusione in casa Kane, Veronica trova in camera di Lilly un video in cui Aaron fa l'amore con la ragazza. Immagina che Lilly abbia scoperto il video e che abbia voluto renderlo pubblico e che quindi Aaron, non certo desideroso che la loro relazione venisse a galla, l'abbia uccisa. Veronica non pu\u00f2 certo immaginare che il signor Echolls si sia nascosto nella sua macchina per ucciderla e rubarle i video; solo l'intervento di Keith porter\u00e0 a un lieto fine e all'arresto dell'assassino di Lilly."}
{"id": "2721260", "revid": "287204", "url": "https://it.wikipedia.org/wiki?curid=2721260", "title": "New York Knicks 1985-1986", "text": "La stagione 1985-86 dei New York Knicks fu la 37\u00aa nella NBA per la franchigia.\nI New York Knicks arrivarono quinti nella \"Atlantic Division\" della \"Eastern Conference\" con un record di 23-59, non qualificandosi per i play-off."}
{"id": "2721261", "revid": "260676", "url": "https://it.wikipedia.org/wiki?curid=2721261", "title": ".srt", "text": ""}
{"id": "2721262", "revid": "300067", "url": "https://it.wikipedia.org/wiki?curid=2721262", "title": "New York Knicks 1986-1987", "text": "La stagione 1986-87 dei New York Knicks fu la 38\u00aa nella NBA per la franchigia.\nI New York Knicks arrivarono quarti nella \"Atlantic Division\" della \"Eastern Conference\" con un record di 24-58, non qualificandosi per i play-off."}
{"id": "2721263", "revid": "74801", "url": "https://it.wikipedia.org/wiki?curid=2721263", "title": "Hastings (Nebraska)", "text": "Hastings \u00e8 una citt\u00e0 degli Stati Uniti d'America, nella contea di Adams nello Stato del Nebraska."}
{"id": "2721266", "revid": "450297", "url": "https://it.wikipedia.org/wiki?curid=2721266", "title": "Grembo", "text": ""}
{"id": "2721268", "revid": "287204", "url": "https://it.wikipedia.org/wiki?curid=2721268", "title": "North Platte (Nebraska)", "text": "North Platte \u00e8 una citt\u00e0 degli Stati Uniti d'America, nella contea di Lincoln nello Stato del Nebraska.\nGeografia.\n\u00c8 situata alla confluenza tra i fiumi North e South Platte.\nNorth Platte fa parte della North Platte Micropolitan Statistical Area, composta dalle contee di Lincoln, Logan, e McPherson."}
{"id": "2721269", "revid": "74801", "url": "https://it.wikipedia.org/wiki?curid=2721269", "title": "Norfolk (Nebraska)", "text": "Norfolk \u00e8 una citt\u00e0 degli Stati Uniti d'America, nella contea di Madison nello Stato del Nebraska."}
{"id": "2721270", "revid": "1679129", "url": "https://it.wikipedia.org/wiki?curid=2721270", "title": "Advanced Power Management", "text": "L'Advanced power management (APM) \u00e8 un API sviluppata da Intel e Microsoft e pubblicata nel 1992 la quale consente a un sistema operativo che gira su un personal computer IBM-compatibile di funzionare con il BIOS (parte del firmware del computer) per assumere il controllo del risparmio energetico.\nL'ultima versione della specifica APM fu la revisione 1.2, distribuita nel 1996. ACPI \u00e8 inteso come il successore di APM. La Microsoft ha cessato il supporto per l'APM su Windows Vista.\nPanoramica.\nAPM per gestire i dispositivi utilizza un approccio a strati. Le applicazioni capaci di utilizzare l'APM (inclusi i driver di periferica) comunicano con un driver APM specifico per il SO. Questo driver comunica al BIOS provvisto di supporto APM, il quale controlla l'hardware. \u00c8 possibile escludere dal controllo APM anche un singolo dispositivo e pu\u00f2 essere usato se un driver desidera comunicare direttamente con il dispositivo hardware.\nLa comunicazione \u00e8 bidirezionale: gli eventi di risparmio energetico sono inviati dal BIOS al driver APM, e il driver APM invia le informazioni e le richieste al BIOS tramite chiamate a funzioni. In questo modo il driver APM funge da intermediario tra il BIOS e il sistema operativo.\nIl risparmio energetico avviene in due modi: attraverso le sopracitate chiamate di funzione dal driver APM al BIOS che richiede i cambiamenti di stato dell'energia, e automaticamente basandosi sulle attivit\u00e0 del dispositivo.\nEventi della gestione dell'energia.\nCi sono 12 eventi energetici (come lo standby, richieste di sospensione e ripristino, e notifiche di bassa carica della batteria), pi\u00f9 gli eventi definiti dall'OEM, che possono essere inviati dal BIOS APM al sistema operativo. Il driver APM effettua regolarmente il poll per le notifica di cambio evento.\nEventi di Gestione dell'Energia:\nFunzioni di Gestione dell'Energia:\nFunzioni APM.\nCi sono 21 chiamate di funzioni APM definite e che il driver APM pu\u00f2 utilizzare per richiedere gli stati di gestione dell'energia, o richiedere transizioni di stati energetici. Esempi di chiamate a funzioni includono informare il BIOS sull'utilizzo corrente della CPU (il BIOS pu\u00f2 rispondere a questo tipo di chiamata piazzando la CPU in stato di basso consumo, o rimettendola al suo stato di massima energia), richiedendo lo stato di energia corrente di un dispositivo, o richiedendo un cambio dello stato energetico.\nStati energetici.\nLa specifica APM definisce stati energetici di sistema e di dispositivo.\nStati energetici di sistema.\nL'APM definisce cinque stati energetici per il sistema del computer:\nStati energetici di dispositivo.\nL'APM definisce anche stati energetici che l'hardware con supporto APM pu\u00f2 implementare. Non \u00e8 necessario che un dispositivo con supporto APM implementi tutti gli stati.\nI quattro stati sono:\nIntegrazione con la CPU.\nIl nucleo della CPU (definito nell'APM con clock della CPU, cache, bus di sistema e contatori di sistema) \u00e8 appositamente trattato nell'APM come l'ultimo dispositivo ad essere spento, e il primo ad essere riacceso. Il nucleo della CPU \u00e8 controllato esclusivamente attraverso il BIOS APM. I driver possono usare le chiamate di funzione dell'APM per notificare al BIOS la modalit\u00e0 di funzionamento della CPU, ma sta al BIOS agire utilizzando queste informazioni: un driver non pu\u00f2 agire direttamente sulla CPU per passare alla modalit\u00e0 di risparmio energetico."}
{"id": "2721271", "revid": "287204", "url": "https://it.wikipedia.org/wiki?curid=2721271", "title": "Papillion", "text": "Papillion \u00e8 una citt\u00e0 degli Stati Uniti d'America, nella contea di Sarpy nello Stato del Nebraska."}
{"id": "2721274", "revid": "55935", "url": "https://it.wikipedia.org/wiki?curid=2721274", "title": "Proficiency Testing", "text": ""}
{"id": "2721277", "revid": "287204", "url": "https://it.wikipedia.org/wiki?curid=2721277", "title": "Columbus (Nebraska)", "text": "Columbus \u00e8 una citt\u00e0 degli Stati Uniti d'America, nella contea di Platte nello Stato del Nebraska."}
{"id": "2721278", "revid": "767487", "url": "https://it.wikipedia.org/wiki?curid=2721278", "title": "Carmen (film 1915 Walsh)", "text": "Carmen \u00e8 un film del 1915 diretto da Raoul Walsh. Il film \u00e8 considerato perduto.\nSi tratta di una delle numerose versioni tratte dalla novella di Prosper M\u00e9rim\u00e9e che venne adattata per lo schermo nello stesso anno anche da Cecil B. DeMille, una \"Carmen\" interpretata dalla cantante Geraldine Farrar.Nel 1927, Walsh girer\u00e0 \"Gli amori di Carmen\", interpretato da Dolores del R\u00edo.\nTrama.\nUn soldato spagnolo cede alle lusinghe di una fiera gitana. La sua ossessione amorosa lo porter\u00e0 alla rovina.Don Jos\u00e9, un giovane soldato spagnolo, si reca in visita dalla vecchia madre e dalla fidanzata Micaela nel villaggio dove vivono. Pi\u00f9 tardi, a Cordova, incontra una fascinosa sigaraia, Carmen, una gitana che cerca di sedurlo trascurando per lui tutti gli altri uomini che la corteggiano.La donna viene arrestata dopo che ha aggredito una compagna e Jos\u00e9 viene incaricato di tradurla in prigione. Ma la gitana lo bacia e gli chiede di lasciarla andare.Jos\u00e9 uccide in duello il capitano Morales a causa di Carmen. Imprigionato e condannato dalla corte marziale, Jos\u00e9 viene aiutato a scappare dalla donna che diventa la sua amante.Tra le montagne dell'Andalusia, Jos\u00e9 si aggrega a una banda di contrabbandieri, diventando anche lui un fuorilegge.Carmen lo lascia per andare a Siviglia dal famoso toreador Escamillo. Jos\u00e9, invece, si reca dalla madre morente.L'ex soldato sfugge poi ai gendarmi che stanno per arrestarlo. Anche lui si reca a Siviglia.Mentre Escamillo combatte nell'arena, Jos\u00e9 incontra Carmen e la uccide per gelosia e senso di possesso. Lei, mentre sta morendo, lancia il suo ultimo sorriso a Escamillo. Jos\u00e9, ormai impazzito, si dirige a cavallo verso una scogliera.\nProduzione.\nIl film venne girato a Fort Lee nel New Jersey, prodotto dalla Fox Film Corporation. La pellicola fu stampata e colorata dalla Standard Filmprint Corp. L'artista spagnolo Edoardo Velasquez venne da Siviglia a supervisionare i dettagli tecnici e architettonici delle scene delle citt\u00e0 spagnole costruite per il film. Il colonnello Antonio Bravo diede la sua consulenza militare per le scene con i dragoni. Nel film furono usati anche un toro andaluso e un gruppo di veri gitani.\nDistribuzione.\nUscito negli USA il 1\u00ba novembre 1915, il film fu distribuito dalla Fox Film Corporation."}
{"id": "2721281", "revid": "106908", "url": "https://it.wikipedia.org/wiki?curid=2721281", "title": "La Vista", "text": "La Vista \u00e8 una citt\u00e0 della contea di Sarpy, Nebraska, Stati Uniti. La popolazione era di 15.758 abitanti al censimento del 2010. La citt\u00e0 fu incorporata il 23 febbraio 1960.\nLa Vista \u00e8 un sobborgo di Omaha. Confina con le citt\u00e0 di Omaha e Ralston a nord, Papillion a sud, Bellevue a est e con la Interstate 80 a ovest. La Vista \u00e8 la terza citt\u00e0 pi\u00f9 grande della contea di Sarpy, dopo Bellevue e Papillion, il capoluogo della contea.\nGeografia fisica.\nSecondo lo United States Census Bureau, ha un'area totale di .\nStoria.\nLa Vista inizi\u00f2 ad esistere nel 1959 quando fu costruita da uno sviluppatore di propriet\u00e0.\nSociet\u00e0.\nEvoluzione demografica.\nSecondo il censimento del 2010, la popolazione era di 15.758 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'86,9% di bianchi, il 3,9% di afroamericani, lo 0,4% di nativi americani, il 3,2% di asiatici, lo 0,1% di oceanici, il 2,6% di altre razze, e il 2,8% di due o pi\u00f9 etnie. Ispanici o latinos di qualunque razza erano il 6,5% della popolazione."}
{"id": "2721283", "revid": "1543377", "url": "https://it.wikipedia.org/wiki?curid=2721283", "title": "Messaggio subliminale", "text": "Messaggio subliminale (dal latino \"sub\", sotto, e \"limen\", soglia, in riferimento al confine del pensiero conscio) \u00e8 un termine mutuato dal linguaggio della pubblicit\u00e0 che in psicologia si riferisce ad un'informazione che il cervello di una persona assimilerebbe a livello inconscio.\nStoria.\nSi cominci\u00f2 a parlare pubblicamente dei \"messaggi subliminali\" nel 1957 quando Vance Packard pubblic\u00f2 il libro \"I persuasori occulti\". Poco dopo James Vicary rese pubblici i risultati di un suo studio in cui egli affermava che gli avventori di un cinema in cui venivano inseriti brevi messaggi subliminali di tipo pubblicitario nei fotogrammi del film (\"bevi Coca-Cola\" e \"mangia popcorn\") aumentavano effettivamente i consumi dei prodotti in questione. Nel 1962 Vicary confess\u00f2 la sua truffa: addirittura l'esperimento del cinema non era mai avvenuto. Vicary ammise pi\u00f9 volte che si era inventato tutto di sana pianta per salvare la sua attivit\u00e0 di consulente pubblicitario che stava andando a rotoli. Oggi, a cinquant'anni dall'esperimento, la storia di Vicary ha assunto toni folkloristici.\nSebbene per un certo periodo le agenzie pubblicitarie abbiano mostrato interesse per questo possibile metodo di condizionamento, oggi quasi nessuno si affida a tali metodi per condizionare gli acquisti dei potenziali clienti, anche se rimangono diffuse numerose teorie cospirative sul fenomeno.\nPer Anthony Pratkanis ed Elliot Aronson, sotto molto aspetti, il clamore sugli influssi subliminali esprime quello che molti di noi temono di pi\u00f9 ovvero la possibilit\u00e0 di essere persuasi e condizionati da una vera forza misteriosa e irresistibile.\nCaratteristiche.\nIl messaggio \u00e8 trasmesso attraverso scritte, suoni o immagini che trattano un qualsiasi argomento che nasconde al suo interno - come in un codice cifrato - ulteriori frasi o immagini avulse dal contesto iniziale che rimarrebbero inconsapevolmente nella memoria dell'osservatore.\nAlcuni studi mostrano che i messaggi subliminali stimolano alcune specifiche aree del cervello tuttavia la gran parte delle ricerche scientifiche svolte in merito ha rilevato che tali messaggi non producono alcun effetto marcato e/o duraturo nel comportamento umano&lt;ref name=\"doi10.1002/mar.4220050405\"&gt;&lt;/ref&gt;.\nLaddove si registra un qualche effetto si tratta di studi non riproducibili oppure viziati da un approccio metodologico sbagliato (mancanza di gruppi di controllo o di procedure in \"doppio cieco\") o comunque di scarso rigore scientifico.\nEssenzialmente lo scopo di un messaggio subliminale sarebbe, se inserito nei comunicati pubblicitari, di invogliare il consumatore ad acquistare uno specifico prodotto. Oppure, attraverso la scrittura e la grafica in genere ed anche attraverso il suono, potrebbe servire a propagandare pensieri ed ideologie di qualsiasi natura, compresa la propaganda politica e/o elettorale. Alcuni stimoli che raggiungono il subconscio possono avere un qualche piccolo effetto sulle emozioni ed il comportamento, ma \u00e8 da sottolineare il fatto che ad oggi non \u00e8 provata alcuna efficacia di questi messaggi nascosti nelle pubblicit\u00e0.\nTipologia.\nMessaggi scritti.\nIn una frase, paragrafo o testo possono nascondersi dei messaggi rintracciabili ed evidenziabili solo leggendo la medesima frase al contrario o solo le iniziali di ogni parola oppure ancora le iniziali della riga. I modi e le tecniche possono essere i pi\u00f9 disparati. Per esempio la parola \"fnord\", derivata dalla \"Trilogia degli Illuminati\" di R. Shea e R.A. Wilson, \u00e8 spesso sinonimo di messaggio subliminale.\nMessaggi sonori.\n\u00c8 noto che l'orecchio e l'occhio umano sono in grado di percepire una determinata gamma di frequenze d'onda. Come qualunque gamma di valori, questo intervallo ammette un certo errore in eccesso e in difetto, sia all'estremo superiore che inferiore, non avendo senso dare una misura senza una relativa dispersione.\n\u00c8 altres\u00ec noto che fra la ricezione del segnale visivo o sonoro nell'organo e la sua rielaborazione cerebrale intercorre un tempo finito, seppure molto breve: anche in questo caso, non avrebbe senso fisico postulare due azioni simultanee agenti a distanza.\nPu\u00f2 quindi essere definita una gamma ristretta di frequenze d'onda e di tempo (sia audio che video) percepite dalla vista o dall'udito, ma non interpretate dal cervello, quindi saranno presenti nell'inconscio come messaggi subliminali ma la persona non si render\u00e0 conto di averli assimilati.\nNell'arte.\nMusica.\nAlcuni hanno sostenuto di aver trovato messaggi subliminali anche nella musica. Essi ritengono di aver trovato messaggi di varia natura; commerciale, promozionale, scherzosa, ma anche di natura satanista e istigante al suicidio, all'omicidio oppure all'uso di sostanze stupefacenti. Questi ultimi tre sono i tipi di messaggi che pi\u00f9 hanno attirato l'attenzione dei mass media e del pubblico e hanno reso oggetto di critica gruppi musicali come Beatles, Queen, Led Zeppelin, Judas Priest e altri.\nAlcuni messaggi nascosti si troverebbero anche nelle copertine degli album dei Beatles: ad esempio la celebre copertina di \"Abbey Road\". Ad esempio il brano \"Better by You Better Than Me\" spinse i Judas Priest in tribunale con l'accusa di aver istigato due ragazzi al suicidio, dato che alcuni critici avvertirono nella registrazione l'esclamazione \"\"Do It! Do It!\" \" (\"Fallo! Fallo!\").\nIn realt\u00e0 questi presunti messaggi sono frutto di interpretazioni personali riconducibili a fenomeni di pareidolia acustica il fatto che la maggior parte di questi casi sia emerso con la tecnica del \"backmasking\", ovvero ascoltando alla rovescia le registrazioni, rende del tutto inattendibile - e mai provato - che simili messaggi esistano e possano mai raggiungere la coscienza dell'ascoltatore e influenzarlo.\nTelevisione.\nI messaggi subliminali sono anche al centro di un episodio di \"Colombo\", \"Alibi calibro 22\", in uno dell'anime \"Occhi di gatto\", \"Mistero nella notte\", nonch\u00e9 in uno de \"I Simpson\", \"Party Posse: Musica e Follia\". Nel 2018 in \"Masha e Orso\", la puntata \u201cVietato passare\u201d diventava perfino un caso diplomatico.\nCinema d'animazione.\nA partire dalla met\u00e0 degli anni 90, in diverse scene di animazione della Disney erano emerse delle immagini subliminali pi\u00f9 o meno esplicite in diversi e noti lungometraggi. Dopo che nel 2004 si concludeva una causa per satanismo, distribuzione di immagini pornografiche e istigazione alla cocaina; con il pagamento di 70 milioni di dollari; c\u2019erano state delle burle che coinvolgevano anche produzioni pi\u00f9 recenti."}
{"id": "2721287", "revid": "287204", "url": "https://it.wikipedia.org/wiki?curid=2721287", "title": "Scottsbluff", "text": "Scottsbluff \u00e8 una citt\u00e0 degli Stati Uniti d'America, nella contea di Scotts Bluff nello Stato del Nebraska."}
{"id": "2721288", "revid": "28769644", "url": "https://it.wikipedia.org/wiki?curid=2721288", "title": "Hit-parade", "text": ""}
{"id": "2721291", "revid": "1305772", "url": "https://it.wikipedia.org/wiki?curid=2721291", "title": "Freya Aswynn", "text": "Autodefinitasi \"Occultista Nordica\", Aswynn ha scritto libri riguardanti l'Etenismo, combinandolo con aspetti storicamente senza rapporti, come la Kabbalah e la Thelema, e produce diverse registrazioni di canti correlati alla spiritualit\u00e0 del Paganesimo Nordico.\nCome disse Aswynn, lei incontr\u00f2 Alex Sanders nel 1980 che la inizi\u00f2 a una coven praticante la Wicca alexandrina alla casa di Sanders, quando venne visitato da un \"Gran Sacerdote\" praticante il Gardnerianesimo. Nel 1983 si dedic\u00f2 a Woden e dichiar\u00f2 di averlo visto all'interno del cerchio magico.\nNel suo libro \"Persuasions of the Witch's Craft\", Tanya Luhrmann riporta che durante la sua visita ad una casa del Tufnell Park (Londra) nel 1987 aveva visto Aswynn (chiamata dall'autrice Helgi) dirigere una comune con un Tempio Odinico nello scantinato. Il Tempio venne mostrato nella prima serie della trasmissione inglese \"Desperately Seeking Something\" nel 1994.\nNel 1986 Aswynn fond\u00f2 l'associazione \"The Rune-Gild UK\", il ramo inglese del \"Rune-Gild\" fondato negli Stati Uniti nel 1979 da Stephen Flowers. Nel 1992 Flowers assunse il controllo del Rune-Gild UK e Aswynn form\u00f2 la Woden's Own Kindred at The Enclave (la sua casa nel Tufnell Park). Nel 1993, con i membri del Woden's Own Kindred, Aswynn istitu\u00ec il Ring of Troth (UK), come associazione indipendente affiliata al The Troth.\nAswynn vive attualmente a Malaga, in Spagna.\nMusica.\nAswynn ha preso parte a diversi progetti musicali. La collaborazione pi\u00f9 importante \u00e8 quella con i Current 93, per i quali ha cantato negli album \"Swastikas for Noddy\", \"Crooked Crosses for the Nodding God\", \"Looney Runes\", \"Sixsixsix Sicksicksick\" e altri ancora. Collabor\u00f2 nel 1987 con il gruppo inglese Sixth Comm nell'album \"The Fruits Of Yggdrasil\" (pubblicato su CD nel 2002), e cant\u00f2 nella canzone \"Seeker\" degli Fire + Ice nell'album \"Hollow Ways\". Ha ospitato per un certo periodo Douglas Pearce e collaborato quindi occasionalmente al suo progetto Death In June."}
{"id": "2721293", "revid": "74801", "url": "https://it.wikipedia.org/wiki?curid=2721293", "title": "Beatrice (Nebraska)", "text": "Beatrice \u00e8 un comune (\"city\") degli Stati Uniti d'America e capoluogo della contea di Gage nello Stato del Nebraska. La popolazione era di abitanti al censimento del 2010. Si trova a a sud di Lincoln sul Big Blue River. \u00c8 circondata da terre agricole.\nGeografia fisica.\nBeatrice \u00e8 situata a (40.268449, -96.743192).\nSecondo lo United States Census Bureau, ha un'area totale di .\nStoria.\nLa contea di Gage era una delle 19 contee originariamente istituite dalla Nebraska Territorial Legislature nel 1854. Al momento della sua istituzione, non vi erano coloni che vivevano al suo interno.\nNel 1857, il battello a vapore \"Hannibal\", che trasportava 300 passeggeri sul fiume Missouri da St. Louis, Missouri a Nebraska City, Nebraska, si aren\u00f2 vicino a Kansas City, Missouri. Mentre era bloccato, 35 dei passeggeri hanno accettato di formare la \"Nebraska Association\", sotto il cui nome si sarebbero uniti nella ricerca di un sito e nella creazione di un insediamento nel territorio.\nDopo aver raggiunto Nebraska City, l'Associazione si divise in due parti esplorative, una delle quali and\u00f2 direttamente a ovest e l'altra a sud-ovest. Quest'ultima parte ha localizzato il sito di Beatrice, nel punto in cui il DeRoin Trail ha attraversato il Big Blue River, e l'intera Associazione decise di stabilirsi l\u00ec. L'insediamento prese il nome da Julia Beatrice Kinney, la figlia diciassettenne del giudice John F. Kinney, membro dell'Associazione.\nLa legislatura territoriale selezion\u00f2 Beatrice come capoluogo della contea di Gage nel 1857. La decisione fu impugnata da Blue Springs, ma fu confermata dalla legislatura nel 1859. Nel 1864, la legislatura sciolse l'originale contea di Clay (non l'attuale contea di Clay), dividendo la sua terra tra le contee di Gage e Lancaster. L'aggiunta di questo terreno nel nord colloc\u00f2 Beatrice vicino al centro della contea allargata, rafforzando il suo diritto al capoluogo della contea. Continua a mantenere quella posizione oggi.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 96,09% di bianchi, lo 0,50% di afroamericani, lo 0,48% di nativi americani, lo 0,59% di asiatici, lo 0,02% di oceanici, lo 0,72% di altre razze, e l'1,61% di due o pi\u00f9 etnie. Ispanici o latinos di qualunque razza erano il 2,20% della popolazione."}
{"id": "2721294", "revid": "838137", "url": "https://it.wikipedia.org/wiki?curid=2721294", "title": "Indautxu", "text": "Indautxu \u00e8 un quartiere del centro di Bilbao, situato tra i quartieri di Basurto e Abando. \u00c8 incentrato su \"Plaza Indautxu\", una grande piazza recentemente posta al centro di un'opera di recupero, in cui si trova un piccolo centro commerciale ed una fermata della Metropolitana di Bilbao.\nIl quartiere \u00e8 considerato ricco, ed \u00e8 famoso per il gran numero di ospedali e cliniche private, la grande scuola \"Compagnia di Ges\u00f9\" ed il parco Do\u00f1a Casilda Iturrizar park, tutti situati nella zona.\nA livello sportivo il quartiere \u00e8 rappresentato dalla Sociedad Deportiva Indautxu, che vanta precedenti nelle categorie calcistiche nazionali."}
{"id": "2721298", "revid": "1543377", "url": "https://it.wikipedia.org/wiki?curid=2721298", "title": "Gliese 1214 b", "text": "Gliese 1214 b \u00e8 un pianeta extrasolare scoperto nel dicembre 2009, classificabile nella categoria delle super-terre, che orbita attorno alla stella GJ 1214 (una nana rossa), ad una distanza di 13 parsec (circa 40 anni luce) dalla Terra, nella costellazione dell'Ofiuco. Si tratta del secondo esopianeta scoperto (dopo CoRoT-7 b) che possiede una massa e diametro stabiliti con relativa accuratezza, che sono molto minori rispetto a quelli dei giganti gassosi nel Sistema solare. Inoltre il pianeta assume una certa importanza per la sua prossimit\u00e0 alla Terra, e dal fatto che transita di fronte a una piccola stella nana rossa, cosa che dovrebbe permettere lo studio della sua atmosfera grazie alle tecnologie correnti. Il 31 dicembre 2013 la NASA ha annunciato che tramile l'Hubble Space Telescope per la prima volta sono state individuate delle nuvole nelle atmosfere di esoplaneti, nello specifico nei pianeti GJ 1214b e Gliese 436 b.\nCaratteristiche.\nGJ 1214 b potrebbe essere pi\u00f9 freddo rispetto ad ogni altro pianeta transitante noto. La sua temperatura superficiale dovrebbe situarsi approssimativamente tra i 393\u2013555 K (120\u2013282\u00a0\u00b0C), a seconda della quantit\u00e0 di radiazione riflessa nello spazio.\nAnche se non esiste ancora una diretta evidenza della presenza di acqua, i valori della massa e del diametro planetario sono consistenti con un pianeta assimilabile ad un pianeta oceano, composto principalmente (~75%) da acqua e attorno al ~25% da roccia (silicati e un piccolo nucleo di ferro), possibilmente coperto da una spessa atmosfera (~200\u00a0km) di idrogeno ed elio che ammonterebbe a circa lo 0,05% della massa del pianeta. Malgrado l'alta temperatura superficiale, dal momento che si ha sicuramente un'alta pressione idrostatica alle profondit\u00e0 atmosferiche, \u00e8 probabile che avvenga la transizione dalla fase gassosa alla fase liquida, e dunque sotto l'atmosfera si dovrebbero trovare grosse quantit\u00e0 di acqua liquida (forse oceani profondi decine di km), con qualche possibilit\u00e0 che questa acqua si trovi anche sotto forma di molecole di ghiaccio VII. A causa delle stime planetologiche che ritengono relativamente molto antico questo sistema planetario e calcolandone il tasso di fuga dei gas (fuga idrodinamica), gli scienziati concludono che vi sia stata una perdita significativa di atmosfera durante la vita del pianeta, e che qualsiasi atmosfera sia presente oggi non possa essere quella primordiale del primo miliardo di anni di esistenza del pianeta.\nRilevamento.\nIl transito del pianeta \u00e8 stato scoperto dal sistema MEarth Project utilizzando montaggi robotici Paramount ME, controllati da Software Bisque equipaggiati con telescopi riflettori da 40\u00a0cm di diametro (della RC Optical Systems) e fotocamere con sensore CCD disponibili in commercio."}
{"id": "2721299", "revid": "1543377", "url": "https://it.wikipedia.org/wiki?curid=2721299", "title": "South Sioux City", "text": "South Sioux City \u00e8 una citt\u00e0 della contea di Dakota, Nebraska, Stati Uniti. Si trova immediatamente attraverso il fiume Missouri da Sioux City, Iowa, e fa parte dell'area metropolitana di Sioux City. Al censimento del 2010, la popolazione della citt\u00e0 era di 13.353 abitanti, rendendola la 14\u00aa citt\u00e0 pi\u00f9 grande del Nebraska.\nGeografia fisica.\nSecondo lo United States Census Bureau, ha un'area totale di .\nStoria.\nMeriwether Lewis e William Clark attraversarono l'area di South Sioux City nel 1804.\nL'insediamento europeo sul lato del Nebraska del fiume ebbe inizio gi\u00e0 nel 1854. Diversi siti di citt\u00e0 furono pianificati e incorporati negli anni 1850. Pacific City, incorporata nel 1858, fu un insediamento di breve durata. Covington e South Covington, entrambe incorporate nel 1857, si fusero nel 1870. Un'altra citt\u00e0, Stanton, fu fondata nel 1856.\nSouth Sioux City fu incorporata nel 1887. Un'elezione speciale nel 1893 approv\u00f2 la fusione di Covington e Stanton nella citt\u00e0 di South Sioux City.\nSociet\u00e0.\nEvoluzione demografica.\nSecondo il censimento del 2010, la popolazione era di 13.353 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 62,7% di bianchi, il 4,7% di afroamericani, il 3,0% di nativi americani, il 2,9% di asiatici, lo 0,2% di oceanici, il 23,8% di altre razze, e il 2,8% di due o pi\u00f9 etnie. Ispanici o latinos di qualunque razza erano il 45,3% della popolazione."}
{"id": "2721304", "revid": "287204", "url": "https://it.wikipedia.org/wiki?curid=2721304", "title": "Campionato Italiano Supermoto 2010", "text": "Nel 2010 le categorie del Campionato Italiano Supermoto vengono nuovamente stravolte: il \"Campionato Italiano S1/S2\" e gli \"Internazionali d'Italia\" vengono raggruppati in un'unica classe \"Internazionale S1\" a cilindrata unica 450cc; viene istituita la nuova classe \"Campionato Italiano Open\" (a cilindrata libera), per piloti italiani di livello non professionista; e viene reinserita la \"Coppa Italia Open\" (anch'essa a cilindrata libera) per piloti amatori.\nUn'altra novit\u00e0 \u00e8 il cambio di monogomma, da Dunlop a Goldentyre."}
{"id": "2721305", "revid": "287204", "url": "https://it.wikipedia.org/wiki?curid=2721305", "title": "Lexington (Nebraska)", "text": "Lexington \u00e8 una citt\u00e0 della contea di Dawson, Nebraska, Stati Uniti. La popolazione era di 10.230 abitanti al censimento del 2010. \u00c8 il capoluogo della contea di Dawson. Lexington \u00e8 situata nel Nebraska meridionale, sul fiume Platte, a sud-est di North Platte. Si trova lungo il percorso della U.S. Route 30 e della Union Pacific Railroad. Negli anni 1860 era sede di una fermata lungo il Pony Express.\nGeografia fisica.\nSecondo lo United States Census Bureau, ha un'area totale di .\nStoria.\nLexington inizi\u00f2 ad esistere come trading post di frontiera nel 1860. Il post \u00e8 stato successivamente distrutto. Fort Plum Creek fu fondato vicino alle sue rovine nel 1864. Lexington fu fondata nel 1871. Originariamente si chiamava Plum Creek.\nSociet\u00e0.\nEvoluzione demografica.\nSecondo il censimento del 2010, la popolazione era di 10.230 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 57,9% di bianchi, il 6,6% di afroamericani, l'1,2% di nativi americani, l'1,0% di asiatici, lo 0,4% di oceanici, il 29,7% di altre razze, e il 3,3% di due o pi\u00f9 etnie. Ispanici o latinos di qualunque razza erano il 60,4% della popolazione."}
{"id": "2721307", "revid": "450297", "url": "https://it.wikipedia.org/wiki?curid=2721307", "title": "Palo della Chiesa", "text": ""}
{"id": "2721311", "revid": "1543377", "url": "https://it.wikipedia.org/wiki?curid=2721311", "title": "FIFA World Player of the Year 2009", "text": "L\u2019edizione 2009 del FIFA World Player, 19\u00aa edizione del premio calcistico istituito dalla FIFA, \u00e8 stata vinta dall'argentino Lionel Messi (Barcellona) e, per la quarta volta consecutiva, dalla brasiliana Marta (Los Angeles Sol / Santos)."}
{"id": "2721312", "revid": "74801", "url": "https://it.wikipedia.org/wiki?curid=2721312", "title": "Geraldine Farrar", "text": "Ebbe un largo seguito fra le giovanissime che erano chiamate \"Gerry-flappers\".\nBiografia.\nFiglia di Sidney Farrar e di Henrietta Barnes, studi\u00f2 canto a Boston, New York e Parigi e quindi a Berlino, con il baritono Francesco Graziani e con il famoso soprano Lilli Lehmann, alla quale era stata raccomandata da un altro famoso soprano di una precedente generazione, Lillian Nordica. Nel 1901 cre\u00f2 grande sensazione nella capitale tedesca con il suo debutto nel ruolo di Marguerite in \"Faust\" di Charles Gounod allo Staatsoper Unter den Linden. \nCant\u00f2 poi per tre anni nei ruoli da protagonista in \"Mignon\" di Ambroise Thomas e \"Manon\" di Jules Massenet, oltre che come Giulietta Capuleti nel \"Romeo e Giulietta\" di Gounod. Fra i suoi ammiratori nella capitale tedesca vi fu anche il principe Guglielmo di Prussia (1882-1951), con il quale si crede abbia avuto una relazione a far data dal 1903.\nDopo aver cantato al Grand Th\u00e9\u00e2tre de Monte Carlo per tre anni, nel novembre 1906 debutt\u00f2 a New York alla Metropolitan Opera House come Giulietta in \"Romeo e Giulietta\" con Marcel Journet. Cant\u00f2 poi Marguerite ne \"La damnation de Faust\" e in \"Faust\" con Riccardo Stracciari e nel 1907 fu Elisabeth in \"Tannh\u00e4user\" diretta da Alfred Hertz, Cio-Cio-San nella prima al Met della \"Madama Butterfly\" di Giacomo Puccini con Enrico Caruso, Louise Homer ed Antonio Scotti, Nedda in \"Pagliacci\", Mim\u00ec ne \"La boh\u00e8me\" e Margherita in \"Mefistofele\" diretta da Rodolfo Ferrari con Fyodor Chaliapin, nel 1908 Zerlina in \"Don Giovanni\" diretta da Gustav Mahler con Alessandro Bonci, Violetta ne \"La traviata\", \"Mignon\" e Micaela in \"Carmen\" diretta da Arturo Toscanini, nel 1909 Cherubino ne \"Le nozze di Figaro\" con Marcella Sembrich, Manon, Charlotte in \"Werher\" con Alma Gluck e Antonio Pini-Corsi e \"Tosca\", nel 1910 Goosegirl nella prima assoluta di \"K\u00f6nigskinder\" di Engelbert Humperdinck, nel 1911 Ariane in \"Ariane et Barbe-bleue\" di Paul Dukas diretta da Toscanini, nel 1912 Rosaura in \"Le donne curiose\" diretta da Toscanini e Susanna ne \"Il segreto di Susanna\" diretta da Giorgio Polacco con Angelo Bad\u00e0, nel 1914 Louise/Beauty/Girl/Grandmother/Grisette \"Julien\" di Gustave Charpentier, nel 1915 Caterina nella prima assoluta di \"Madame Sans-G\u00eane\" diretta da Toscanini con Giovanni Martinelli, Pasquale Amato e Minnie Egener, nel 1917 \"Tha\u00efs\", nel 1918 Lodoletta e Suor Angelica con Flora Perini, nel 1919 Orlanda in \"La reine Fiammette\" di Xavier Leroux diretta da Pierre Monteux, nel 1920 \"Zaz\u00e0\" con Giulio Crimi e nel 1921 \"Louise\" diretta da Albert Wolff e Anita ne \"La Navarraise\" di Jules Massenet. Rimase nella Compagnia del Metropolitan fino al suo ritiro dalle scene canore avvenuto nel 1922. \nIn questa sua attivit\u00e0 presso il Met cant\u00f2 in 29 ruoli diversi raggiungendo le 672 rappresentazioni. Raggiunse una grande popolarit\u00e0, specialmente fra le giovani ragazze di New York che frequentavano l'opera, che vennero chiamate \"Gerry-flappers\". La Farrar cre\u00f2 i ruoli delle protagoniste nelle seguenti opere: \"Amica\" di Pietro Mascagni a Montecarlo nel 1905, \"Suor Angelica\" di Puccini a New York con Flora Perini e Minnie Egener nel 1918, Madame Sans-G\u00eane (opera) di Umberto Giordano a New York nel 1915 e Goosegirl in \"Die K\u00f6nigskinder\" di Engelbert Humperdinck a New York nel 1910 assieme a Louise Homer che impersonava la \"strega\".\nRealizz\u00f2 molte registrazioni fonografiche per la Victor Talking Machine Company della quale fu una delle maggiori artiste. Ma fu anche un'attrice del cinema muto, in pellicole che girava durante le soste fra una stagione e l'altra. Interpret\u00f2 quindici film dal 1915 al 1920. Fra questi si ricorda \"Carmen\" (1915) di Cecil B. De Mille, adattamento cinematografico dall'omonima opera di Georges Bizet. Uno dei suoi ruoli pi\u00f9 importanti al cinema fu Giovanna d'Arco nel film omonimo, diretto nel 1916 sempre da DeMille. Il suo ultimo film fu \"\", girato nel 1920, due anni prima del suo ritiro dalle scene.\nSecondo la sua biografa, Elizabeth Nash:\nLa Farrar ebbe una relazione, durata sette anni, con il direttore d'orchestra Arturo Toscanini. Il suo \"ultimatum\", a lasciare la moglie e i figli per sposarla, port\u00f2 alle dimissioni di Toscanini da direttore d'orchestra principale del Met nel 1915 e al suo ritorno in Italia. La Farrar fu amica intima di Enrico Caruso e vi furono delle speculazioni sul fatto che fossero anche innamorati, ma non vi fu mai conferma di questa illazione.\nIl suo matrimonio nel 1916 con l'attore cinematografico Lou Tellegen fu l'inizio di uno scandalo, terminato con un divorzio nel 1923, a seguito della scoperta di numerosi tradimenti da parte del marito. Le circostanze del divorzio vennero nuovamente alla luce nel 1934 a seguito del suicidio di Tellegen avvenuto a Hollywood.\nLa Farrar lasci\u00f2 le scene nel 1922 all'et\u00e0 di quarant'anni. La sua ultima rappresentazione fu \"Zaz\u00e0\" di Leoncavallo. Il suo ritiro fu determinato da un prematuro declino della voce dovuto a superattivit\u00e0. Secondo il critico Henry Pleasants, autore di \"The Great Singers from the Dawn of Opera to Our Own Time\" (prima pubblicazione nel 1967), ella dava fra 25 e 35 rappresentazioni ad ogni stagione al Met. Realizz\u00f2 95 recite di \"Madama Butterfly\" e 58 di \"Carmen\" in sedici stagioni. Il ruolo di protagonista in \"Tosca\", che aveva inserito in repertorio nel 1909, fu un altro dei suoi ruoli preferiti al Met.\nContinu\u00f2 a tenere concerti fino al 1931 e, per breve tempo, fu commentatrice alla radio nella trasmissione delle opere dal Met nelle stagioni dal 1934-35. Nel 1938 venne data alle stampe la sua autobiografia, \"Such Sweet Compulsion\".\nLa Farrar mor\u00ec a Ridgefield di infarto nel 1967, all'et\u00e0 di 85 anni, e venne sepolta nel cimitero di Kensico a Valhalla. Non ebbe figli."}
{"id": "2721313", "revid": "767487", "url": "https://it.wikipedia.org/wiki?curid=2721313", "title": "Carlene Carter", "text": " \u00c8 figlia di June Carter e del suo primo marito Carl Smith.\nBiografia.\nLa sua carriera da solista ebbe inizio alla fine degli anni settanta.\nNel 1987, si \u00e8 unita al trio The Carter Sisters, formato dalla madre June Carter Cash e dalle sorelle di costei, Helen ed Anita Carter, in una versione rivisitata del gruppo The Carter Family. L'esibizione \u00e8 stata immortalata in un episodio televisivo di \"Austin City Limits\", con il patrigno di Carlene, il cantante country Johnny Cash.\nCon l'album \"I Fell in Love\", prodotto nel 1990 da Epstein, musicista che aveva incontrato nel 1988, Carter raggiunge una posizione molto alta nella classifica country statunitense di quell'anno, e nel 1991 la canzone \"I Fell In Love\", proveniente dall'omonimo album, vinse una \"nomination\" al Grammy Award per la \"Miglior voce femminile country\": ci\u00f2 segna il maggior successo della sua carriera. Tre anni pi\u00f9 tardi, Epstein produsse per Carter il CD \"Little Love Letters\". Ha avuto pure un cameo nel film del 1994 \"Maverick\"\nNel 2001 un ufficiale di polizia del Nuovo Messico, una volta fatto accostare il veicolo a Carter e Epstein, scopr\u00ec che la macchina era stata rubata e che era stata trovata della droga. La sua figura \u00e8 stata rievocata da Victoria Hester nel film \"Walk the Line\".\nVita privata.\nCarlene Carter si \u00e8 sposata quattro volte:"}
{"id": "2721314", "revid": "767487", "url": "https://it.wikipedia.org/wiki?curid=2721314", "title": "Grantley Goulding", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nei 110 metri ostacoli, vincendo la medaglia d'argento, con un tempo di 17\"7, preceduto dal solo Thomas Curtis."}
{"id": "2721315", "revid": "106908", "url": "https://it.wikipedia.org/wiki?curid=2721315", "title": "Grantley Thomas Smart Goulding", "text": ""}
{"id": "2721316", "revid": "767487", "url": "https://it.wikipedia.org/wiki?curid=2721316", "title": "Henri Laoust", "text": "A lui si debbono lavori fondamentali sul pensiero hanbalita e sulle diversit\u00e0 di pensiero (che paradossalmente chiam\u00f2 \"scismi\") nell'Islam.\nBiografia.\nHenri Laoust complet\u00f2 i suoi studi secondari nel liceo Gouraud di Rabat, dove suo padre era direttore dell'Institut des hautes \u00e9tudes marocaines (IHEM), poi al liceo Louis-le-Grand di Parigi. Accolto nell'\u00c9cole normale sup\u00e9rieure di rue d'Ulm, aggregato d' arabo, insegn\u00f2 dapprima a Costantina, poi divenne segretario generale e quindi direttore dell'Institut fran\u00e7ais d'\u00e9tudes arabes de Damas (1937-1941). Fu in seguito professore nell'Universit\u00e0 di Lione (1946-1956), al Coll\u00e8ge de France dal 1956 al 1976 (cattedra di \"Sociologia musulmana\"). Fu eletto membro dell'Acad\u00e9mie des inscriptions et belles-lettres nel 1974.\nQuesto grande erudito di carattere modesto (cosa che non gli impediva talvolta un parlare schietto), era inoltre membro delle Accademie arabe del Caire e di Damasco.\nOpere.\nOltre a innumerevoli articoli, sempre densi e spesso voluminosi, pubblicati in riviste specializzate francesi e straniere, sulla storia del pensiero arabo-islamico (al-M\u0101ward\u012b, Ahmad ibn Hanbal, Ibn Taymiyya, Ibn Khald\u016bn, al-Hill\u012b, al-Baghd\u0101d\u012b, e altri ancora), si debbono a Henri Laoust opere di grande rilievo, tra cui:"}
{"id": "2721317", "revid": "11959", "url": "https://it.wikipedia.org/wiki?curid=2721317", "title": "Rashid Rida", "text": ""}
{"id": "2721318", "revid": "767487", "url": "https://it.wikipedia.org/wiki?curid=2721318", "title": "Carmen (film 1915 DeMille)", "text": "Carmen \u00e8 un film del 1915 diretto da Cecil B. DeMille. Distribuito dalla Paramount e prodotto dallo stesso DeMille, \u00e8 il secondo film sul personaggio di Carmen prodotto nel 1915, quando venne girata anche la \"Carmen\" di Raoul Walsh con Theda Bara.\n\u00c8 il primo film della cantante Geraldine Farrar uscito nelle sale (il suo primo film in effetti fu \"Maria Rosa\", distribuito solo nel 1916).\nNel team, operatore alla macchina da presa, c'era Charles Rosher, futuro Premio Oscar come direttore della fotografia. Il fotografo di scena (non accreditato) era il fratello del regista, William C. deMille, che firm\u00f2 anche la sceneggiatura del film.\nTrama.\nDon Jos\u00e9, un giovane ufficiale giunto da poco in una citt\u00e0 sulla costa, rifiuta di farsi corrompere dai contrabbandieri. Allora una tempestosa gitana, Carmen, che lavora alla manifattura tabacchi di giorno e di notte danza in una taverna, viene incaricata di sedurre Jos\u00e9. Le attenzioni della donna, corteggiata senza successo dal torero Escamillo e da Morales, uno degli ufficiali, lusingano il giovane. Carmen ferisce durante una rissa la zingara Frasquita, innamorata di Jos\u00e9: lo stesso ufficiale uccide Morales che, ubriaco, l'ha insultato. Carmen e Jos\u00e9 fuggono sulle montagne tra i contrabbandieri. Ma la gitana dichiara di essere una donna libera e lascia Jos\u00e9 per andare a raggiungere il torero Escamillo a Siviglia. L'amante abbandonato la va a cercare: mentre la folla esplode negli applausi all'assistere alle prodezze di Escamillo, Jos\u00e9, fuori dall'arena, uccide la donna che non lo vuole pi\u00f9.\nProduzione.\nNella caldissima estate del 1915, Geraldine Farrar gir\u00f2 ben tre film: questo fu il primo a uscire nelle sale. La celebre cantante era stata messa sotto contratto dalla Famous Players attraverso Morris Gest, per dare lustro e prestigio con la sua partecipazione ai film prodotti dalla compagnia. Bench\u00e9 la pellicola fosse interpretata da una cantante d'opera, la sceneggiatura si rif\u00e0 al racconto di M\u00e9rim\u00e9e e non al libretto della Carmen.\nRiprese.\nIl film venne girato dal 28 giugno al 13 luglio 1915, con un budget stimato di 23.430 dollari. Per le scene di combattimento dei tori, fu costruita un'arena, sotto la supervisione della municipalit\u00e0 di Los Angeles. Per queste scene, seguite in contemporanea da dieci cineprese, vennero ingaggiati dei toreri provenienti dal Messico. Molti nomi famosi, incluso un numero di divi della Paramount, apparvero tra il pubblico. Le riprese furono effettuate con la cooperazione della societ\u00e0 per la prevenzione della crudelt\u00e0 verso gli animali. Durante le prove e mentre si girava, il pianista Melville Ellis suonava al pianoforte; lo strumento, per tutta la durata della lavorazione, segu\u00ec la troupe nei diversi luoghi, trasportato a bordo di un camion.\nDistribuzione.\nA Hollywood, il film fu presentato in anteprima a un pubblico scelto di invitati nell'agosto 1915.\nLa prima si tenne il 1\u00ba ottobre alla Boston Symphony Hall: era la prima volta che un film vi veniva proiettato. Fu stabilita una linea telefonica tra il teatro e lo studio di Lasky a Hollywood: Lasky e DeMille, rispettivamente produttore e regista del film, seguivano in studio la proiezione e, nel contempo, potevano, attraverso il telefono, sentire anche le reazioni del pubblico di Boston.\nIl copyright del film, richiesto dalla Jesse L. Lasky Feature Play Co., fu registrato il 4 ottobre 1915 con il numero LU6539.\nDistribuito dalla Famous Players-Lasky Corporation, usc\u00ec nelle sale statunitensi il 31 ottobre (o 1 novembre) 1915. Incass\u00f2 147.600 dollari a fronte di un investimento di 23.430 dollari. Venne distribuito nuovamente nel 1918.\nNel 2001, il film fu distribuito in DVD dalla Image Entertainment, sottotitolato in inglese con una colonna sonora in Dolby stereo.\nNel 2006, la Video Artists International ha distribuito in DVD una versione di 56 minuti in B/N e colorata, con sottotitoli in inglese, tratta da una copia, proveniente dagli archivi della George Eastman House in 35\u00a0mm, appartenuta allo stesso DeMille (probabilmente la versione uscita nel 1918). La colorazione \u00e8 stata effettuata seguendo le indicazioni del regista trovate tra le carte di DeMille.\nNel 2007, la Passport Video ha fatto uscire un cofanetto contenente una ventina di film di DeMille, incluso questo in una versione B/N di 57 minuti.\nData di uscita.\nsu IMDB e DVD su SilentEra"}
{"id": "2721322", "revid": "599013", "url": "https://it.wikipedia.org/wiki?curid=2721322", "title": "Gruppo operativo mobile", "text": "Il Gruppo Operativo Mobile (GOM) \u00e8 un reparto mobile del Corpo di Polizia Penitenziaria.\nRisponde direttamente al Capo del Dipartimento Amministrazione Penitenziaria.\nStoria.\nIl GOM \u00e8 stato creato nel 1997 con un provvedimento del Direttore Generale del Dipartimento dell'amministrazione penitenziaria Michele Coiro e istituito formalmente nel 1999 con un Decreto Ministeriale dell'allora Ministro di Grazia e Giustizia Oliviero Diliberto. Il 4 giugno 2007 un ulteriore decreto ministeriale gli ha attribuito la qualifica di unit\u00e0 di livello dirigenziale.\nRaccoglie l'eredit\u00e0 del Servizio Coordinamento Operativo Polizia Penitenziaria, sorto nel 1993 come Sezione V della Segreteria Generale del Dipartimento Amministrazione Penitenziaria e del Battaglione Mobile del Corpo degli Agenti di Custodia, attivo tra il 1970 e il 1980.\nOrganizzazione.\nIl GOM \u00e8 composto quasi esclusivamente da personale della Polizia Penitenziaria, pur potendo contare di una minima aliquota di personale amministrativo-contabile.\nIl GOM \u00e8 composto da all'incirca 700 unit\u00e0 dislocate in 12 reparti operativi in tutta Italia; il personale non \u00e8 fisso in un sito, ma ruota ogni quattro mesi, per motivi di sicurezza.\nAl vertice del gruppo \u00e8 disposto un dirigente superiore (generale di brigata), anche se, in situazioni particolari, il Capo del Corpo di Polizia Penitenziaria pu\u00f2 disporre del reparto direttamente.\nI compiti.\nFra i vari compiti del corpo:"}
{"id": "2721331", "revid": "1649933", "url": "https://it.wikipedia.org/wiki?curid=2721331", "title": "Villa Hayes", "text": " \nVilla Hayes \u00e8 una citt\u00e0 del Paraguay, capitale del dipartimento Presidente Hayes; la citt\u00e0 dista 31 km dalla capitale del paese, Asunci\u00f3n e si trova sulla sponda settentrionale del fiume Paraguay; \u00e8 uno dei municipi che costituiscono l'agglomerato urbano chiamato Grande Asunci\u00f3n. Per le sue vicissitudini storiche \u00e8 anche chiamata \u201cla citt\u00e0 dai cinque nomi\u201d.\nPopolazione.\nAl censimento del 2002 Villa Hayes contava una popolazione urbana di 15.823 abitanti (57.217 nel suo immenso distretto), secondo i dati della \"Direcci\u00f3n General de Estad\u00edstica, Encuestas y Censos\". Nel distretto sono presenti varie nazioni indigene e coloni mennoniti.\nStoria.\nLa citt\u00e0 fu fondata nella seconda met\u00e0 del XVIII secolo dall'allora governatore coloniale del Paraguay Pedro Melo de Portugal y Villena; a porre le basi per la sua crescita fu il sacerdote cattolico Francisco Amancio Gonz\u00e1lez Escobar, che le diede il nome di \"Reduccion Melod\u00eda\". Proprio in onore al sacerdote la citt\u00e0, quasi del tutto spopolata dopo pochi anni, prese il nome di \"Amancio Cu\u00e9\".\nUn decreto promulgato nel 1855 dal presidente Carlos Antonio L\u00f3pez, che intendeva installarvi un gruppo di coloni francesi, la rinomin\u00f2 \" Colonia Nueva Burdeos\" (Colonia Nuova Bordeaux), ma gi\u00e0 l'anno seguente, visto che il tentativo non aveva avuto fortuna, il nome fu cambiato per decreto in \"Villa Occidental\". \nAlla conclusione della guerra della Triplice Alleanza la citt\u00e0 fu occupata dagli argentini, che rivendicarono tutto il territorio compreso tra i fiumi Pilcomayo e R\u00edo Verde. Si dovette ricorrere cos\u00ec ad un arbitrato, affidato al presidente degli Stati Uniti d'America Rutherford B. Hayes; quest'ultimo accett\u00f2 le tesi proposte dal mediatore paraguayano Benjam\u00edn Aceval affidando al Paraguay il territorio conteso. In onore al presidente statunitense la citt\u00e0 fu rinominata \"Villa Hayes\".\nEconomia.\nA Villa Hayes si trovano un'importante acciaieria, un cantiere navale e piccole industrie di trasformazione di prodotti alimentari. Il distretto \u00e8 la pi\u00f9 importante zona di allevamento bovino del paese. \nInfrastrutture e trasporti.\nStoricamente la via di trasporto principale della zona \u00e8 stata da sempre il fiume Paraguay. In tempi recenti la strada asfaltata denominata \u201cTranschaco\u201d (\"Ruta IX Carlos Antonio L\u00f3pez\") ha unito la citt\u00e0 alla capitale Asunci\u00f3n attraverso il ponte chiamato \u201cPuente Remanso\u201d."}
{"id": "2721332", "revid": "190578", "url": "https://it.wikipedia.org/wiki?curid=2721332", "title": "Gliommero", "text": "Lo gli\u00f2mmero, o gliu\u00f2mmero (dal latino gl\u014fm\u016ds-glomeris = gomitolo), \u00e8 stato un raffinato genere poetico popolaresco, affine alla frottola da un punto di vista compositivo, diffusosi a met\u00e0 del Quattrocento negli ambienti letterari della corte aragonese del Regno di Napoli, fiorito fino al Cinquecento. Fu Francesco Torraca il primo a stabilire l'identit\u00e0 tra frottola e gliommero.\nNome, forma metrica, contenuti.\nIl suo nome \u00e8 un vezzeggiativo in napoletano, il cui significato - gomitolo - \u00abrimanda al succedersi caotico di pensieri e sentenze nella forma di endecasillabi con rimalmezzo (endecasillabi frottolati)\u00bb, in cui, al pari della frottola, \u00abaffastella i pi\u00f9 var\u00ee argomenti: allusioni a fatti della giornata, ricordi di vecchie storie e leggende, ricette fantastiche, proverb\u00ee, ecc.\u00bb. \nQuesti contenuti erano espressi con un registro linguistico incostante, in bilico \u00abfra elementi dialettali e stilemi latineggianti\u00bb.\nCaratteristiche.\nI prodotti di questo frequentato genere letterario, nell'ambiente della corte aragonese, erano prologhi a testi cavallereschi destinati alla pubblica lettura. \nGli elementi formali che caratterizzano il genere sono la forma epistolare, la struttura metrica a endecasillabi frottolati (endecasillabi con rimalmezzo), la fluidit\u00e0 tra differenti registri linguistici, con la loro coabitazione e contaminazione espressiva e, infine, la scrittura in forma di monologo.\nEsempi.\nSi sa che tra i poeti che si dedicarono alla composizione di \"gliuommeri\" vi fu Jacopo Sannazaro. Ed \u00e8 proprio del Sannazzaro l'unico esemplare conservatoci dalla tradizione, rinvenuto da Francesco Torraca tra le rime volgari dell'umanista napoletano.\nAl genere dello \"gliommero\" viene accostato il \"Processus criminalis\" del salernitano Vincenzo Braca, autore legato al genere letterario della farsa cavaiola.\nEsempio latino in Filippo di Joinville.\nNel Trecento, Filippo di Joinville scrisse uno gliommero latino raggomitolando assieme vari proverbi. Ecco i versi iniziali:"}
{"id": "2721334", "revid": "28770096", "url": "https://it.wikipedia.org/wiki?curid=2721334", "title": "Mariazo", "text": ""}
{"id": "2721335", "revid": "298229", "url": "https://it.wikipedia.org/wiki?curid=2721335", "title": "Athanasios Skaltsogiann\u012bs", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nei 110 metri ostacoli, classificandosi terzo in batteria, e nel salto in lungo, arrivando oltre in quarto posto."}
{"id": "2721336", "revid": "1005847", "url": "https://it.wikipedia.org/wiki?curid=2721336", "title": "Elezioni parlamentari in Cile del 1989", "text": ""}
{"id": "2721338", "revid": "1305772", "url": "https://it.wikipedia.org/wiki?curid=2721338", "title": "Hydrastis canadensis", "text": "L'idraste (\"Hydrastis canadensis\") L. \u00e8 una pianta erbacea, perenne, originaria del Canada.\nDenominazione della droga.\nL\u2019\"Hydrastis canadensis\" (Ranunculaceae) \u00e8 denominata anche Goldenseal, orange root, jaundice root, indian turmerici, eye root, eye balm.\nDescrizione botanica.\nL'Idraste \u00e8 una pianta erbacea perenne alta generalmente 20\u201330\u00a0cm, con rizoma giallo, foglie lobate (da 5 a 9) e caule peloso che in primavera fiorisce con un unico fiore di colore biancoverde.\nRadici.\nLa pianta \u00e8 dotata di un corto rizoma, cilindrico e nodoso, che mostra segni evidenti di cicatrici di precedenti vegetazioni; da esso si staccano numerosi radici sottili stoloni. Il rizoma di colore bruno, in sezione invece \u00e8 di colore giallo vivo.\nFoglie.\nPresenta due o tre foglie apicali, quella inferiore \u00e8 picciolata, mentre quella superiore sessile. Sono palmato-lobate, a 5-7 lobi, pubescenti, e a margine seghettato.\nFiori.\nL'unico fiore \u00e8 all'ascella della foglia sessile. Il fiore \u00e8 ermafrodita, provvisto di un calice a tre sepali petaloidei, biancastri e caduchi; manca la corolla.\nIl perigonio \u00e8 costituito da tepali bianco-verdastri.\nGli stami sono numerosi e numerosi sono anche gli ovari (dodici), superi e uniloculari.\nFrutto.\nDa ogni ovario matura un frutto a bacca di colore rosso, simile al lampone, con semi piccoli, lucidi e neri.\nDistribuzione geografica.\nLa pianta \u00e8 molto diffusa e spontanea in gran parte delle zone umide del continente nord americano dove viene anche diffusamente coltivata.\nUso.\nLa droga, \u00e8 costituita dal rizoma e dalle radici. L'odore \u00e8 sgradevole, il sapore amaro. Il principio attivo contenuto \u00e8 formato da due alcaloidi : l'Idrastina con azione vasocostrittore ed emostatico; e la Berberina, con azione battericida e fungicida se utilizzato a forti dosi. Terapia per uso emostatico nelle emorragie uterine.\nBibliografia.\n\"Ranunculaceae\" Botanic Pharm database: Sito dedicato alla raccolta delle pi\u00f9 noti specie pertinenti alla botanica farmaceutica con illustrazioni e descrizioni dettagliate e schematiche."}
{"id": "2721340", "revid": "767487", "url": "https://it.wikipedia.org/wiki?curid=2721340", "title": "Vincenzo Reverchon", "text": "Carriera.\nGiocatore.\nGli inizi al Casale e gli anni alla Sampdoria.\nNativo di Aosta, inizi\u00f2 la sua carriera nel \"Brambilla\" di Verr\u00e8s, passando al nel 1947. Fu titolare nella prima stagione da professionista, disputata in Serie C, in cui gioc\u00f2 30 gare. Nell'annata seguente gioc\u00f2 solo 10 incontri, che salirono a 26 nel 1949-1950.\nNell'estate del 1950 fu acquistato dalla , militante in Serie A, come riserva del titolare Satiro Lusetti: in realt\u00e0 ci fu una certa alternanza, dato che Reverchon gioc\u00f2 17 gare (contro le 21 di Lusetti) nelle quali sub\u00ec 34 reti, di cui 7 dalla Juventus in una singola gara (7-2 l'11 febbraio 1951). L'esordio ufficiale \u00e8 datato 1\u00ba gennaio 1951, alla 17\u00aa giornata di campionato, nella gara Sampdoria- 1-1.\nNella stagione seguente, l'arrivo di Giuseppe Moro releg\u00f2 in panchina (pi\u00f9 precisamente in tribuna; le sostituzioni non erano previste e lo sarebbero state solo dalla stagione 1965-1966) sia l'aostano che Lusetti, che non disputarono neppure una gara di campionato: l'anno dopo, Lusetti venne ceduto alla Lucchese e Reverchon rimase come unica riserva, ma anche in questa stagione non gioc\u00f2 alcuna gara. Nel 1953-1954 Moro venne ceduto, ma il contemporaneo ingaggio di Antonio Pin ripropose la stessa situazione dell'anno precedente: difatti, l'aostano non gioc\u00f2 neppure un incontro. Nel 1954-1955 Pin sub\u00ec un infortunio nelle prime giornate di campionato, pertanto Reverchon gioc\u00f2 7 gare consecutive, dalla quarta alla decima giornata, prima che il rientro del titolare lo relegasse ancora una volta in panchina: nelle sette partite giocate, il portiere aostano sub\u00ec 12 reti.\nLe ultime stagioni al Cagliari, al Casale e all'Asti.\nNell'estate 1955 Reverchon venne ingaggiato dal Cagliari, militante in Serie B: sotto la guida di Silvio Piola Reverchon fu titolare dei sardi che terminarono nella parte alta della classifica, e gioc\u00f2 27 gare subendo 35 reti complessive. Nella stagione successiva i rossoblu acquistarono dalla SPAL il portiere Piero Persico, che divenne il titolare: il \"gatto magico\" gioc\u00f2 infatti 26 gare, lasciando all'aostano (nuovamente nel ruolo di secondo portiere) otto gare di campionato in cui sub\u00ec 12 gol.\nNel 1957 Reverchon decise di tornare alla squadra dei suoi esordi, il Casale, nel frattempo retrocesso in IV Serie: l'aostano gioc\u00f2 17 gare e la squadra conquist\u00f2 la promozione in Serie C, dove il portiere gioc\u00f2 30 gare nell'annata 1958-1959. L'anno dopo pass\u00f2 all'Asti, militante nella nuova Serie D, dove disput\u00f2 la sua ultima stagione prima di ritirarsi dal calcio giocato.\nDopo il ritiro.\nAl termine della carriera di calciatore, Reverchon intraprese quella di dirigente: dal 1972 al 1979 fu infatti direttore sportivo e tecnico in seconda del Juniorcasale (del quale fu allenatore titolare in pi\u00f9 di un'occasione, tra il 1973 e il 1975), nel quale si occupava anche di ingaggi e cessioni. Nel 1979 pass\u00f2 alla Sanremese, dove ricopr\u00ec l'incarico di direttore sportivo fino al 1982, anno in cui diede le dimissioni.\nSubito dopo pass\u00f2 alla Pro Vercelli, dove ricopr\u00ec lo stesso incarico: rimase nell'organico dei piemontesi fino al 1984, quando torn\u00f2 (sempre come direttore sportivo) al Casale."}
{"id": "2721345", "revid": "110157", "url": "https://it.wikipedia.org/wiki?curid=2721345", "title": "Deusto", "text": "Deusto (Deustu in euskera) \u00e8 un distretto della citt\u00e0 di Bilbao, nei Paesi Baschi spagnoli, sulla riva destra dell'estuario del fiume Nervi\u00f3n. Include i quartieri di San Inazio, Zorrotzaurre, Arangoiti e Deusto, con una popolazione superiore a 52.000 abitanti. \n&lt;br&gt;Comune autonomo fino al 1925, anno in cui venne incorporato alla citt\u00e0 di Bilbao, a cui \u00e8 collegato tramite un ponte levatoio, ha il proprio centro presso la chiesa di San Pietro e ospita una delle pi\u00f9 importanti universit\u00e0 gesuite, l'Universit\u00e0 di Deusto.\nLa tradizione vuole che nel distretto si producano pomodori di fama locale, tanto che gli abitanti sono ancora soprannominati \"tomateros\" (\"produttori di pomodori\")."}
{"id": "2721348", "revid": "767487", "url": "https://it.wikipedia.org/wiki?curid=2721348", "title": "Ornella Vanoni e altre storie", "text": "Ornella Vanoni e altre storie, pubblicato nel 1973, \u00e8 un album della cantante italiana Ornella Vanoni.\nIl disco.\nIl disco raggiunse il terzo posto nella classifica di vendite."}
{"id": "2721351", "revid": "110157", "url": "https://it.wikipedia.org/wiki?curid=2721351", "title": "Alfred Guillaume", "text": "Carriera.\nGuillaume impar\u00f2 l'arabo dopo aver studiato teologia e Lingue orientali nell'University of Oxford. Nella Prima guerra mondiale oper\u00f2 in Francia e poi nell'Arab Bureau del Cairo.\nTornato nel Regno Unito, divenne professore di Arabo e capo del Dipartimento del Vicino e Medio Oriente nella School of Oriental and African Studies, dell'University of London. Fu poi Visiting Professor di Arabo nella Princeton University del New Jersey.\nDurante la Seconda guerra mondiale il British Council lo invit\u00f2 ad accettare un posto di visiting professorship nell'American University of Beirut dove egli ampli\u00f2 notevolmente la sua cerchia di amici con musulmani. L'Accademia di Lingua araba di Damasco e l'Accademia reale di Baghdad gli resero onore eleggendolo tra i loro membri, e l'Universit\u00e0 di Istanbul lo prescelse come primo conferenziere straniero sul tema della teologia cristiana e islamica.\nOpere.\n\u00c8 assai noto come autore di \"Islam\", pubblicato dalla Penguin Books, e come coautore, con Sir Thomas Arnold, del volume \"The Legacy of Islam\", che \u00e8 stato tradotto in numerose lingue. Ha anche tradotto la \"Sirah Rasul Allah\" di Ibn Ishaq, pubblicato col titolo \"The Life of Muhammad. A translation of Ishaq's \"Sirat Rasul Allah\"\"."}
{"id": "2721353", "revid": "119390660", "url": "https://it.wikipedia.org/wiki?curid=2721353", "title": "Frank Martin", "text": "Biografia.\nFrank Martin era figlio di un pastore calvinista di origine francese-ugonotta. Ebbe un unico insegnante di musica, Joseph Lauber, che gli diede lezioni di pianoforte, armonia e composizione. In seguito si leg\u00f2 con \u00c9mile Jaques-Dalcroze, che lo avvicin\u00f2 alla tecnica della ritmica. Martin lavorava come pianista e clavicembalista, e durante la seconda guerra mondiale era presidente de\" L'Association Suisse des Musiciens\". Nel 1946 si stabil\u00ec nei Paesi Bassi. Dal 1950 al 1957 insegn\u00f2 composizione all'accademia di musica di Colonia.\nNel 1958 avviene la prima esecuzione assoluta nella Kunsthaus di Lucerna della \"Ouverture en rondeau\" per orchestra di sua composizione diretta da Ernest Ansermet.\nNel suo stile personale, che svilupp\u00f2 verso la fine degli anni '30, Martin oper\u00f2 una sintesi della tradizionale musica tonale con la tecnica dodecafonica Schoenberghiana.\nCentrale, nella sua produzione, \u00e8 la musica vocale: diversi oratori, tra cui \"Le vin herb\u00e9\", \"In terra pax\", \"Golgotha\", \"Le Myst\u00e8re de la Nativit\u00e9\" e il \"Requiem\".\nCompose poi numerose opere per organico pi\u00f9 ridotto e alcuni canti per voce solista e orchestra, come \"Der Cornet\" da \u201cDie Weise von Liebe und Tod des Cornets Christoph Rilke\u201c di Rilke e i \"Sechs Monologe aus Jedermann\".\nAccanto a ponderosi lavori drammatici come Rom\u00e9o et Juliette, Athalie e Der Sturm (premi\u00e8re nel 1956 nella Staatsoper di Vienna, dramma in musica in 3 atti, libretto del compositore e Pauline Martin diretta Ernest Ansermet con Christa Ludwig, Anton Dermota, Eberhard Waechter e Dietrich Fischer-Dieskau), Martin mostra una certa variet\u00e0 anche nella musica puramente strumentale. Numerose composizioni per orchestra, musica da camera per vari strumenti e soprattutto le ballate per flauto, pianoforte, trombone, violoncello, ma anche molte sonate danno una ricca panoramica del suo stile compositivo. Molto celebri sono rimaste le sue ballate per saxofono (1938), flauto (1939), pianoforte (1939), trombone (1940), violoncello (1949) e viola (1972)."}
{"id": "2721354", "revid": "599013", "url": "https://it.wikipedia.org/wiki?curid=2721354", "title": "Albert Tyler", "text": "Biografia.\nPartecip\u00f2, con l'Universit\u00e0 di Princeton, alle gare di atletica leggera delle prime Olimpiadi moderne che si svolsero ad Atene nel 1896, gareggiando nel salto con l'asta, specialit\u00e0 in cui vinse la medaglia d'argento con la misura di 3,20 m, preceduto dal connazionale Bill Hoyt.\nEra cugino di Frank Lane, medaglia di bronzo nei 100 metri nella stessa edizione dei Giochi olimpici."}
{"id": "2721357", "revid": "30610", "url": "https://it.wikipedia.org/wiki?curid=2721357", "title": "Crispano", "text": "Crispano \u00e8 un comune italiano di abitanti della citt\u00e0 metropolitana di Napoli in Campania.\nGeografia fisica.\nTerritorio.\nComune della Pianura Campana, situato nell'area frattese, si trova nella zona nord del capoluogo tra l'agro aversano e l'agro nolano, costituisce un unicum urbano con i comuni contermini, parte del territorio \u00e8 anche adibito all'agricoltura. Crispano \u00e8 posta sul percorso dei Regi Lagni.\nOrigini del nome.\nSecondo Giovanni Flechia, esperto di toponimi vissuto nell'Ottocento, il nome deriva dalla \"gens crispia\", ma il primo documento ufficiale in cui compare il termine \"Crispanum\" \u00e8 datato 936 d.c.\nStoria.\nL'abitato, come altri centri dell'Italia meridionale, durante il medioevo, venne infeudato. \nElenco di alcuni dei signori feudatari di Crispano: \nCon Giuseppe Bonaparte e le leggi eversive della feudalit\u00e0, nel 1806 vennero aboliti i diritti feudali nel Regno di Napoli, per dar spazio alle amministrazioni comunali. \nNel XX secolo, le masserie e la civilt\u00e0 contadina che rappresentavano, persero il loro ruolo di centro economico-sociale e si assistette al loro graduale declino.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "2721360", "revid": "1149807", "url": "https://it.wikipedia.org/wiki?curid=2721360", "title": "James Pickens Jr.", "text": "Biografia.\nNato a Cleveland, nell'Ohio, debutta come attore da studente, partecipando ad una produzione studentesca intitolata \"Matters of Choice\", diretta da Chuck Gordone. Dopo essersi laureato nel 1976, Pickens inizia a lavorare come attore teatrale, partecipando a \"A Raisin in the Sun\". e nel 1981, in \"A Soldier's Play\", al fianco di Denzel Washington e Samuel L. Jackson.\nNel 1990, Pickens si trasferisce nella West Coast e viene scelto ad interpretare il ruolo di Zack Edwards nella soap opera \"Destini\", che lo tiene impegnato dal 1986 al 1990. Seguiranno ruoli ricorrenti in varie serie televisive come \"Curb Your Enthusiasm\", \"The West Wing\", \"Pappa e ciccia\", \"Beverly Hills 90210\", \"JAG - Avvocati in divisa\", \"X-Files\" e \"Six Feet Under\". \nDal 2005 Pickens interpreta il ruolo di Richard Webber nella serie televisiva \"Grey's Anatomy\"."}
{"id": "2721362", "revid": "223320", "url": "https://it.wikipedia.org/wiki?curid=2721362", "title": "James Pickens, Jr.", "text": ""}
{"id": "2721365", "revid": "767487", "url": "https://it.wikipedia.org/wiki?curid=2721365", "title": "Salom\u00e8 (film 1918)", "text": "Salom\u00e8 (\"Salome\") \u00e8 un film del 1918 diretto da J. Gordon Edwards. Interpretato da Theda Bara, \u00e8 considerato un film perduto.\nTrama.\nErodiade lascia il marito per sposarne il fratello Erode, re di Giudea. Il profeta Giovanni Battista, allora, la accusa di essere un'adultera e il re lo fa imprigionare. Erodiade, per\u00f2, continua a sentire le accuse che le lancia il profeta. Erode, intanto, viene preso da insana passione per la figliastra Salome, la figlia di Erodiade. Le promette qualsiasi cosa essa voglia, se danzer\u00e0 per lui. La giovane, istruita dalla madre che vuol far tacere per sempre Giovanni, dopo aver eseguito una conturbante danza per il re, chiede a Erode la testa del Battista.\nProduzione.\nIl film fu prodotto da William Fox per la Fox Film Corporation. Venne girato a Palm Canyon, in California. \nDistribuzione.\nDistribuito dalla Fox Film Corporation, il film usc\u00ec nelle sale cinematografiche USA il 10 agosto 1918. Venne distribuito anche in Portogallo (3 gennaio 1921) e in Giappone (14 aprile 1921).\nNon si conoscono copie ancora esistenti della pellicola che viene considerata presumibilmente perduta."}
{"id": "2721371", "revid": "599013", "url": "https://it.wikipedia.org/wiki?curid=2721371", "title": "Evangelos Damaskos", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nel salto con l'asta, vincendo la medaglia di bronzo, dopo aver saltato 2,60 m."}
{"id": "2721375", "revid": "716642", "url": "https://it.wikipedia.org/wiki?curid=2721375", "title": "Football Club Araks Ararat", "text": "Il Football Club Araks Ararat (\u00ab\u054d\u057a\u0561\u0580\u057f\u0561\u056f\u00bb \u0556\u0578\u0582\u057f\u0562\u0578\u056c\u0561\u0575\u056b\u0576 \u0531\u056f\u0578\u0582\u0574\u0562\u0568) era una societ\u00e0 di calcio armena con sede nella citt\u00e0 di Ararat.\nStoria.\nLa squadra venne fondata nel 1960 con il nome di \"FC Ararat\" (da non confondersi con la squadra della capitale ), all'inizio del primo campionato armeno post-sovietico, giocatosi nel 1992, la squadra ha cambiato denominazione in \"Tsement Ararat\".\nCon tale nome, arrivano nel 1998 i primi successi; la squadra quell'anno conquista tutti i trofei a disposizione: il campionato, la coppa nazionale, che verr\u00e0 bissata l'anno successivo, e la supercoppa nazionale.\nNel 2000 arriva un nuovo cambio di nome: \"FC Araks Ararat\". \u00c8 con questa denominazione che la squadra conquista il suo secondo e tuttora ultimo campionato.\nIn seguito a questo successo i proprietari trasferiscono la squadra a Erevan, chiamando la nuova compagine \"Spartak Yerevan\" (che successivamente si fonder\u00e0 con il ); tuttavia il nome della squadra, il logo, i trofei e tutte le statistiche non vengono trasferite, rimanendo ad Ararat, dove la squadra viene riattivata nel 2002.\nNel 2003 la societ\u00e0 entra in una crisi finanziaria, che costringe alla chiusura nel 2005."}
{"id": "2721376", "revid": "599013", "url": "https://it.wikipedia.org/wiki?curid=2721376", "title": "Ioannis Theodoropoulos", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, gareggiando nel salto con l'asta e vincendo la medaglia di bronzo, dopo aver saltato 2,60 m."}
{"id": "2721378", "revid": "287204", "url": "https://it.wikipedia.org/wiki?curid=2721378", "title": "Fontana del Pesce (Monaco di Baviera)", "text": "La fontana del Pesce (in tedesco Fischbrunnen) \u00e8 una fontana situata in Marienplatz, nel pieno centro di Monaco di Baviera, dirimpetto all'entrata del municipio di Monaco.\nEretta nel 1886 dallo scultore Konrad Knoll, fu totalmente distrutta durante la seconda guerra mondiale e in seguito ricostruita, negli anni '50, in versione moderna abbinando il nuovo a elementi vecchi risalenti alla fontana ante guerra."}
{"id": "2721379", "revid": "43204", "url": "https://it.wikipedia.org/wiki?curid=2721379", "title": "FC Araks Ararat", "text": ""}
{"id": "2721380", "revid": "43204", "url": "https://it.wikipedia.org/wiki?curid=2721380", "title": "Tsement Ararat", "text": ""}
{"id": "2721381", "revid": "247222", "url": "https://it.wikipedia.org/wiki?curid=2721381", "title": "Fischbrunnen", "text": ""}
{"id": "2721382", "revid": "43204", "url": "https://it.wikipedia.org/wiki?curid=2721382", "title": "Araks Ararat", "text": ""}
{"id": "2721384", "revid": "287204", "url": "https://it.wikipedia.org/wiki?curid=2721384", "title": "Zizania", "text": "Il genere Zizania comprende piante erbacee monocotiledoni, acquatiche annuali, appartenenti alla famiglia botanica delle \"Poaceae\" o \"Gramineae\".\nAlcune specie del genere vengono commercializzate come riso selvatico (definito negli Stati Uniti ed in Canada \u201cwild rice\u201d, \u201cindian rice\u201d, \u201cwater oats\u201d).\nIl genere \"Zizania\" \u00e8 relativamente affine al genere \"Oryza\"' (a cui appartiene il comune riso): entrambi appartengono alla trib\u00f9 delle Oryzeae anche se in due sezioni distinte. \nA differenza di \"Oryza\", che \u00e8 adatto a climi con temperature piuttosto elevate e relativamente costanti, il genere \"Zizania\" \u00e8 adattato in genere a climi pi\u00f9 freschi se non decisamente freddi.\nNella parabola della zizzania nei testi della Religione cristiana (\"Vangelo secondo Matteo\" e nel \"Vangelo di Tommaso\", il seme della zizzania \u00e8 considerata \u201ccattiva semente\u201d posta in alternativa con la semente buona. \u00c8 probabile che la pianta citata sia il Lolium, una comune infestante dei campi di frumento; le piante del genere \"Zizania\" (da nominazione linneana) erano molto probabilmente sconosciute in Palestina.\nDescrizione e specie.\nZizania presenta spighette unisessuali riunite in infiorescenze a pannocchia, glume assenti; glumelle membranose oblunghe l'inferiore aristata. Il genere comprende 2 specie perenni e altre 2 annue. \nTre specie sono native del Nord America: \"Zizania palustris\", \"Z. aquatica\" e \"Z. texana\", mentre una specie \u00e8 nativa dell'Asia \"Z. latifolia\".\n\"Zizania palustris\".\n\u00c8 la specie pi\u00f9 nota, detto \u201criso selvatico del nord\u201d (\"Northern wild rice\"), una specie annua tipica delle zone dell'estremo nord degli Stati Uniti e delle regioni centrali e meridionali del Canada, (Alberta, Saskatchewan e Manitoba); \u00e8 il cereale simbolo del Minnesota (Stati Uniti).\nLa coltivazione in modeste quantit\u00e0 e soprattutto la raccolta delle piante spontanee, praticato dai nativi americani, \u00e8 attuata ancora oggi.\n\"Zizania aquatica\".\nLa \"Zizania aquatica\" \u00e8 detta semplicemente \u201criso selvatico\u201d (\"Wild rice\") ed \u00e8 una specie annuale, tipica delle zone costiere atlantiche degli Stati Uniti e di alcune localit\u00e0 nel golfo del Messico.\n\"Zizania texana\".\nLa \"Zizania texana\" o riso selvatico del Texas, \u00e8 una specie perenne a rischio di estinzione, a causa della alterazione del suo ambiente naturale e per la scarsa capacit\u00e0 di diffusione del suo polline, \u00e8 presente in una piccolissima area presso il fiume Marcos, in zona centrale del Texas (Usa).\n\"Zizania latifolia\".\nLa \"Zizania latifolia\" o riso selvatico della Manciuria, \u00e8 un riso selvatico delle zone nord orientali della Manciuria. Il riso selvatico della Manciuria \u00e8 quasi scomparso in natura, a causa della antropizzazione e della modifica del suo ambiente naturale. La pianta \u00e8 stata incidentalmente introdotta in Nuova Zelanda dove si \u00e8 diffusa in ambienti selvaggi e dove \u00e8 considerata invasiva.\nUso come verdura.\nI gambi rigonfi, bianchi e croccanti del riso della Manciuria sono usati come verdura comune in Asia sud orientale. L'ingrossamento degli steli avviene in seguito all'infezione da parte del fungo parassita \"Ustilago esculenta\", il cui micelio invade gli apparati fiorali impedendo alla pianta infettata di riprodursi.\nPer gli usi agricoli quindi la pianta \u00e8 moltiplicata per via vegetativa, in questo modo il fungo si trasmette dalla pianta \u201cmadre\u201d alle piante \u201cfiglie\u201d.\nTra i 120 e i 170 giorni dal trapianto il fusto si ingrossa; gli steli vanno raccolti prima che il fungo raggiunga la fase riproduttiva, dopo la quale il fusto diventa nerastro e si sbriciola."}
{"id": "2721385", "revid": "326822", "url": "https://it.wikipedia.org/wiki?curid=2721385", "title": "Normalman", "text": ""}
{"id": "2721388", "revid": "831312", "url": "https://it.wikipedia.org/wiki?curid=2721388", "title": "\u0160turm 2002", "text": "Lo \u0160turm 2002 \u00e8 una societ\u00e0 di pallanuoto russa, con sedi nelle citt\u00e0 di Ruza e Chehov.\n\u00c8 considerata una delle societ\u00e0 emergenti, sia in ambito maschile sia femminile, avendo gli uomini vinto il primo titolo nazionale nel 2005. L'unico successo femminile \u00e8 la Coppa LEN della stagione 2008-09."}
{"id": "2721389", "revid": "110157", "url": "https://it.wikipedia.org/wiki?curid=2721389", "title": "Uribarri", "text": "Uribarri \u00e8 il secondo distretto della citt\u00e0 di Bilbao, nei Paesi Baschi spagnoli. Esso \u00e8 diviso dai quartieri di Uribarri, Matiko, Casta\u00f1os, Zurbaranbarri e Ciudad Jard\u00edn.\nHa una superficie di 4,19 chilometri quadrati ed una popolazione pari a 39.369 abitanti .\nStoria.\nPer molti anni Uribarri \u00e8 stata una zona rurale di villaggi sparsi, dipendenti della parrocchia di Bego\u00f1a: segni di quel passato si riscontrano in alcune delle vie principali che riportano i nomi dei vecchi villaggi.\nNegli anni sessanta una forte industrializzazione ha portato un'elevata urbanizzazione con edifici ad alta densit\u00e0 per le classi proletarie.\nA quel periodo risale anche il \"Paseo del Campo Volantin\", un viale su cui sono sorti i palazzi della borghesia di Bilbao."}
{"id": "2721390", "revid": "2110845", "url": "https://it.wikipedia.org/wiki?curid=2721390", "title": "Michael Cook (storico)", "text": "Biografia.\nHa compiuto i suoi studi di Storia e di Studi orientalistici al King's College di Cambridge tra il 1959 e il 1963 e gli studi post-laurea nella School of Oriental and African Studies (SOAS) dell'University of London tra il 1963 e il 1966, sotto la guida del professore Bernard Lewis. \u00c8 stato \"lecturer\" di Storia economica\", con particolare riguardo per il Vicino Oriente alla SOAS (1966-1984), e \"Reader\" di Storia del Vicino e Medio Oriente (1984-1986). \nNel 1986 \u00e8 stato nominato \"Cleveland E. Dodge Professor of Near Eastern Studies\" presso l'Universit\u00e0 di Princeton (New Jersey). \nNel 2014 gli \u00e8 stato assegnato il Premio Holberg. Nel 2019 gli \u00e8 stato assegnato il Premio Balzan."}
{"id": "2721391", "revid": "124123", "url": "https://it.wikipedia.org/wiki?curid=2721391", "title": "Vasilios Xydas", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nel salto con l'asta, classificandosi al quarto posto, dopo aver saltato 2,40\u00a0m."}
{"id": "2721396", "revid": "43204", "url": "https://it.wikipedia.org/wiki?curid=2721396", "title": "FC Tsement", "text": ""}
{"id": "2721413", "revid": "1784492", "url": "https://it.wikipedia.org/wiki?curid=2721413", "title": "Szeged V\u00edzilabda Egyes\u00fclet", "text": "Lo Szeged V\u00edzilabda Egyes\u00fclet \u00e8 una societ\u00e0 polisportiva ungherese, con sede a Seghedino.\nSi occupa di sport quali pallacanestro o pallamano, ma la sezione pi\u00f9 conosciuta \u00e8 quella della pallanuoto, essendo la squadra da tempo in pianta stabile nella prima divisione ungherese.\nCiononostante non conta alcun titolo nazionale, ma pu\u00f2 vantare una Coppa LEN (stagione 2008-09)."}
{"id": "2721414", "revid": "110157", "url": "https://it.wikipedia.org/wiki?curid=2721414", "title": "Otxarkoaga-Txurdinaga", "text": "Otxarkoaga-Txurdinaga \u00e8 il terzo distretto della citt\u00e0 di Bilbao, nei Paesi Baschi spagnoli.\n\u00c8 diviso nei quartieri di Otxarkoaga e Txurdinaga, con un'area pari a 389.94 ettari ed una popolazione di 29.690 abitanti (anno 2005), che lo rendono uno dei meno densamente popolati della citt\u00e0.\nStoria.\nStoricamente legati alla parrocchia di Bego\u00f1a, i due quartieri sorgono su aree un tempo utilizzate come vigneti per la produzione del locale vino bianco chiamato Txakoli. A tal riguardo gli abitanti ancora oggi vengono chiamati \"Matxorris\" (\"coltivatori i viti\" in euskera)."}
{"id": "2721418", "revid": "440889", "url": "https://it.wikipedia.org/wiki?curid=2721418", "title": "Gran Premio Ciclomotoristico", "text": ""}
{"id": "2721420", "revid": "440889", "url": "https://it.wikipedia.org/wiki?curid=2721420", "title": "Corsa del XX Settembre", "text": ""}
{"id": "2721422", "revid": "1540383", "url": "https://it.wikipedia.org/wiki?curid=2721422", "title": "Polo delle Libert\u00e0", "text": "Il Polo delle Libert\u00e0 (PdL) \u00e8 stata una coalizione elettorale di centro-destra presentatasi in occasione delle elezioni politiche italiane del 1994.\nComprendeva essenzialmente Forza Italia e Lega Nord e si presentava unicamente nei collegi uninominali centro-settentrionali; in quelli centro-meridionali, invece, era presente la coalizione rappresentata dal Polo del Buon Governo, che si componeva di Forza Italia e Alleanza Nazionale. Entrambe le coalizioni sostenevano la leadership di Silvio Berlusconi, leader di Forza Italia. Erano candidati, in entrambe le coalizioni, anche esponenti del Centro Cristiano Democratico e dell'Unione di Centro, mentre del solo Polo delle Libert\u00e0 facevano parte anche i radicali della Lista Pannella - Riformatori.\nIl Polo delle Libert\u00e0 si presentava dunque in concorrenza con lo schieramento di centro-sinistra dei Progressisti, con quello di centro del Patto per l'Italia e con la stessa Alleanza Nazionale.\nNascita del Polo delle Libert\u00e0.\nL'espressione \"Polo della Libert\u00e0\" fu coniata da Umberto Bossi nel dicembre 1993 per raggruppare lo schieramento da opporre alla coalizione di centro-sinistra egemonizzata dal Partito Democratico della Sinistra: \u00abIl polo della libert\u00e0 deve nascere per fermare questi bolscevichi all'italiana\u00bb, disse il leader della Lega Nord alludendo agli uomini di Achille Occhetto.\nAncora il 7 gennaio 1994 il leghista Roberto Maroni parlava di polo della libert\u00e0 come \u00abla casa comune dei liberaldemocratici\u00bb.\nL'11 gennaio 1994 Berlusconi inizia a parlare di un \u00abpolo delle libert\u00e0\u00bb e, quattro giorni dopo, riferisce che \u00abla costruzione di un polo delle libert\u00e0, cio\u00e8 la tela a cui in parecchi stiamo lavorando con passione, \u00e8 davvero a buon punto\u00bb.\nIl 26 gennaio 1994, giorno della sua \u00abdiscesa in campo\u00bb, Berlusconi lancer\u00e0 ufficialmente il progetto del Polo delle Libert\u00e0 come coalizione imperniata su Forza Italia. Sosterr\u00e0: \u00ab\u00e8 indispensabile che al cartello delle sinistre si opponga un Polo delle Libert\u00e0 che sia capace di attrarre a s\u00e9 il meglio di un Paese pulito, ragionevole, moderno. Di questo Polo delle Libert\u00e0 dovranno far parte tutte le forze che si richiamano ai principi fondamentali delle democrazie occidentali\u00bb.\nDa sottolineare, comunque, che l'espressione Polo delle Libert\u00e0 (cos\u00ec come quella di Polo del Buon Governo) non aveva i crismi dell'ufficialit\u00e0. Infatti, a causa del tipo di aggregazione e di alleanze impossibili da ricondurre sotto un unico logo, non esisteva un simbolo identificativo della coalizione: fu cos\u00ec che per la quota maggioritaria della Camera i nomi dei candidati di coalizione erano affiancati, sulla scheda elettorale, dai simboli di ciascuna lista appartenente all'alleanza; nel caso del Senato, dove era ammesso un solo contrassegno per coalizione, la scelta ricadde su una meccanica sovrapposizione dei singoli simboli, senza dunque alcuna effettiva denominazione.\nL'asimmetria delle due coalizioni si riflesse anche nelle modalit\u00e0 di presentazione nelle varie circoscrizioni:\nL'accordo tra Forza Italia e Lega Nord fu raggiunto il 30 gennaio 1994: esso prevedeva che i due partiti presentassero candidature comuni nei collegi uninominali delle regioni centrosettentrionali e che il 70% dei candidati sarebbe stato in quota Lega, mentre il restante 30% sarebbe stato attribuito a Forza Italia e alle altre formazioni politiche (Centro Cristiano Democratico e Unione di Centro). La Lega, inoltre, avrebbe accettato che Forza Italia stringesse un'alleanza con Alleanza Nazionale nei collegi centro-meridionali. L'indomani una conferenza stampa unitaria annunci\u00f2 l'avvenuto accordo elettorale.\n\u00c8 importante sottolineare come, a differenza della generalit\u00e0 delle altre alleanze politico-elettorali della storia italiana, la coalizione del Polo non si estese a livello locale alle elezioni amministrative, contribuendo con ci\u00f2 all'instabilit\u00e0 della stessa.\nLa vittoria elettorale e il governo Berlusconi I.\nI seggi ottenuti complessivamente dal centro-destra assicurarono una maggioranza netta alla Camera, mentre al Senato sfior\u00f2 per pochi seggi la maggioranza assoluta.\nPer la quota maggioritaria della Camera il Polo delle Libert\u00e0 ottenne 164 seggi: 107 andarono alla Lega, 44 a Forza Italia, 7 al CCD e 6 ai radicali (che si iscrissero al gruppo parlamentare di Forza Italia). Al Senato la coalizione ottenne 82 seggi: 60 andarono alla Lega, 19 a Forza Italia, 2 al CCD e 1 ai radicali (Sergio Stanzani). Particolarmente netto fu il risultato di gradimento fra i giovani, con tre punti percentuali di differenza fra i risultati per la Camera a suffragio universale e quelli per il Senato a suffragio ristretto.\nGrazie all'appoggio di alcuni senatori a vita, fu formato il governo Berlusconi I, che vedeva la partecipazione di tutti i partiti della coalizione. I radicali, esclusi dal governo per l'opposizione di AN, furono ricompensati con la nomina di Emma Bonino a commissario europeo). L'esecutivo per\u00f2 ebbe vita breve per l'insofferenza della Lega Nord a governare assieme ad Alleanza Nazionale (ritenuta forza assistenzialista e ancora compromessa col fascismo) e i continui attacchi di Umberto Bossi al Presidente del Consiglio.\nGi\u00e0 durante il primo governo Berlusconi, intanto, si era iniziati ad usare l'espressione \"Polo delle Libert\u00e0\" per riferirsi a tutta l'area di governo, facendo cadere in disuso l'espressione \"Polo del Buon Governo\". Il centro-destra, quindi, assunse definitivamente il nome di Polo per le Libert\u00e0 in occasione delle elezioni politiche del 1996. Della coalizione facevano parte:"}
{"id": "2721423", "revid": "1776051", "url": "https://it.wikipedia.org/wiki?curid=2721423", "title": "Southtown", "text": "Southtown \u00e8 una canzone dei P.O.D. \u00c8 il primo brano che hanno pubblicato come singolo, e fa parte del loro album d'esordio ufficiale, \"The Fundamental Elements of Southtown\" (1999).\nDi questa canzone esiste anche una versione demo, inclusa nella lista tracce di \"The Warriors EP\". \"Southtown\" si trova inoltre nella raccolta \"MTV The Return of the Rock\", pubblicata nel 2000, e in \"\"."}
{"id": "2721424", "revid": "287204", "url": "https://it.wikipedia.org/wiki?curid=2721424", "title": "Elisabeth Jacquet de la Guerre", "text": ""}
{"id": "2721425", "revid": "767487", "url": "https://it.wikipedia.org/wiki?curid=2721425", "title": "Cait O'Riordan", "text": "Dal 1983 al 1986 ha suonato il basso elettrico per il gruppo musicale punk/folk anglo-irlandese The Pogues. Successivamente ha suonato con Elvis Costello, col quale \u00e8 stata sposata dal 1986 al 2002. Ha poi collaborato con diverse altre formazioni musicali.\n\u00c8 fra gli artisti che hanno interpretato lo standard della cultura irlandese \"Danny Boy\".\nBiografia.\nNel 1979, quando aveva quattordici anni, Caitlin si avvicin\u00f2 alla musica ascoltando alla radio la canzone \"Gabrielle\" eseguita da un gruppo locale, The Nips. Si rec\u00f2 in un negozio per acquistarne il disco e l\u00ec fece conoscenza con il cantante del gruppo, Shane MacGowan.\nCarriera con i Pogues.\nTre anni dopo, nel 1982 Shane le chiese di unirsi come bassista alla \"band\" chiamata Pogue Mahone, da cui deriveranno in seguito i Pogues, che non aveva un musicista per quello strumento. Il debutto con il gruppo avvenne subito in occasione dei primi due album discografici, \"Red Roses for Me\" e \"Rum, Sodomy, and the Lash\". Ha suonato poi in diversi singoli iniziali del complesso, prima di lasciarlo nel 1986. Oltre a suonare il basso, O'Riordan \u00e8 stata la voce in \"I'm a Man You Don't Meet Every Day\" contenuta in \"Rum, Sodomy, and the Lash\" e in \"Haunted\", contenuta nella colonna sonora del film di Alex Cox \"Sid and Nancy\". Con la \"band\" \u00e8 apparsa anche nel film del 1987 dello stesso Cox \"Diritti all'inferno\". In quel medesimo periodo ha cantato assieme al gruppo del musicista Darryl Hunt Pride of the Cross.\nL'unione con Costello.\nO'Riordan ha conosciuto Elvis Costello nel 1985 quando questi stava producendo per i Pogues l'album \"Rum, Sodomy, and the Lash\"; i due si sono sposati poi il 17 maggio 1986. Nello stesso anno fu rimpiazzata nei Pogues, dapprima per la tourn\u00e9e in USA e poi permanentemente, dal musicista Darryl Hunt. gi\u00e0 con i Pride of the Cross.\nLa cantante accompagn\u00f2 invece Costello nel \"tour\" per il lancio dell'album \"King of America\", di cui fu coautrice assieme al marito della traccia \"Lovable\". Con Costello ha poi scritto canzoni per gli album \"Blood and Chocolate\", \"Spike\" e \"Mighty Like a Rose\". Il matrimonio fra O'Riordan e Costello \u00e8 poi terminato con un divorzio pronunciato nel 2002.\nFairytale of New York.\n\"Fairytale of New York\", la canzone dei Pogues che ha avuto il maggiore successo sul piano commerciale, e che \u00e8 tratta dall'album del 1988 \"If I Should Fall from Grace with God\", \u00e8 stata originariamente concepita come un duetto fra O'Riordan e Shane MacGowan; il gruppo ha registrato successivamente la canzone con Kirsty MacColl che eseguiva la parte femminile.\nO'Riordan e Costello sono citati nel testo di \"Fiesta\", un'altra canzone dei Pogues tratta da \"If I Should Fall from Grace with God\". Nel 2004, O'Riordan ha ridato vita con il chitarrista ex-Pogues Philip Chevron al gruppo The Radiators From Space.\nSempre nel 2004 ha compiuto, per la prima volta dopo diciotto anni, un \"tour\" con i \"vecchi\" compagni dei Pogues. Lasciati i Radiators, \u00e8 stata rimpiazzata nel febbraio 2006 da Jesse Booth. Ha formato quindi un gruppo composto da soli musicisti divorziati chiamato Prenup."}
{"id": "2721427", "revid": "287204", "url": "https://it.wikipedia.org/wiki?curid=2721427", "title": "Fontana di San Benno", "text": "La fontana di San Benno (in tedesco \"Benno-Brunner\") si trova all'angolo nord-est del duomo di Monaco di Baviera, la Frauenkirche, ove si trovano le reliquie del patrono di Monaco, san Benno, vescovo di Mei\u00dfen.\nLa fontana \u00e8 stata eretta nel 1972 da Josef Henselmann ed \u00e8 stata realizzata in marmo rosso. Mostra il santo Benno con un pesce nelle sue mani."}
{"id": "2721428", "revid": "287204", "url": "https://it.wikipedia.org/wiki?curid=2721428", "title": "Rock the Party (Off the Hook)", "text": "Rock The Party (Off the Hook) \u00e8 una canzone dei P.O.D.. Si tratta del secondo singolo estratto dall'album \"The Fundamental Elements of Southtown\", pubblicato nel 1999.\nIl video per \"Rock the Party (Off the Hook)\" si trova al 18\u00ba posto tra i 50 migliori video musicali di tutti i tempi, classifica stilata dall'emittente TVU.\nPremi e riconoscimenti.\nDove Awards"}
{"id": "2721434", "revid": "108780025", "url": "https://it.wikipedia.org/wiki?curid=2721434", "title": "Ornella Vanoni (1967)", "text": "Ornella Vanoni, pubblicato nel 1967, \u00e8 un album della cantante italiana Ornella Vanoni.\nIl disco.\nL'album, primo LP uscito per l'etichetta Ariston a seguito della partecipazione all'edizione 1967 del Festival di Sanremo, contiene alcuni successi gi\u00e0 pubblicati su 45 giri, pi\u00f9 alcuni inediti.\nL'album \u00e8 stato ristampato parecchie volte. La primissima stampa \u00e8 il solo disco della cantante che adopera l'etichetta grigio/nera della Ariston, dismessa immediatamente dopo e sostituita da una graficamente identica, ma col fondo tutto nero. Entrambe sono prive del marchio SIAE.\nLe edizioni successive adottano, di volta in volta, le nuove tipologie grafiche dell'etichetta, con una generale semplificazione dei caratteri, ed \u00e8 presente il marchio SIAE. La copertina rimane sempre a busta chiusa, lucida ed in cartone pesante nella primissima edizione. La grafica, con un disegno di Lorenzo Longhin, non venne mai modificata. L'unica differenza riscontrabile \u00e8 nella seconda tiratura del disco, etichetta nera con grafica della tipologia grigio/nera e copertina laminata ma in cartone leggero, perch\u00e9 un certo quantitativo di copie venne malamente stampato con un difettoso ancoraggio del colore nero. Minime differenze di tonalit\u00e0 dei colori, pi\u00f9 o meno intensi, sono riscontrabili tra una tiratura e l'altra.\n\"La musica \u00e8 finita\" venne inserita in una versione pi\u00f9 breve, priva dell'introduzione strumentale."}
{"id": "2721435", "revid": "253269", "url": "https://it.wikipedia.org/wiki?curid=2721435", "title": "Victoria Jackson", "text": "\u00c8 conosciuta per essere stata un membro del \"cast\" dello \"show\" \"Saturday Night Live\" dal 1986 al 1992.\nBiografia.\nInfanzia.\nJackson \u00e8 nata a Miami (Florida), figlia di Marlene Esther Blackstad e di McCaslin Jackson, un allenatore di ginnastica. Cresciuta in una famiglia cristiana, frequent\u00f2 una scuola privata cristiana. Tre anni di gare di ginnastica le fecero guadagnare una borsa di studio alla Furman University, nella Carolina del Sud. Pass\u00f2 anche un anno alla Auburn University, prima di ricevere una laurea in recitazione alla Palm Beach Atlantic University.\nL'incontro casuale con Johnny Crawford le fece ottenere un lavoro nel suo \"night club\". Si trasfer\u00ec poi a Los Angeles, dove si mantenne con diversi lavori, tra cui dattilografa e cameriera in un ricovero per anziani finch\u00e9 cominci\u00f2 a esibirsi nei cabaret. Ci\u00f2 ha portato alla sua prima grande occasione, apparendo al \"The Tonight Show Starring Johnny Carson\" facendo quella che divenne la sua firma: una spaccata mentre recitava una poesia. Col tempo appar\u00ec nello \"show\" 20 volte.\n\"Saturday Night Live\".\nNel 1986, Jackson partecip\u00f2 al \"Saturday Night Live\" per la sua dodicesima stagione, in seguito all'interruzione di Lorne Michaels e di molti membri del \"cast\". Gli unici membri del \"cast\" sopravvissuti dall'undicesima stagione erano Nora Dunn, Jon Lovitz e Dennis Miller.\nJackson divenne famosa per la sua apparizione nello \"sketch\" \"Weekend Update\" con Miller, ancora recitando poesie mentre sta facendo la verticale su una scrivania o, nei casi degli episodi condotti da Steve Martin e un altro da Demi Moore, cantando e ballando sulla scrivania.\nDopo molte apparizioni aveva stabilito il suo ruolo, Jackson inizi\u00f2 a recitare una poesia, ma si ferm\u00f2 e, con una voce bassa e roca, disse \"Non lo faccio pi\u00f9. Non posso pi\u00f9 fare questa cosa \"svampita\" Victoria\". Poi rimosse la sua parrucca bionda rivelando una parrucca mora, annunciando che non pot\u00e9 credere che la sua sciocca \"routine\" era vera, e che vorrebbe fare seri commenti politici nello \"show\" da quel punto in poi.\nOltre il \"SNL\".\nJackson apparve in molti film inclusi \"Casual Sex\" (con Lea Thompson) e \"UHF - I vidioti\" (con \"Weird Al\" Yankovic, con il quale ebbe una breve relazione nel 1990). Ebbe anche dei ruoli in \"Baby Boom\", \"Sono affari di famiglia\", \"Ehi... ci stai?\", \"Lo strizzacervelli\" e \"Ti amer\u00f2... fino ad ammazzarti\".\nPrima di apparire nel \"cast\" di \"SNL\", apparve in alcune serie come \"I Jefferson\". Apparve anche nell'episodio pilota di \"W*A*L*T*E*R\", lo \"spin-off\" di \"M*A*S*H\". Apparve anche in un episodio di \"X-Files\".\nElezioni del 2008.\nJackson era critica riguardo ai Democratici nelle elezioni del 2008, particolarmente alla nomina presidenziale del senatore Barack Obama e del candidato senatoriale Al Franken. In ottobre, apparve in un Comitato nazionale senatoriale repubblicano annunciando insieme ad altre celebrit\u00e0 alcune beffe a Franken, poi, in un'intervista al \"The O'Reilly Factor\", dove chiam\u00f2 Obama \"comunista\". Successivamente aveva paragonato Obama a Hitler e disse che lui voleva uccidere vecchi e bambini.\nVita personale.\nJackson spos\u00f2 Nisan Mark Eventoff, che era un mangiafuoco, nel 1984. Ebbero una figlia, Scarlet (1986). Divorziarono nel 1990. Nel 1991 si riun\u00ec a un suo ragazzo dei tempi della scuola, Paul Wessel, un pilota di elicotteri della polizia. Si sposarono ed ebbero una figlia, Aubrey (1994). Attualmente vivono in California."}
{"id": "2721436", "revid": "287204", "url": "https://it.wikipedia.org/wiki?curid=2721436", "title": "Konrad Knoll", "text": "Era professore all'universit\u00e0 tecnica di Monaco di Baviera.\nTra le sue opere:"}
{"id": "2721442", "revid": "1305772", "url": "https://it.wikipedia.org/wiki?curid=2721442", "title": "Francesco Sicuro", "text": "Biografia.\nNon sono pervenute notizie riguardo alla sua formazione a Messina; la prima documentazione risale al 1768 quando il professore di matematica Andrea Gallo dell'Accademia Carolina incaric\u00f2 il giovane allievo di eseguire le incisioni \"Vedute e prospetti della citt\u00e0 di Messina\". Le incisioni sono le uniche testimonianze della citt\u00e0 prima del Terremoto del 1783. Dopo l'apprendistato con il Gallo, si trasfer\u00ec nella Capitale del Regno ed intraprese la carriera di militare fino ad arrivare con il grado di maresciallo. Una delle prime commissioni fu la realizzazione del Teatro del Fondo, dal nome di una societ\u00e0 militare, il Fondo di separazione dei lucri. La realizzazione fu effettuata grazie ai proventi economici confiscati ai Gesuiti. \nNel 1781 fu incaricato della sistemazione di piazza Mercato con un impianto simmetrico caratterizzato dall'esedra con al centro la chiesa di Santa Croce al Mercato edificata su suo progetto nel 1786. Nella stessa piazza progett\u00f2 anche le Fontane-obelischi e restaur\u00f2 nel 1788 la fontana Maggiore. Una delle sue opere pi\u00f9 note \u00e8 la trasformazione di Palazzo Salerno nel palazzo dei Ministri borbonici, prima della realizzazione di palazzo San Giacomo. Progett\u00f2 sempre a Napoli l'edificio della Gran Guardia di Cavalleria, di forma rotonda, costruito nel 1790 presso le fortificazioni del Castel Nuovo e demolito tra il 1872 e il 1875.\nFu addetto alla regia fonderia e Ispettore della Fabbrica d'Armi e present\u00f2 un progetto per la palazzata di Messina dopo il terremoto del 1783. Segu\u00ec il re Ferdinando I delle Due Sicilie nel suo esilio a Palermo nel 1806.\nMor\u00ec a Napoli nel novembre del 1826."}
{"id": "2721447", "revid": "339392", "url": "https://it.wikipedia.org/wiki?curid=2721447", "title": "Alexandre Tuff\u00e8ri", "text": ""}
{"id": "2721448", "revid": "599013", "url": "https://it.wikipedia.org/wiki?curid=2721448", "title": "Alexandros Touferis", "text": "Ai Giochi olimpici di vinse la medaglia d'argento nel salto triplo.\nBiografia.\nPartecip\u00f2 alle gare di atletica leggera e di ginnastica delle prime Olimpiadi moderne che si svolsero ad Atene nel 1896, nel salto in lungo e nel salto triplo, vincendo la medaglia d'argento con 12,70 m.\nPrese parte ai Giochi della II Olimpiade, partecipando ancora nel salto triplo, arrivando sesto.\nTouferis che aveva gareggiato in questi due eventi per la Francia, scelse di gareggiare per la squadra greca ai Giochi olimpici intermedi, in quanto era nato e vissuto ad Atene, bench\u00e9 di famiglia francese. In questa manifestazione partecip\u00f2 ai 110 metri ostacoli e al salto in lungo da fermo, senza risultati di rilievo."}
{"id": "2721451", "revid": "339392", "url": "https://it.wikipedia.org/wiki?curid=2721451", "title": "Alexandre Tuffere", "text": ""}
{"id": "2721454", "revid": "339392", "url": "https://it.wikipedia.org/wiki?curid=2721454", "title": "Alexandre Tufferi", "text": ""}
{"id": "2721473", "revid": "74801", "url": "https://it.wikipedia.org/wiki?curid=2721473", "title": "Nyn\u00e4shamn", "text": "Nyn\u00e4shamn \u00e8 una cittadina (\"t\u00e4tort\") della Svezia centrale, situata nella contea di Stoccolma; \u00e8 il capoluogo amministrativo della municipalit\u00e0 omonima."}
{"id": "2721480", "revid": "1833487", "url": "https://it.wikipedia.org/wiki?curid=2721480", "title": "S\u00f6dert\u00e4lje", "text": "S\u00f6dert\u00e4lje \u00e8 una cittadina (\"t\u00e4tort\") della Svezia centrale, situata nella contea di Stoccolma; \u00e8 il capoluogo amministrativo della municipalit\u00e0 omonima.\nStoria.\n\u00c8 una citt\u00e0 industriale situata a circa dalla capitale Stoccolma, sede di importanti industrie come la Scania AB produttrice di veicoli industriali o il braccio di ricerca e sviluppo della farmaceutica AstraZeneca. La citt\u00e0 ha una componente mediorientale particolarmente forte, per via dei flussi migratori iniziati negli anni '60 e tuttora in corso.\nSport.\nCalcio.\nLe due squadre principali della citt\u00e0 sono l'Assyriska e il Syrianska. Entrambi sono state fondate negli anni '70 da immigrati provenienti dal Medio Oriente, e hanno militato in passato nel massimo campionato svedese (in tempi diversi). Sono rivali tra loro a causa di alcune differenze identitarie.\nBasket.\nLa squadra ospita il S\u00f6dert\u00e4lje Basketbollklubb, vincitore di 12 campionati nazionali maschili e 11 femminili."}
{"id": "2721483", "revid": "256896", "url": "https://it.wikipedia.org/wiki?curid=2721483", "title": "Gnesta", "text": ""}
{"id": "2721484", "revid": "729019", "url": "https://it.wikipedia.org/wiki?curid=2721484", "title": "Stazione di Casella Paese", "text": "La stazione di Casella Paese \u00e8 una stazione ferroviaria della ferrovia Genova-Casella, gestita dall'Azienda Mobilit\u00e0 e Trasporti di Genova (AMT). Si trova nel territorio comunale di Casella, nella citt\u00e0 metropolitana di Genova, ed \u00e8 il capolinea settentrionale della linea.\nLa stazione \u00e8 situata a un'altitudine di 401 metri sul livello del mare.\nStoria.\nLa stazione venne attivata nel 1953 quale capolinea del breve tratto di diramazione in regresso proveniente dallo scalo di Casella Deposito, situato sulla sponda opposta del torrente Scrivia e che era stato fino ad allora il capolinea della linea ferroviaria.\nOriginariamente orientata per servire il binario in sede stradale, un nuovo piazzale fu realizzato nel 1980 in occasione della costruzione del nuovo ponte sul torrente Scrivia, con spostamento in sede propria dell'ultima sezione della linea. A testimonianza della disposizione originaria rimane la tettoia del fabbricato viaggiatori, rivolta sulla strada.\nImpianti.\nLa stazione dispone di due binari di manovra raccordati.\nServizi.\nLa stazione dispone di:"}
{"id": "2721486", "revid": "287204", "url": "https://it.wikipedia.org/wiki?curid=2721486", "title": "Richard William George Dennis", "text": "Nel 1919 frequent\u00f2 la Thornbury Grammar School e nel 1927 inizi\u00f2 a frequentare la Bristol University, dove studi\u00f2 geologia e botanica. Nel 1930 ottenne un posto nel Plant Husbandry Department of the West of Scotland Agricultural College a Glasgow, dove studi\u00f2 le malattie dei cereali, ricerca che fu poi oggetto del suo PhD presso l'Universit\u00e0 di Glasgow nel 1934.\nNel 1939, Dennis ottenne un posto come assistente fitopatologo al Dipartimento di Agricoltura ad Edimburgo. Nel 1944 torn\u00f2 in Inghilterra e divenne assistente di Elsie Maud Wakefield, illustre micologa del Royal Botanic Gardens, Kew, a cui successe nel 1951. Rimase a Kew finch\u00e9 non and\u00f2 in pensione nel 1975."}
{"id": "2721487", "revid": "729019", "url": "https://it.wikipedia.org/wiki?curid=2721487", "title": "Servizio ferroviario suburbano di Stoccolma", "text": "Stockholms pendelt\u00e5g \u00e8 un servizio ferroviario suburbano di Stoccolma, composto da 4 linee.\nA partire dal 18 giugno 2006 la Storstockholms Lokaltrafik ha affidato la gestione del servizio all'operatore Stockholmst\u00e5g, societ\u00e0 di propriet\u00e0 delle Ferrovie dello Stato svedesi; la gestione \u00e8 passata dal 2016 alla filiale europea della MTR Corporation.\n\u00c8 collegato alla rete della metropolitana presso le stazioni di T-Centralen, Sundbybergs centrum e Farsta strand. Lungo il tracciato sono presenti interscambi con altri servizi di trasporto, come il Tv\u00e4rbanan presso \u00c5rstaberg, l'aeroporto di Stoccolma-Arlanda o stazioni con treni a lunga percorrenza.\nStoria.\nAlcuni treni locali erano operativi sulle ferrovie vicino a Stoccolma dalla fine del XIX secolo. Inizialmente, i servizi ferroviari locali erano parte delle Ferrovie dello Stato ma, verso la fine degli anni 1960, la responsabilit\u00e0 di questi servizi \u00e8 stato trasferita alla Contea di Stoccolma. Furono acquistati nuovi treni e modernizzate le stazioni, con l'obiettivo di rendere le linee pi\u00f9 simili a un sistema metroviario. Il servizio \u00e8 entrato in funzione il 12 maggio 1968: originariamente il nome era \"SL f\u00f6rortst\u00e5g\", per poi diventare \"SL lokalt\u00e5g\", fino ad arrivare all'attuale \"Stockholms pendelt\u00e5g\" in uso a partire dagli anni 1980.\nNel suo primo anno di attivit\u00e0, c'era solo un percorso che andava da S\u00f6dert\u00e4lje a Kungs\u00e4ngen via stazione centrale di Stoccolma. Il 1\u00ba giugno 1969 entr\u00f2 in funzione un ramo diretto a M\u00e4rsta. Nel 1975 apr\u00ec un nuovo collegamento diretto a V\u00e4sterhaninge, che a sua volta era gi\u00e0 collegato alla cittadina di Nyn\u00e4shamn attraverso la ferrovia Nyn\u00e4sbanan. Dal 1986 fino al 1996 sono stati eseguiti alcuni miglioramenti: il numero dei binari \u00e8 stato raddoppiato sia nei tratti a binario unico che in quelli a binario doppio, e la frequenza delle corse \u00e8 stata gradualmente aumentata. Dal 2001 in poi, la maggior parte delle stazioni sono servite da treni ad intervalli regolari di 15 minuti, con treni aggiuntivi nelle ore di punta. Nello stesso anno \u00e8 stata aperta l'ultima estensione, tra Kungs\u00e4ngen e B\u00e5lsta. Nel 2006 \u00e8 stata inaugurata la stazione di \u00c5rstaberg, per permettere un interscambio con il Tv\u00e4rbanan. Un'altra stazione, quella di Gr\u00f6ndalsviken, Il 18 agosto 2008, la pi\u00f9 recente stazione nel sistema, ha aperto sul tratto V\u00e4sterhaninge-Nyn\u00e4shamn. A partire dal 9 dicembre 2012 i treni fermano anche presso la stazione dell'aeroporto di Arlanda.\nLinee.\nLa rete si compone di 7 linee:"}
{"id": "2721490", "revid": "1700866", "url": "https://it.wikipedia.org/wiki?curid=2721490", "title": "Desiderius Wein", "text": "Partecip\u00f2 alle gare di ginnastica ritmica delle prime Olimpiadi moderne che si svolsero ad Atene nel 1896 pur non conseguendo risultati particolari. \nPrese parte a quattro diverse discipline, trave, anelli, parallele e volteggio, senza alcun piazzamento di livello."}
{"id": "2721491", "revid": "1776051", "url": "https://it.wikipedia.org/wiki?curid=2721491", "title": "Alive (P.O.D.)", "text": "Alive\" \u00e8 il titolo di una canzone dei P.O.D.. Si tratta del primo singolo estratto dall'album \"Satellite\", pubblicato nel 2001."}
{"id": "2721492", "revid": "103347605", "url": "https://it.wikipedia.org/wiki?curid=2721492", "title": "Monumento a Richard Wagner (Monaco di Baviera)", "text": "Il monumento a Richard Wagner \u00e8 stato creato da Heinrich Wader\u00e9. Si trova in una aiuola lungo la Prinzregentenstra\u00dfe ovvero il viale del Principe Reggente a Bogenhausen un quartiere di Monaco di Baviera. Si trova esattamente tra il teatro Prinzregententheater e la piscina Prinzregentenstadion.\nIl monumento \u00e8 stato inaugurato il 21 maggio 1913, un giorno prima del centenario della nascita del compositore."}
{"id": "2721493", "revid": "547034", "url": "https://it.wikipedia.org/wiki?curid=2721493", "title": "Drop &amp; Gimme 50", "text": "Drop &amp; Gimme 50 \u00e8 il primo singolo del rapper statunitense Mike Jones estratto dal secondo album \"The Voice\". Prodotto da Mr. Collipark, vede la collaborazione di Hurricane Chris.\nMr. Collipark, Mike Jones e Hurricane Chris hanno anche scritto parzialmente il testo della canzone, fra i tanti. Sempre Mr. Collipark e inoltre i Dem Franchize Boyz fanno un'apparizione nel videoclip.\nInformazioni.\nIl singolo ha raggiunto la posizione n.44 nella \"Hot R&amp;B/Hip-Hop Songs\" e la n.18 nella \"Hot Rap Tracks\". Risultati migliori ottennero i successivi \"Cutty Buddy\" e \"Next to You\", i quali riuscirono a entrare anche nella \"Hot 100\"."}
{"id": "2721494", "revid": "599013", "url": "https://it.wikipedia.org/wiki?curid=2721494", "title": "Ioannis Persakis", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nel salto triplo, dove arriv\u00f2 terzo, saltando 12,52 m.\n\u00c8 fratello del ginnasta Petros Persakis."}
{"id": "2721495", "revid": "149727", "url": "https://it.wikipedia.org/wiki?curid=2721495", "title": "Ferrovie suburbane di Stoccolma", "text": ""}
{"id": "2721496", "revid": "149727", "url": "https://it.wikipedia.org/wiki?curid=2721496", "title": "Stockholms pendelt\u00e5g", "text": ""}
{"id": "2721497", "revid": "1305772", "url": "https://it.wikipedia.org/wiki?curid=2721497", "title": "Pendelt\u00e5g", "text": ""}
{"id": "2721498", "revid": "74173", "url": "https://it.wikipedia.org/wiki?curid=2721498", "title": "V\u2033ja\u010deslav \u010cornovil", "text": "Un importante oppositore ucraino della politica sovietica, \u00e8 stato arrestato pi\u00f9 volte negli anni 1960 e 1970 per le sue opinioni politiche.\nDal 1971 in avanti lavor\u00f2 per il dipartimento di Leopoli della Societ\u00e0 ucraina per la conservazione della natura."}
{"id": "2721499", "revid": "1957733", "url": "https://it.wikipedia.org/wiki?curid=2721499", "title": "Youth of the Nation", "text": "Youth of the Nation \u00e8 una canzone dei P.O.D., dal loro album \"Satellite\" (2001). Pubblicata come singolo nel 2002, s'ispira in parte alle sparatorie avvenute qualche anno prima alla Santana High School e alla Columbine High School."}
{"id": "2721500", "revid": "599013", "url": "https://it.wikipedia.org/wiki?curid=2721500", "title": "Khristos Zoumis", "text": "Partecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nel salto triplo, dove arriv\u00f2 tra il sesto e il settimo posto."}
{"id": "2721502", "revid": "106908", "url": "https://it.wikipedia.org/wiki?curid=2721502", "title": "George Stuard Robertson", "text": ""}
{"id": "2721504", "revid": "438678", "url": "https://it.wikipedia.org/wiki?curid=2721504", "title": "Antinomismo", "text": "L'antinomismo (dal greco \"\u1f00\u03bd\u03c4\u03af\", \"contro\" + \"\u03bd\u03cc\u03bc\u03bf\u03c2\", \"legge\"), in teologia, \u00e8 la dottrina secondo la quale i membri di una particolare comunit\u00e0 religiosa sono liberi di non osservare determinati precetti etici o morali. Antinomismo \u00e8 l'esatto opposto di legalismo, la dottrina secondo cui l'obbedienza a un codice di precetti o di regole religiose sia imprescindibile per la salvezza.\nLa locuzione latina \"sola fide\" (per sola fede) si riferisce all'originaria dottrina luterana della salvezza attraverso la sola fede, una dottrina propugnata intensamente da Martin Lutero, che tuttavia critic\u00f2 vibrantemente l'antinomismo, come ad esempio nel suo trattato \"Contro gli Antinomisti\" (1539)."}
{"id": "2721510", "revid": "118718967", "url": "https://it.wikipedia.org/wiki?curid=2721510", "title": "Miltiad\u012bs Gouskos", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, nel getto del peso, dove arriv\u00f2 secondo, lanciando 11,03 m."}
{"id": "2721511", "revid": "767487", "url": "https://it.wikipedia.org/wiki?curid=2721511", "title": "Tambellup", "text": "Tambellup \u00e8 una citt\u00e0 situata nella regione di South West, in Australia Occidentale; essa si trova 290 chilometri a sudest di Perth ed \u00e8 la sede della Contea di Broomehill-Tambellup.\nStoria.\nLa zona di Tambellup venne frequentata da coloni europei fin dal 1840, soprattutto per la caccia al canguro e per sfruttare i boschi di sandalo, ma per molti anni nessuno decise di costruire qui un insediamento fisso a causa dell'aridit\u00e0 del suolo. I primi a stabilirsi in quella che all'epoca veniva chiamata \"Tambellelup\" furono Josiah ed Ellen Norrish nel 1873, seguiti fra la fine del XIX e l'inizio del XX secolo da altre famiglie che fondarono una comunit\u00e0 stabile, favorita dal passaggio della ferrovia che univa Perth ad Albany (inaugurata nel 1889). Il nome venne contratto in \"Tambellup\" proprio con l'arrivo della ferrovia.\nTambellup deriva da una parola in lingua noongar che significa \"luogo dei molti tammar\": prima dell'arrivo dei colonizzatori qui si trovavano infatti numerosi wallaby tammar, abitualmente cacciati dalle popolazioni aborigene.\nTambellup sorge lungo il corso del Gordon River. Nel corso della sua breve storia, la citt\u00e0 ha subito due inondazioni da parte del fiume, una nel 1955 (quando alcune zone si trovarono circa un metro sott'acqua) ed un'altra nel 1982."}
{"id": "2721512", "revid": "767487", "url": "https://it.wikipedia.org/wiki?curid=2721512", "title": "Argento vivo (film 1934)", "text": "Argento vivo (\"Spitfire\") \u00e8 un film del 1934 diretto da John Cromwell. Quinta pellicola per Katharine Hepburn, fu un disastro al botteghino.\nIl soggetto, adattato per lo schermo dalla sceneggiatrice Jane Murfin e dalla stessa autrice Lula Vollmer, era tratto dalla commedia drammatica \"Trigger\", rappresentata al Little Theatre di Broadway dal 6 dicembre 1927 al gennaio 1928 con la regia di George Cukor. Louis Mason e Sara Haden ripresero sullo schermo i personaggi interpretati a teatro.\nTrama.\nTrigger, una ragazza di montagna dai modi piuttosto bruschi, viene considerata una specie di strega dai suoi compaesani, che la trattano con diffidenza e disprezzo. La \u00abnormale\u00bb convivenza precipita quando la giovane rapisce, a fin di bene, un bambino: l'intero villaggio \u00e8 pronto a linciarla e solo l'intervento provvidenziale di un medico innamorato di lei la salva. Ma ormai per Trigger in paese non c'\u00e8 pi\u00f9 posto ed \u00e8 costretta ad andarsene.\nProduzione.\nIl film fu prodotto dalla RKO Radio Pictures che aveva comperato i diritti della commedia di Lula Vollmer pensando di assegnare la parte di Trigger a Dorothy Jordan. Ma Katharine Hepburn si innamor\u00f2 a tal punto del personaggio che fece carte false per convincere il produttore Pandro S. Berman ad affidare a lei il ruolo della protagonista.\nIl titolo che venne dato al film in lavorazione, fu quello originale della commedia, \"Trigger\". Le riprese durarono dal 15 ottobre al 17 novembre 1933: girato in California, a Hernet, San Gabriel e sulle montagne di San Jacinto.\nDistribuzione.\nIl copyright del film, richiesto dalla RKO Radio Pictures, Inc., fu registrato il 15 marzo 1934 con il numero LP4593.\nDistribuito dalla RKO Radio Pictures, il film usc\u00ec nelle sale cinematografiche statunitensi il 30 marzo dopo una prima che si tenne a New York l'8 marzo 1934."}
{"id": "2721520", "revid": "363629", "url": "https://it.wikipedia.org/wiki?curid=2721520", "title": "AIDS-Memorial (Monaco di Baviera)", "text": "L'AIDS-Memorial di Monaco di Baviera \u00e8 una colonna blu eretta nel 2001 davanti alla porta medievale Sendlinger Tor.\nL'artista Wolfgang Tillmans ha copiato una della colonne che si trovano nella stazione di Metropolitana Sendlinger Tor, cio\u00e8 esattamente sotto il monumento. Il messaggio \u00e8 di portare alla luce del giorno la problematica della malattia.\nIl monumento porta la seguente scritta: "}
{"id": "2721521", "revid": "54253", "url": "https://it.wikipedia.org/wiki?curid=2721521", "title": "Un amour de la du Barry", "text": ""}
{"id": "2721522", "revid": "287204", "url": "https://it.wikipedia.org/wiki?curid=2721522", "title": "Mellini", "text": ""}
{"id": "2721524", "revid": "125250585", "url": "https://it.wikipedia.org/wiki?curid=2721524", "title": "Stazione di Busalla", "text": "La stazione ferroviaria di Busalla, inaugurata nel 1853, sorge a Busalla in piazza Malerba, e si trova sulla linea Torino - Genova.\nMovimento.\nL'impianto \u00e8 servito da treni regionali svolti da Trenitalia nell'ambito del contratto di servizio stipulato con la Regione Liguria.\nServizi.\nLa stazione, che RFI classifica nella categoria \"silver\", dispone di:"}
{"id": "2721527", "revid": "287204", "url": "https://it.wikipedia.org/wiki?curid=2721527", "title": "Maserati (motocicli)", "text": "La Fabbrica Candele Accumulatori Maserati S.p.A. \u00e8 stata un'azienda che fabbricava componenti automobilistici (candele di accensione e accumulatori), ciclomotori e motociclette, attiva dal 1947 al 1960 a Modena\nStoria.\nLa produzione di candele automobilistiche, accumulatori e lampadine da parte della Maserati era iniziata gi\u00e0 prima della seconda guerra mondiale ma \u00e8 nel 1947 che nasce una societ\u00e0 separata dalla casa madre. Nella divisione, avvenuta nel 1953, del gruppo Maserati tra i fratelli Orsi, fu Ida Orsi a ricevere la \u201cFabbrica Candele Accumulatori Maserati\u201d in un periodo in cui la societ\u00e0 era in crisi. Con l'acquisto per\u00f2 dell'azienda bolognese produttrice di motocicli Italmoto avvenuta lo stesso anno, la compagnia entr\u00f2 in un nuovo settore di attivit\u00e0, quello di produzione di motoveicoli. La societ\u00e0 torn\u00f2 a fare profitti vendendo i propri prodotti oltre che in Italia, anche in Sudafrica, Europa ed in America settentrionale.\nAnche la \u201cFabbrica Candele Accumulatori Maserati\u201d continu\u00f2 per un certo periodo la tradizione Maserati della qualit\u00e0 dei suoi prodotti, ma la produzione cess\u00f2 nel 1960 a causa della concorrenza delle altre aziende motociclistiche (Moto Morini, MV Agusta, Benelli e Laverda)."}
{"id": "2721528", "revid": "74173", "url": "https://it.wikipedia.org/wiki?curid=2721528", "title": "Bruce Rock", "text": "Bruce Rock \u00e8 una citt\u00e0 situata nella regione di Wheatbelt, in Australia Occidentale; essa si trova 243 chilometri a est di Perth ed \u00e8 la sede della Contea di Bruce Rock."}
{"id": "2721529", "revid": "647919", "url": "https://it.wikipedia.org/wiki?curid=2721529", "title": "Hydrargirium", "text": ""}
{"id": "2721531", "revid": "1304445", "url": "https://it.wikipedia.org/wiki?curid=2721531", "title": "Futbolo Klubas Kareda Kaunas", "text": "L'FK Kareda Kaunas era una societ\u00e0 calcistica lituana con sede nella citt\u00e0 di Kaunas. \nStoria.\nLa societ\u00e0 \u00e8 stata fondata nel 1935 a \u0160iauliai, come \"Sakalas \u0160iauliai\", in seguito ha cambiato pi\u00f9 volte denominazione.\nNel 1995 la denominazione \"Kareda-Sakalas \u0160iauliai\" sigla l'inizio di una collaborazione con la societ\u00e0 \"Klevas \u0160iauliai\", che diventa la sua seconda squadra.\nNel 1997 e 1998 arrivano due titoli nazionali. Nel 2000 la societ\u00e0 viene trasferita nella citt\u00e0 di Kaunas.\nNel 2001 il Kareda entra nell'orbita dell'FBK Kaunas diventandone una societ\u00e0 satellite e dovendo scendere forzatamente di categoria. Nel 2003 la societ\u00e0 viene sciolta.\nIl suo posto viene rilevato dalla FK \u0160iauliai.\nDi seguito i cambi di denominazione."}
{"id": "2721532", "revid": "37401", "url": "https://it.wikipedia.org/wiki?curid=2721532", "title": "Argentovivo", "text": ""}
{"id": "2721533", "revid": "647919", "url": "https://it.wikipedia.org/wiki?curid=2721533", "title": "Hydrargyros", "text": ""}
{"id": "2721535", "revid": "729019", "url": "https://it.wikipedia.org/wiki?curid=2721535", "title": "Zut (isola)", "text": "Zut, Sutto, Zunchio o Zucchio (in croato: \"\u017dut\", che significa \"giallo\") \u00e8 un'isola della Croazia, la seconda per estensione delle isole Incoronate, situata di fronte alla costa dalmata settentrionale, ad ovest di Sebenico. Amministrativamente appartiene al comune di Morter-Incoronate nella regione di Sebenico e Tenin. Fa parte dell'arcipelago delle isole Incoronate ma non del parco nazionale omonimo. Non \u00e8 abitata stabilmente.\nGeografia.\nL'isola che si trova tra Pasman e l'Incoronata, \u00e8 divisa da quest'ultima dal canale di Zut (\"\u017dutski kanal\"), a nord-est il canale di Sit (\"Sitski kanal\") la divide dall'isola omonima.\nZut ha una superficie di 14,83\u00a0km\u00b2, uno sviluppo costiero di 44,058\u00a0km, e l'elevazione massima di 173,9\u00a0m s.l.m., \u00e8 quella del monte Zurchio o Zunchio (\"Grba\" o \"Gubavac\").\nL'isola \u00e8 ricoperta per la maggior parte da macchia mediterranea, le coste sono molto ripide e frastagliate con numerose insenature: valle Asino (\"uvala Pinizel\"), all'estremit\u00e0 nord-ovest; valle Bisicovizza o Bisicovazza (\"uvala Bizikovica\"), a nord; la grande insenatura di porto Zut (\"luka \u017dut\") a nord-est, compresa tra punta Rasagna (\"rt Ra\u017eanj\") e punta Stronza o Strunca (\"rt Strunac\"), con le insenature interne Golumbovaz, Oseggia (\"\u017de\u010dnja\"), valle Stronza o Strunca (\"uvala Strunac\"); la valle Igliaccia o Higliacca (\"uvala Hilja\u010da\") a est; mentre altre baie meno profonde si aprono sul lato sud-occidentale. Nell'insenatura di porto Zut c'\u00e8 una marina dell'ACI (Adriatic Croatia International Club).\nIsole adiacenti.\nIsolotti e scogli nel canale di Zut:\nAmministrazione e storia.\nLe Isole Incoronate appartengono alla Diocesi di Zara, mentre Murter alla Diocesi di Sebenico. Durante l'occupazione Italiana le Isole erano appartenenti al Comune di Sale e alla Provincia di Zara che comprendeva anche Sebenico. Dal 1947 il Comune di Murter-Incoronate \u00e8 diviso su due diocesi."}
{"id": "2721536", "revid": "105078119", "url": "https://it.wikipedia.org/wiki?curid=2721536", "title": "Georgios Papasideris", "text": "Biografia.\nPartecip\u00f2 alle gare di atletica leggera e di sollevamento pesi delle prime Olimpiadi moderne che si svolsero ad Atene nel 1896.\nNell'atletica, prese parte al getto del peso, dove arriv\u00f2 terzo, lanciando 10,36 m, e nel lancio del disco. Nel sollevamento pesi invece, partecip\u00f2 al sollevamento con due mani, arrivando quarto, a pari merito con il plurimedagliato tedesco Carl Schuhmann e con Sotirios Versis che, come Papasideris e Schumann, aveva sollevato 90\u00a0kg ma venne comunque considerato terzo, per la sua migliore manovra di esecuzione rispetto agli altri due sollevatori."}
{"id": "2721537", "revid": "2010200", "url": "https://it.wikipedia.org/wiki?curid=2721537", "title": "Rhythm Paradise", "text": " \u00e8 un videogioco musicale pubblicato nel 2008 da Nintendo per Nintendo DS. Sviluppato in collaborazione con TNX, \u00e8 il secondo titolo della serie \"Rhythm Paradise\" (anche nota come \"Rhythm Heaven\") e il primo pubblicato in America Settentrionale e in Europa.\nSeguito di \"Rhythm Tengoku\", \u00e8 stato uno dei titoli pi\u00f9 venduti in Giappone nel 2008.\nModalit\u00e0 di gioco.\n\"Rhythm Paradise\" \u00e8 un gioco musicale che mette alla prova, in svariati mini-giochi, l'utente, il quale muove tramite pennino personaggi che compiranno prove a tempo di musica.\nLo scopo del gioco \u00e8 ottenere medaglie d'oro in ogni mini-gioco, realizzando un certo punteggio e sbloccando contenuti extra come mini corsi di chitarra, gallerie di canzoni, giochi musicali, giocattoli ritmici ecc... Durante la partita verr\u00e0 anche data la possibilit\u00e0 di tentare un \"perfetto\", ovvero svolgere un mini-gioco senza commettere errori. I mini-giochi in tutto sono 50.\nIl livello di difficolt\u00e0 \u00e8 crescente e progredendo si affronteranno i \"remix\", ovvero miscugli di mini-giochi affrontati in precedenza: in particolare, gli ultimi remix hanno una difficolt\u00e0 particolarmente elevata, costringendo a pi\u00f9 di un tentativo per completarli.\nLivelli.\nIn questo minigioco bisogna riempire di benzina dei robot su un nastro trasportatore utilizzando un serbatoio: toccando, tenendo premuto e rilasciando al momento giusto i robot verranno riempiti fino all'orlo, passando da bianchi a rosa. Compaiono i tre diversi modelli di robot durante i titoli di coda con il nome di Disco Robot.\nIl gioco segue il concerto di una ragazza, Corin Pop, che presenta il suo nuovo singolo al suo fun club interamente composto da scimmie. Le principali regole del gioco sono 2: se la cantante ripete per tre volte consecutive la stessa parola, il fan club deve applaudire quattro volte (andando a ritmo con il coro \"Hey, Hey, Hey, Hey!\"). Quando invece la cantante dice \"chi lo sa?\" il fan club deve trattenere un lungo applauso per poi saltare 2 volte, applaudendo allo stesso tempo (in questo caso il coro grider\u00e0 \"Iooo, Hey, Hey!!\"). \nUna semplice canzone in cui varie parti di minigiochi si alternano. \u00c8 l'unico remix a non avere un tema specifico.\nTirando sul touch screen si risponde alle battute in una partita di ping pong. Il personaggio che si controlla compare nei titoli di coda con il nome di Paoletto Tirosvelto.\nL'obiettivo del gioco \u00e8 copiare alla perfezione il \"canto moai\", una melodia che, secondo il minigioco, le omonime statue dell'Isola di Pasqua cantano quando sono nascoste dagli sguardi altrui. \nIn questo minigioco, strofinando il pennino Nintendo sullo schermo, si riproduce il suono che le femmine di \"lucertola Guiro\" emettono per richiamare un altro esemplare maschio. Seguendo il ritmo della coda della lucertola maschio si arriver\u00e0 alla fine del gioco.\n\u00c8 il periodo della raccolta delle rape, e per non abbassarsi un contadino dal passo pesante (guidato dal giocatore) deve calciare saldamente il terreno, facendo attenzione a non farsi scappare le talpe che rubano il raccolto.\nIn Scatto Scaltro si devono catturare su pellicola le immagini dei bolidi partecipanti ad una competizione automobilistica, premendo il pulsante di scatto nell'esatto momento in cui la macchina passa.\n\"Le Ninfe\" \u00e8 il nome di un gruppo musicale femminile composto da sei cantanti; l'obiettivo del minigioco \u00e8 quello di andare a ritmo con tutte le cantanti affinch\u00e9 la performance raggiunga buoni risultati."}
{"id": "2721538", "revid": "1982", "url": "https://it.wikipedia.org/wiki?curid=2721538", "title": "\u017dut", "text": ""}
{"id": "2721539", "revid": "106908", "url": "https://it.wikipedia.org/wiki?curid=2721539", "title": "Georgios Saranti Papasideris", "text": ""}
{"id": "2721542", "revid": "126257", "url": "https://it.wikipedia.org/wiki?curid=2721542", "title": "Fabbrica Candele Accumulatori Maserati", "text": ""}
{"id": "2721544", "revid": "1543377", "url": "https://it.wikipedia.org/wiki?curid=2721544", "title": "Thomas Otway", "text": "Biografia.\nNato a Trotton vicino Midhurst, figlio del rettore di Woolbeding (nel Sussex) Humprey Otway, studi\u00f2 al Winchester College e in seguito entr\u00f2 al Christ Church College dell'Universit\u00e0 di Oxford, che lasci\u00f2 nel 1672, dopo la morte di suo padre e senza aver raggiunto alcun grado accademico. A Londra tent\u00f2 senza successo la carriera di attore; ma l'esperienza gli fu utile per la sua attivit\u00e0 di drammaturgo. Conobbe il visconte Anthony Cary e Aphra Behn.\nLa sua prima opera, Alcibiade, prodotta da Thomas Betterton nel 1675, era una tragedia non brillante e fu salvata dalla bravura degli attori, fra cui Elizabeth Barry, probabilmente al suo non edificante debutto, che interpretava la cameriera Draxilla. Dopo questo primo, scrisse altri testi per il teatro, come \"Don Carlos\" (1676) di maggior successo e tratto da Racine, e nel 1680 \"The Orphan\" uno dei suoi lavori pi\u00f9 riusciti. Il suo maggior successo \u00e8 stata Venezia salvata (il personaggio di Belvidera fu interpretato da Sarah Siddons).\nNel 1678, probabilmente per allontanarsi da Mirs Barry, divenuta amante di un lord, si fece soldato e fu aggregato ad una spedizione militare. Per un breve periodo fu precettore del figlio di Carlo II d'Inghilterra. Indirizz\u00f2 nel 1685 la composizione poetica \"Windsor Castle\" al nuovo re Giacomo II d'Inghilterra. Mal retribuito per le sue opere, visse una vita di senti e mor\u00ec povero."}
{"id": "2721547", "revid": "439868", "url": "https://it.wikipedia.org/wiki?curid=2721547", "title": "Trasporto fluviale", "text": ""}
{"id": "2721548", "revid": "339392", "url": "https://it.wikipedia.org/wiki?curid=2721548", "title": "Kareda \u0160iauliai", "text": ""}
{"id": "2721549", "revid": "339392", "url": "https://it.wikipedia.org/wiki?curid=2721549", "title": "Kareda Kaunas", "text": ""}
{"id": "2721550", "revid": "791279", "url": "https://it.wikipedia.org/wiki?curid=2721550", "title": "Super set", "text": "Il Super set (o Super serie) \u00e8 una tecnica speciale applicata nell'allenamento coi pesi, in particolare nel body building e nel fitness.\nIl termine in realt\u00e0 abbraccia una vasta categoria di esercizi alcuni dei quali possono essere riconosciuti con dei nomi pi\u00f9 specifici, come \"Compound set\", \"Pre-congestione\", \"Post-congestione\", \"Tri set\", \"Giant set\".\nDefinizione.\nIl \"Super set\" \u00e8 una tecnica speciale portata alla luce da Leighton et al. tramite una pubblicazione del 1967, in cui due esercizi sono eseguiti in successione senza pausa. In linea generale, questa tecnica consiste infatti nell'eseguire due esercizi diversi uno di seguito all'altro senza pausa. In alcuni casi un \"super set\" prevede lo stimolo dello stesso muscolo con due esercizi diversi eseguiti consecutivamente (chiamato anche come \"compound set\"), mentre altre volte comporta lo stimolo consecutivo dei gruppi muscolari cosiddetti \"antagonisti\" (ad esempio schiena/petto, bicipiti/tricipiti, quadricipiti/ischio-crurali, ecc.). In realt\u00e0 viene definito come \"Super set\" anche il \"Tri set\", in cui gli esercizi svolti in successione sono 3. Il \"Super set\" \u00e8 una delle tecniche pi\u00f9 comuni del bodybuilding, e ha dimostrato di creare un incremento della forza muscolare. Dal momento che impone un grande numero di ripetizioni, aumenta il \"volume\" dell'allenamento, prolunga intensamente il \"Time Under Tension\", questa tecnica favorisce anche lo sviluppo della resistenza (o endurance) muscolare, tipica delle serie a bassa intensit\u00e0, e porta ad un maggiore dispendio energetico. I tempi di recupero consigliati sono a grandi linee quelli previsti nel metodo ipertrofia, ovvero tra 1 e 2 minuti. Mentre il numero di ripetizioni previste per esercizio all'interno della serie doppia sono tra le 8 e le 12.\n\"Super set\" tra muscoli antagonisti o \"Agonist/antagonist super set\".\nUna delle pi\u00f9 comuni versioni del \"Super set\" comporta lo stimolo consecutivo dei muscoli antagonisti (\"Agonist/antagonist super set\"). Il muscolo che causa il movimento principale \u00e8 chiamato agonista, il che significa che la contrazione di questo muscolo \u00e8 responsabile del movimento. Con la contrazione, il muscolo opposto o antagonista si rilassa per permettere che avvenga il movimento. Ad esempio, durante un \"curl\" per bicipiti, questi sono i muscoli agonisti mentre i tricipiti sono gli antagonisti. Quando si esegue un \"push down\" per tricipiti, questi diventano gli agonisti ed i bicipiti gli antagonisti. Sollecitando alternativamente i muscoli agonisti e antagonisti, si migliora la capacit\u00e0 di raggiungere la piena attivazione delle unit\u00e0 motorie in un muscolo. \u00c8 stato dimostrato che alternando i muscoli agonisti e antagonisti col \"Super set\" riduce la fatica pi\u00f9 che eseguire una serie tradizionale, anche con tempi di recupero completi. Questo approccio pu\u00f2 aumentare la capacit\u00e0 di lavoro di ben il 40% per allenamento rispetto alla serie tradizionale, questo perch\u00e9 si accumula meno fatica per i maggiori tempi di recupero tra ogni stazione. La tecnica ha il vantaggio di consentire di raddoppiare il carico di lavoro per allenamento. In effetti, si ottengono i benefici dell'allenamento di forza e ipertrofia tipico delle serie tradizionale assieme ad un risparmio di tempo tipico del \"Circuit training\". Un altro dei benefici del \"Super set\" tra muscoli antagonisti \u00e8 quello di facilitare il recupero. Infatti questo metodo favorisce l'afflusso di sangue nel muscolo antagonista quando \u00e8 in attivit\u00e0. Questo permetterebbe di rimuovere gli scarti metabolici e il tessuto muscolare danneggiato.\n\"Super set\" dello stesso muscolo o \"Compound set\".\nIl \"Super set\" in cui viene stimolato lo stesso muscolo o gruppo muscolare con due esercizi diversi eseguiti consecutivamente viene chiamato pi\u00f9 precisamente come \"Compund set\" o \"Set composto\". Alcuni autori tendono perfino a dissociare i termini \"Super set\" e \"Compound set\", sostenendo che il primo faccia riferimento solo alla variante che sollecita i muscoli antagonisti. Tuttavia la maggior parte riferimenti considerano il \"Super set\" come una categoria pi\u00f9 generica che raggruppa tutte le varianti, tra cui lo stesso \"Compound set\". Esso a sua volta pu\u00f2 suddividersi in diversi sottogruppi. Ad esempio, pu\u00f2 essere svolto con due esercizi multiarticolari, con due monoarticolari, oppure nei pi\u00f9 comuni metodi \"pre-congestione\" e \"post-congestione\", ovvero facendo precedere rispettivamente un esercizio di isolamento a uno base o viceversa, col fine di portare al massimo affaticamento il muscolo agonista o bersaglio, quando alcuni dei muscoli sinergici coinvolti rappresentano l'anello debole (si esauriscono prima dell'agonista) nell'esercizio base. \u00c8 possibile selezionare inoltre degli esercizi che sollecitano lo stesso muscolo ma da angolazioni diverse su un fascio specifico diverso. Potrebbe essere il caso delle \"croci\" su panca inclinata seguite dalle \"distensioni\" su panca piana. Oppure le \"alzate laterali\" seguite dalla \"shoulder press\". Uno dei maggiori benefici prodotti dal \"compound set\" \u00e8 quello di aumentare l\"'intensit\u00e0\" e il \"Time Under Tension\" (TUT). Due esercizi per lo stesso gruppo muscolare senza pausa tra gli esercizi aumenta significativamente l'intensit\u00e0 dell'esercizio e impone un intervento di pi\u00f9 fibre muscolari. Questo pu\u00f2 tradursi in una maggiore risposta del GH a seguito dell'esercizio, che pu\u00f2 migliorare i risultati sull'ipertrofia muscolare. Poich\u00e9 il \"Compound set\" \u00e8 una tecnica ad alta intensit\u00e0, ne viene sconsigliata l'applicazione frequente, a causa del potenziale sovrallenamento indotto.\nPre-esaurimento in \"Super set\".\nIl metodo \"pre-esaurimento\" (detto anche \"pre-congestione\" o \"pre-stancaggio\") in \"Super set\", \u00e8 un tipo di \"Compound set\" che prevede lo stimolo del muscolo agonista dapprima con un esercizio monoarticolare (detto anche \"di isolamento\" o \"complementare\") in modo da \"pre\"-affaticarlo, e poi ulteriormente esaurito eseguendo consecutivamente un esercizio multiarticolare (detto anche \"base\" o \"composto\") che coinvolge lo stesso gruppo muscolare, ma con l'intervento dei muscoli sinergici che erano stati esclusi con l'esercizio di isolamento. Ad esempio, si possono eseguire delle \"croci\" per il petto, passando poi alle \"distensioni su panca\". Oppure eseguire un \"curl\" per bicipiti seguito immediatamente da delle trazioni a presa stretta (\"chin-up\"). Oppure eseguire le \"alzate laterali\" seguite dalla \"shoulder press\". Il pre-congestione \u00e8 un metodo di allenamento che venne introdotto nell'esercizio di resistenza nel 1968 da Robert Kennedy nella rivista Iron Man, anche se fu il fondatore dei macchinari \"Nautilus\" e del metodo \"High Intensity Training\" (HIT) Arthur Jones a renderlo popolare. Jones era talmente ossessionato dall'idea di trovare i modi pi\u00f9 intensi per applicare questa tecnica, che lanci\u00f2 una linea delle prime macchine Nautilus che combinavano due esercizi in uno per ridurre al minimo i tempi di recupero tra le serie.\nPost-esaurimento in \"Super set\".\nIl metodo \"post-esaurimento\" (detto anche \"post-congestione\" o \"post-stancaggio\") in \"Super set\", \u00e8 un \"Compound set\" che prevede il meccanismo inverso, ovvero che il muscolo agonista venga dapprima sollecitato con un esercizio multiarticolare a cui segue un definitivo esaurimento selettivo dello stesso con l'esercizio monoarticolare. Pu\u00f2 essere utile nel caso di pesi consistenti nell'esercizio base in cui si esauriscono i muscoli sinergici, per poi continuare con un esercizio di isolamento che non recluta quei muscoli gi\u00e0 esauriti. Avrebbe senso di essere applicato se non si riescono ad eseguire tutte le ripetizioni necessarie per portare a completo esaurimento il muscolo bersaglio a causa dell'esaurimento di alcuni muscoli sinergici. Si potrebbe esporre l'esempio delle \"distensioni su panca\" nel caso in cui i muscoli che cedono per primi siano i tricipiti, quindi si prosegue la serie con delle \"croci\" per escludere dal lavoro i tricipiti e continuare a sollecitare il grande pettorale. In altre parole si seleziona un esercizio che recluta molte unit\u00e0 motorie (appunto multiarticolare e multimuscolare) come le trazioni alla sbarra o lo squat, seguiti da esercizi di isolamento, come il \"pull-over\", o il \"leg extension\".\nSuper set \"pesante/pompante\".\nAlcuni autori descrivono un tipo di \"Super set\" chiamato \"pesante/pompante\", il quale consiste nell'eseguire 2 esercizi per lo stesso gruppo muscolare di cui uno multiarticolare e uno monoarticolare, quindi in modalit\u00e0 \"pre\" o \"post-esaurimento\". La differenza sta nel fatto che l'esercizio multiarticolare viene eseguito ad intensit\u00e0 pi\u00f9 elevate, con carichi pesanti, basse ripetizioni, \"Speed of movement\" (velocit\u00e0 di movimento) rapida, e \"Time Under Tension\" ridotto, mentre l'esercizio monoarticolare viene svolto ad intensit\u00e0 e carichi inferiori, alte ripetizioni, e ritmo esecutivo lento. Questo pu\u00f2 permettere di reclutare sia le fibre rapide (tipo 2) che quelle resistenti (tipo 1).\nLower body/Upper body \"Super set\".\nIl \"Super set\" Lower body/Upper body (parte inferiore/parte superiore del corpo) si profila eseguendo consecutivamente un esercizio per la parte inferiore del corpo e uno per la parte superiore. Questo metodo pu\u00f2 essere utile per migliorare la capacit\u00e0 cardiovascolare. L'esercizio iniziale per la parte inferiore del corpo ha un effetto sull'aumento della frequenza cardiaca, e l'esercizio successivo la mantiene costante. Questo tipo di \"Super set\" ha svariati punti in comune con il \"Peripheral Heart Action\" (PHA), uno stile di \"Circuit training\" in cui vengono svolti consecutivamente esercizi per la parte inferiore e superiore in alternanza per stimolare la capacit\u00e0 aerobica cardiovascolare. Esempi di questo tipo di \"Super set\" includono \"squat\" seguito da \"distensioni su panca\", \"affondi\" seguiti da trazioni alla \"lat machine\", o \"stacchi\" seguiti da \"shoulder press\". Per il Lower body/Upper body \"Super set\" sarebbero pi\u00f9 indicate alte ripetizioni, tra le 12 e le 20.\nTri set.\nIl \"Tri set\" \u00e8 una variante del \"Super set\" in cui vengono eseguiti 3 esercizi consecutivi. Alcuni autori propongono di scegliere gli esercizi monoarticolari (o di isolamento) nel primo e ne terzo esercizio, e di scegliere un esercizio multiarticolare come secondo. Anche in questo caso \u00e8 possibile scegliere intensit\u00e0, carichi e modalit\u00e0 esecutive diverse. Il \"Tri set\" agisce promuovendo un prolungamento del \"Time Under Tension\" mediamente maggiore rispetto al \"super set\" da due esercizi, e questo porterebbe ad un maggiore innalzamento dei livelli di lattato, e sviluppandone una maggiore tolleranza, oltre che incrementi considerevoli del GH e un maggiore dispendio energetico durante e dopo l'allenamento (EPOC). La tecnica bene si presta ai protocolli a bassa intensit\u00e0, in cui l'obiettivo primario \u00e8 lo sviluppo dell'endurance muscolare e appunto della tolleranza lattacida. Ci\u00f2 non esclude che esso possa essere eseguito anche con esercizi ad alta e media intensit\u00e0, per sviluppare allo stesso tempo forza/ipertrofia e durata muscolare. Alcune evidenze ne riconoscono una certa superiorit\u00e0 nel favorire una perdita di massa grassa leggermente superiore pur consentendo un analogo guadagno di forza e ipertrofia rispetto ai metodi tradizionali. Si presenterebbe in maniera simile alla tecnica dello \"Stripping\", con la differenza che in questo caso cambia il tipo di esercizio per ogni serie. Come il \"super set\" tradizionale, alcuni ulteriori vantaggi del \"tri set\" possono essere l'aumento dell'intensit\u00e0, della densit\u00e0, e una riduzione della durata dell'allenamento. Anche in questo caso la tecnica andrebbe applicata in maniera infrequente e per brevi periodi, al fine di evitare i sintomi del sovrallenamento.\nGiant set.\nIl \"Giant set\" (o \"Set gigante\") \u00e8 simile al tradizionale \"Super set\" e al \"Tri set\", ma ne rappresenta l'esasperazione. Esso prevede che gli esercizi eseguiti consecutivamente siano pi\u00f9 di tre\n. Questa tecnica, come il \"Tri set\", pu\u00f2 essere adatta per colpire lo stesso muscolo da diverse angolazioni. I \"Set giganti\" sono una forma ridotta del \"Circuit training\", allenamento in cui l'esecutore si sposta rapidamente da un esercizio all'altro senza sosta durante tutta la seduta. Le differenze essenziali stanno nel fatto che il \"Set gigante\" raggruppa 4 o poco pi\u00f9 esercizi in una serie prevedendo una pausa una volta terminato, mentre nel \"Circuit training\" vengono annullate o ridotte al minimo le pause tra gli esercizi eseguiti consecutivamente in tutta la sessione, e l'intera seduta coinvolge pi\u00f9 gruppi muscolari, spesso in modalit\u00e0 \"Total body\".\nPaired set training.\nQuando la tecnica del \"Super set\" viene applicata a tutte le stazioni durante l'intera seduta di allenamento, si pu\u00f2 parlare di \"Paired set training\" (traducibile in \"allenamento a serie accoppiate\"). Questa metodica ha dimostrato di aumentare l'EPOC e portare ad un maggiore dispendio energetico totale rispetto al tradizionale allenamento di resistenza.\nLa ricerca scientifica e conclusioni.\nI vantaggi dimostrati dall'applicazione del \"Super set\" sono molteplici. Il tempo, o la durata della sessione \u00e8 uno di questi. Proprio a causa delle pause assenti tra diverse serie, gli allenamenti in \"Super set\" sono generalmente pi\u00f9 rapidi da portare a termine rispetto ai metodi tradizionali. Gi\u00e0 Leighton et al. (1967) dimostrarono un incremento della forza muscolare. Dal momento che impone un grande numero di ripetizioni, aumenta il \"volume\" dell'allenamento e prolunga intensamente il \"Time Under Tension\", questa tecnica favorisce anche lo sviluppo della resistenza (o endurance) muscolare, tipica delle serie a bassa intensit\u00e0 e alti TUT, e porta ad un maggiore dispendio energetico. I \"Super set\", nella particolare variante dei muscoli antagonisti, possono effettivamente aumentare la forza muscolare attraverso un fenomeno chiamato \"inibizione reciproca\", e/o un aumento di accumulo di energia elastica nel complesso muscolo-tendineo. In altre parole ci\u00f2 significa che si sar\u00e0 in grado di essere pi\u00f9 forti e migliorare la capacit\u00e0 di resistenza nel secondo esercizio, consentendo di allenarsi ad alti livelli di intensit\u00e0. I ricercatori hanno constatato che il muscolo antagonista coinvolto nel secondo esercizio del \"Super set\" risulta pi\u00f9 forte. Ad esempio, quando si esegue una serie di \"curl\" con bilanciere seguito dalle estensioni per tricipiti, si sar\u00e0 pi\u00f9 forti con i tricipiti, e viceversa. Ci\u00f2 succede perch\u00e9 normalmente il muscolo che si allena \u00e8 in qualche modo limitato dal suo antagonista. Durante l'esecuzione delle \"distensioni su panca\", i muscoli della schiena inibiscono in un certo modo la contrazione del grande pettorale. Eseguendo una serie di \"rematore\" prima della \"panca\" riduce questo effetto inibitorio permettendo al petto di contrarsi maggiormente. Come risultato si sarebbe capaci di allenarsi con pi\u00f9 carico e quindi a maggiore intensit\u00e0. Alcuni dati scientifici interessanti ma indiretti riguardo al pre e post-congestione in \"super set\" provengono da una ricerca datata di Maton (1981), il quale evidenzi\u00f2 i benefici dell'affaticamento muscolare. Secondo i suoi risultati, l'affaticamento muscolare \u00e8 stato correlato con un livello significativamente pi\u00f9 elevato di attivit\u00e0 elettromiografica (EMG). Ci\u00f2 significa che, come i muscoli perdono la loro capacit\u00e0 di generare forza a causa dell'affaticamento, il sistema nervoso centrale (SNC) deve continuare a sostenerli per continuare a generare tensione. Sebbene tali risultati non fossero rivolti nello specifico all'analisi del \"super set\", queste conclusioni possono avere delle importanti implicazioni riguardo tale tecnica. Ci\u00f2 significherebbe che il \"super set\" in pre e post-congestione pu\u00f2 presentarsi utile per aumentare l'attivit\u00e0 del fascio muscolare bersaglio coinvolto in entrambi gli esercizi eseguiti in successione. Se ad esempio venissero praticate le \"alzate laterali\" seguite dalla \"shoulder press\", il pre-affaticamento dei deltoidi risulterebbe in una maggiore attivit\u00e0 elettromiografica degli stessi durante la successiva \"shoulder press\". Ci\u00f2 succederebbe ad esempio anche se alle \"trazioni alla sbarra\" a presa supina segue un \"curl\" con bilanciere, dove i bicipiti vengono pre-affaticati con il primo dei due esercizi.\nCi\u00f2 nonostante molte altre ricerche hanno mostrato conclusioni sfavorevoli dall'applicazione del \"super set\" in diverse forme. Sforzo e Touey (1996) segnalarono che se i gruppi muscolari piccoli vengono allenati prima dei gruppi muscolari grandi, subendo quindi un pre-affaticamento, i gruppi muscolari grandi non possono essere allenati alla stessa intensit\u00e0 a causa di un calo della prestazione. Maynard e Ebben (2003), analizzando il \"super set\" tra muscoli antagonisti, rilevarono che se il muscolo antagonista viene pre-affaticato e coinvolto durante la successiva contrazione dell'agonista, quest'ultimo sar\u00e0 leggermente affaticato durante la serie (il test venne condotto esaminando un \"super set\" tra \"leg curl\" e \"leg extension\"), esponendo i limiti di questa tecnica nell'attivit\u00e0 EMG del muscolo agonista e nella sua espressione della forza. Augustsson et al. (2003) testarono la tecnica del \"pre-stancaggio\" in \"super set\" sui quadricipiti, prescrivendo l'esecuzione del \"leg extension\" seguito da \"leg press\". Venne evidenziato che l'attivit\u00e0 e la forza del quadricipite risultassero inferiori nel secondo esercizio e non superiori come ci si aspettava. Secondo i loro risultati, non c'era prova che la tecnica del pre-stancaggio migliori l'attivit\u00e0 muscolare comparato alla serie tradizionale. Secondo le loro conclusioni il pre-esaurimento in \"super set\" potrebbe invece rivelarsi svantaggioso sulla prestazione, riducendo l'attivit\u00e0 muscolare e la forza durante il successivo esercizio multiarticolare. Questi risultati entrano in conflitto con le conclusioni precedenti di Maton (1981), secondo cui l'attivit\u00e0 EMG del muscolo aumentava con l'affaticamento grazie all'intervento del SNC. Carregaro et al. (2011) paragonarono il \"super set\" tra muscoli antagonisti con un protocollo ad azione reciproca (modalit\u00e0 che prevede solo contrazioni concentriche isocinetiche a ripetizioni alternate tra muscoli antagonisti) e un protocollo tradizionale a serie multiple. I risultati dimostrarono che il metodo ad azione reciproca migliorava la prestazione motoria generando un maggiore quantit\u00e0 di lavoro rispetto al \"super set\" o al metodo tradizionale. Cadore et al. (2008) studiarono la capacit\u00e0 del \"super set\" di indurre risposte ormonali differenti in base al grado di allenamento dei soggetti testati su uomini di mezza et\u00e0. Lo studio trov\u00f2 che le risposte ormonali pi\u00f9 significative indotte dalla tecnica si verificavano solo nei soggetti non allenati, mentre negli allenati si verificava solo un lieve aumento del testosterone libero a seguito dell'allenamento in \"super set\". Questi dati comunque non sembrano essere particolarmente importanti, in quanto molteplici evidenze scientifiche recenti dimostrano la mancata correlazione tra l'aumento degli ormoni anabolici (esaltato maggiormente da alcune strategie di allenamento specifiche) e un aumento dell'ipertrofia muscolare o della sintesi proteica muscolare. \u00c8 bene comunque notare che la maggior parte degli studi riportati in cui non veniva riconosciuto un vantaggio dall'uso del \"super set\" tendevano ad analizzare soprattutto l'espressione della forza o in generale la prestazione fisica, aspetti di interesse secondario nel bodybuilding, dove l'ipertrofia muscolare rimane l'obiettivo principale. Inoltre, alcuna ricerca non ha ancora stabilito direttamente se le diverse forme di \"super set\" siano effettivamente inferiori alle serie tradizionali per lo sviluppo dell'ipertrofia sul lungo termine.\nAlcuni studi (Krieger, 2010) hanno invece riscontrato che il \"Super set\" riesce ad aumentare l'ipertrofia muscolare del 40% rispetto ai metodi che prevedono l'esecuzione di serie singole. Schoenfeld (2010) rileva che i maggiori guadagni di ipertrofia muscolare sono potenzialmente indotti da grande stress metabolico provocato da questa tecnica. Kelleher et al. (2010), paragonando il dispendio energetico del \"super set\" con quello delle serie tradizionali, stabilirono che la tecnica speciale produce un maggiore dispendio energetico, maggiore lattato, e un maggiore EPOC (dispendio energetico nel post-allenamento) rispetto ai metodi tradizionali. Ci\u00f2 \u00e8 probabilmente favorito, tra i vari fattori, dal \"Time Under Tension\" pi\u00f9 prolungato, in quanto diverse ricerche hanno constatato che un aumento del tempo sotto tensione del muscolo durante le serie porta ad un maggiore dispendio energetico complessivo. Alcaraz et al. (2011) rilev\u00f2 che l'esercizio in \"triset\" favorisse un guadagno di forza e massa analogo ai metodi tradizionali pur riducendo la durata delle sessioni, e favorendo una maggiore perdita di massa grassa. Da questi dati si pu\u00f2 concludere che il \"Super set\" e il \"Paired set training\" (ovvero un'intera sessione eseguita in \"Super set\") possono favorire il miglioramento della composizione corporea in due direzioni, stimolando un maggiore dispendio energetico ma anche un maggiore stimolo dell'ipertrofia e della forza muscolare."}
{"id": "2721551", "revid": "1982", "url": "https://it.wikipedia.org/wiki?curid=2721551", "title": "Italobelgi", "text": ""}
{"id": "2721552", "revid": "729019", "url": "https://it.wikipedia.org/wiki?curid=2721552", "title": "Stazione di Serravalle Scrivia", "text": "La stazione di Serravalle Scrivia \u00e8 una fermata ferroviaria posta sulla linea Torino-Genova. Serve il centro abitato di Serravalle Scrivia.\nStoria.\nLa sua origine \u00e8 collegata all'apertura della tratta ferroviaria, proveniente da Alessandria e Novi Ligure, avvenuta il 10 febbraio 1852 fino ad Arquata.\nNel 1937 assunse la denominazione di \"Serravalle Libarna\", tornando nel 1947 alla denominazione di \"Serravalle Scrivia\".\nNel 2006 \u00e8 stata declassata a fermata.\nStrutture e impianti.\nPer quello che riguarda la classificazione commerciale delle stazioni operata da RFI, questa la considera di categoria \"silver\".\nMovimento.\nLa stazione \u00e8 servita principalmente da treni regionali lungo la direttrice Torino-Genova.\nServizi.\nLa stazione, che RFI classifica nella categoria \"bronze\", dispone dei seguenti servizi:\nInterscambi.\nPresso la stazione sono attuati i seguenti interscambi:"}
{"id": "2721553", "revid": "339392", "url": "https://it.wikipedia.org/wiki?curid=2721553", "title": "FK Kareda \u0160iauliai", "text": ""}
{"id": "2721555", "revid": "51032", "url": "https://it.wikipedia.org/wiki?curid=2721555", "title": "Fauvisme", "text": ""}
{"id": "2721560", "revid": "51032", "url": "https://it.wikipedia.org/wiki?curid=2721560", "title": "Formiche scacciatrici", "text": ""}
{"id": "2721561", "revid": "51032", "url": "https://it.wikipedia.org/wiki?curid=2721561", "title": "Formiche safari", "text": ""}
{"id": "2721563", "revid": "547034", "url": "https://it.wikipedia.org/wiki?curid=2721563", "title": "Coppa Spengler 2000", "text": "L'edizione 2000 della Coppa Spengler, il pi\u00f9 antico torneo internazionale per club di hockey su ghiaccio, si \u00e8 svolta 26 dicembre al 31 dicembre 2000."}
{"id": "2721564", "revid": "599013", "url": "https://it.wikipedia.org/wiki?curid=2721564", "title": "Panagi\u014dt\u012bs Paraskeuopoulos", "text": "Biografia.\nPartecip\u00f2 alle gare di atletica leggera delle prime Olimpiadi moderne che si svolsero ad Atene nel 1896, gareggiando nel lancio del disco, vincendo la medaglia d'argento con la misura di 28,95 m.\nPrese parte anche ai Giochi della II Olimpiade, nel lancio del disco, piazzandosi quarto in finale, e nel getto del peso, arrivando quinto."}
{"id": "2721566", "revid": "107644562", "url": "https://it.wikipedia.org/wiki?curid=2721566", "title": "Capel", "text": "Capel \u00e8 una citt\u00e0 situata nella regione di South West, in Australia Occidentale; essa si trova 212 chilometri a sud di Perth ed \u00e8 la sede della Contea di Capel.\nStoria.\nLa zona su cui sorge Capel venne abitata dagli europei sin dalla prima met\u00e0 del XIX secolo, dopo che John Bussell trov\u00f2 il Capel River nel 1836 (su cui \u00e8 stata poi fondata la citt\u00e0) e lo battezz\u00f2 col nome di una sua cugina. Nel 1844 venne stabilito un insediamento cui venne dato il nome \"Coolingnup\", rispettando il nome tradizionale con cui era conosciuto presso gli aborigeni noongar. Solo nel 1899 il nome venne mutato nell'odierno Capel.\nL'economia di Capel si basa, come quando venne fondata, su di un'attivit\u00e0 prevalentemente agricola, anche se recentemente sono diventati importanti sia l'industria mineraria (con l'estrazione di sabbie minerali) che il turismo."}
{"id": "2721572", "revid": "682087", "url": "https://it.wikipedia.org/wiki?curid=2721572", "title": "Sir Arthur Lewis", "text": ""}
{"id": "2721575", "revid": "256896", "url": "https://it.wikipedia.org/wiki?curid=2721575", "title": "San Sebasti\u00e1n International Film Festival", "text": ""}
{"id": "2721576", "revid": "1534511", "url": "https://it.wikipedia.org/wiki?curid=2721576", "title": "Little Joe II", "text": "Il Little Joe II era un razzo statunitense usato dal 1963 al 1966 per eseguire lanci di prova per la messa a punto di alcuni sistemi della navicella spaziale Apollo, cio\u00e8 il sistema di sicurezza \"LES\" Launch Escape System e il sistema di atterraggio del modulo di comando.\nIl Little Joe II era un razzo a due stadi, alimentato da propellente solido; era lungo 26,20 metri e aveva un diametro di 3,96 metri, tale da potere contenere il modulo di servizio della navicella Apollo. Il razzo aveva da sei a nove motori (a seconda della versione) e poteva raggiungere un'altezza massima di 35 km portando un carico utile di 14 tonnellate. La sua costruzione fu cominciata nell'agosto 1962 e terminata nel luglio 1963.\nIl little Joe II effettu\u00f2 5 voli suborbitali con la navicella Apollo senza equipaggio. Il primo lancio venne effettuato il 28 agosto 1963 e fu denominato QTV (Qualification Test Vehicle): aveva lo scopo di collaudare il razzo e portava solo la lamiera esterna del modulo di comando con in cima un finto \"LES\". Successivamente vennero effettuati altri lanci, denominati A-001, A-002, A-003 e A-004. Dei 5 lanci effettuati, uno fu un insuccesso (il terzo), mentre gli altri raggiunsero lo scopo. I test effettuati riguardarono il funzionamento del LES in tre situazioni:\n1: test di partenza non riuscita (\"pad abort\"), in cui un razzo di sicurezza (un razzo a propellente solido montato su una torre in cima al modulo di comando) avrebbe portato via la navicella se il razzo Saturn avesse minacciato di incendiarsi sulla rampa di lancio;\n2:test di massima pressione dinamica (\"max q\"), in cui il razzo di sicurezza avrebbe portato via la navicella dal razzo Saturn se questo avesse cambiato traiettoria poco dopo il lancio, durante la fase di ascesa;\n3: Test di alta quota, in cui il razzo di sicurezza avrebbe portato via la navicella dal razzo Saturn se ad alta quota se il razzo si fosse rivelato incapace di metterla in orbita.\nI test vennero effettuati nel Poligono di lancio di White Sands. L'ultimo lancio venne effettuato il 20 gennaio 1966; dopo tale data il razzo fu ritirato dal servizio e i test sulla navicella Apollo senza equipaggio continuarono con il razzo Saturn I."}
{"id": "2721578", "revid": "767487", "url": "https://it.wikipedia.org/wiki?curid=2721578", "title": "Madame du Barry (film 1934)", "text": "Madame du Barry \u00e8 un film del 1934 diretto da William Dieterle e interpretato da Dolores del R\u00edo. \nQuesta \u00e8 una delle numerose versioni che il cinema ha dedicato al personaggio della favorita di Luigi XV.\nProduzione.\nIl film venne prodotto dalla Warner Bros. Pictures e le riprese durarono dal 23 marzo 1934 al 27 aprile 1934.\nDistribuzione.\nIl film, distribuito dalla Warner Bros. First National Films, usc\u00ec nelle sale il 13 ottobre 1934.\nDate di uscita.\nIMDb\nAlias"}
{"id": "2721580", "revid": "3358", "url": "https://it.wikipedia.org/wiki?curid=2721580", "title": "Alliestesia", "text": "La alliestesia (da \"alli\u00f3s\" - cambiare e \"a\u00edsth\u0113sis\" - sensazione, percezione) \n\u00e8 quel fenomeno psicofisiologico per cui la percezione di uno stimolo cambia in base allo stato interno dell'organismo. A parit\u00e0 di stimolo la percezione pu\u00f2 quindi variare da gradevole a sgradevole al variare dello stato interno. Un comune esempio pu\u00f2 essere che il cibo \u00e8 pi\u00f9 buono quando abbiamo fame. In generale, uno stimolo capace di migliorare lo stato dell'interno del nostro corpo verr\u00e0 percepito come piacevole. Al contrario, uno stimolo che disturba lo stato interno del nostro corpo verr\u00e0 percepito come sgradevole o doloroso.\nL'effetto percepito dipender\u00e0 quindi non solo dalla qualit\u00e0 o dalla intensit\u00e0 dello stimolo ma anche dai recettori interni presenti nel nostro corpo e sar\u00e0 soggettivo.\nUn fenomeno simile all'alliestesia \u00e8 detto saziet\u00e0 sensoriale specifica.\nForme di alliestesia.\n\u00c8 detta poi alliestesia negativa la trasformazione della sensazione dal piacevole al non piacevole. \u00c8 detta positiva la transizione dalla sensazione di non piacevole a quella di piacevole.\nScoperta.\nIl principale scopritore del fenomeno della \"alliestesia\" \u00e8 lo psicologo francese Michel Cabanac. La prima pubblicazione scientifica risale al 1968"}
{"id": "2721583", "revid": "105078097", "url": "https://it.wikipedia.org/wiki?curid=2721583", "title": "Sotirios Versis", "text": "Biografia.\nPartecip\u00f2 alle gare di atletica leggera e di sollevamenti pesi delle prime Olimpiadi moderne che si svolsero ad Atene nel 1896.\nVinse la medaglia di bronzo nel lancio del disco con la misura di 28,95 m. Gareggi\u00f2 anche nel sollevamento con una mano, arrivando quarto con 40,0\u00a0kg, e nel sollevamento con due mani, classificandosi terzo con 90,0\u00a0kg e grazie anche ad una buona tecnica d'alzata.\nPrese parte anche ai Giochi della II Olimpiade nel getto del peso, concludendo la gara senza alcuna misura."}
{"id": "2721584", "revid": "113757", "url": "https://it.wikipedia.org/wiki?curid=2721584", "title": "Cristierna di Danimarca", "text": ""}
{"id": "2721586", "revid": "3368", "url": "https://it.wikipedia.org/wiki?curid=2721586", "title": "Power-law", "text": ""}
{"id": "2721587", "revid": "3368", "url": "https://it.wikipedia.org/wiki?curid=2721587", "title": "Power law", "text": ""}
{"id": "2721588", "revid": "3368", "url": "https://it.wikipedia.org/wiki?curid=2721588", "title": "Distribuzione di Pareto", "text": ""}
{"id": "2721591", "revid": "729019", "url": "https://it.wikipedia.org/wiki?curid=2721591", "title": "Servizio ferroviario suburbano di Praga", "text": "Il servizio ferroviario suburbano di Praga ( \u2013 letteralmente: \u00abS\u00bb) \u00e8 un servizio ferroviario suburbano che serve la capitale ceca.\nIl servizio, strutturato su 14 linee per un totale di 150 fra stazioni e fermate servite, \u00e8 integrato rispetto alla metropolitana cittadina."}
{"id": "2721596", "revid": "339392", "url": "https://it.wikipedia.org/wiki?curid=2721596", "title": "Pellegrini editore", "text": ""}
{"id": "2721597", "revid": "1361571", "url": "https://it.wikipedia.org/wiki?curid=2721597", "title": "Francesco Acerbo", "text": "Biografia.\nEntrato nell'Ordine dei Gesuiti nel 1624, si dedic\u00f2 alla composizione di opere poetiche in latino, producendosi in esametri, epitaffi, elegie, epigrammi e canti religiosi."}
{"id": "2721604", "revid": "28773943", "url": "https://it.wikipedia.org/wiki?curid=2721604", "title": "Epitaffi", "text": ""}
{"id": "2721606", "revid": "1305772", "url": "https://it.wikipedia.org/wiki?curid=2721606", "title": "Esko", "text": "Trasporti.\n\"Esko\" \u00e8 il nome dei servizi ferroviari suburbani nella Repubblica Ceca:"}
{"id": "2721612", "revid": "106908", "url": "https://it.wikipedia.org/wiki?curid=2721612", "title": "Holger Louis Nielsen", "text": ""}
{"id": "2721614", "revid": "28774102", "url": "https://it.wikipedia.org/wiki?curid=2721614", "title": "Camillo Minieri-Riccio", "text": ""}
{"id": "2721618", "revid": "2148702", "url": "https://it.wikipedia.org/wiki?curid=2721618", "title": "The Sacred Blacksmith", "text": " \u00e8 una serie di light novel giapponesi ideate da Isao Miura e disegnate da Luna. Sono state pubblicate da Media Factory sotto la sua etichetta MF Bunko J per un totale di 16 volumi. L'adattamento manga di K\u014dtar\u014d Yamada \u00e8 stato serializzato sul magazine \"seinen\" \"Monthly Comic Alive\" dal 27 marzo 2009 al 27 gennaio 2017 mentre dieci volumi \"tank\u014dbon\" sono stati pubblicati tra il 23 giugno 2009 e il 23 febbraio 2017. Un adattamento anime prodotto da Manglobe e diretto da Masamitsu Hidaka \u00e8 andato in onda sulla rete televisiva AT-X dal 3 ottobre al 19 dicembre 2009 per un totale di 12 episodi.\nTrama.\nCecily Cambell \u00e8 l'ultima erede della famiglia Cambell, una casata di cavalieri che ha fondato e protetto le citt\u00e0 indipendenti del commercio in alleanza con Housman Primo. Alla morte del padre, Cecily, decide di prenderne le redini e diventare anch'essa un cavaliere, anche se le sue doti come spadaccina sono molto scarse, la sua incrollabile fede nella giustizia e la sua volont\u00e0 di aiutare gli altri la fanno perseverare. Durante la sua prima battaglia per difendere la citt\u00e0 contro un ex cavaliere impazzito la sua spada si spezza e solo l'intervento di Luke Ainsworth la salva da morte certa. La ragazza rimasta senza spada \u00e8 incuriosita dalla strana forma dell'arma del ragazzo e avendo bisogno di qualcuno che le ripari la spada rotta scopre dove abita e si reca a trovarlo.\nLuke abita assieme ad una bambina di nome Lisa, che non ha l'aspetto di una normale umana, e di mestiere fa il fabbro. Durante lo scontro con un demone di ghiaccio Lisa e Luke combinano le loro abilit\u00e0 dando vita ad una spada infuocata in grado di eliminare l'avversario ma che, essendo molto fragile, si spezza immediatamente dopo lo scontro. Cecily \u00e8 stupita dell'abilit\u00e0 di Luke e vuole che sia lui a forgiarle la sua nuova spada ma il ragazzo rifiuta per una promessa che aveva fatto durante la sua infanzia. Tornata in citt\u00e0 a Cecily viene affidata la custodia di una spada demoniaca ma quando va sul luogo dove \u00e8 prevista la consegna con suo immenso stupore scopre che la spada in questione ha l'abilit\u00e0 di assumere sembianze umana ed il suo nome \u00e8 Aria.\nLe due iniziano subito ad andare d'accordo e Cecily dopo aver sentito la storia di Aria decide che la protegger\u00e0 per sempre. Luke all'inizio \u00e8 diffidente nei confronti di Cecily ma pian piano decide che la ragazza merita la sua fiducia ed i due cominciano ad affezionarsi l'un l'altro sempre di pi\u00f9 ma nel passato di Luke e Lisa si celano delle profonde ferite che i ragazzi non hanno ancora del tutto superato ed anche Aria sar\u00e0 vittima di diversi agguati in cui tenteranno di rapirla.\nMedia.\nLight novel.\nLa serie di light novel scritta da Isao Miura e disegnata da Luna, \u00e8 stata pubblicata dal 22 novembre 2007 al 23 agosto 2013 da Media Factory sotto l'etichetta MF Bunko J per un totale di sedici volumi.\nManga.\nUn adattamento manga \u00e8 stato annunciato assieme a quello dell'anime nel quarto volume della light novel. Disegnato da K\u014dtar\u014d Yamada, \u00e8 stato serializzato dal 27 marzo 2009 al 27 gennaio 2017 sulla rivista \"Monthly Comic Alive\" edita da Media Factory. Nel nono volume uscito nel febbraio 2015 venne annunciato che la serie si sarebbe conclusa con il decimo numero, mentre l'ultimo capitolo della storia sarebbe stato pubblicato nel numero di marzo di \"Monthly Comic Alive\" uscito il 27 gennaio 2016. I vari capitoli sono stati raccolti in dieci volumi \"tank\u014dbon\" usciti tra il 23 giugno 2009 e il 23 febbraio 2017.\nIn Italia la serie \u00e8 stata pubblicata da Kappa Edizioni sotto l'etichetta Ronin Manga dal 28 luglio al 4 dicembre 2010, interrompendosi al terzo volume.\nI titoli dei capitoli dell'opera sono presi dalla prima edizione stampata nel 2010. Rispetto all'edizione originale giapponese, che presenta alcune pagine a colori, quella italiana \u00e8 completamente in bianco e nero.\nNel manga, al contrario dell'anime, sono presenti alcune immagini di nudo non integrale.\nAnime.\nUn adattamento anime \u00e8 stato annunciato nel quarto volume della light novel. La serie diretta da Masamitsu Hidaka, sceneggiata da Masashi Suzuki, con il character design curato da Jun Nakai, \u00e8 stata prodotta dallo studio d'animazione Manglobe per un totale di dodici episodi trasmessi in Giappone dal 3 ottobre al 19 dicembre 2009. La sigla di apertura dell'anime si intitola \"JUSTICE of LIGHT\" ed \u00e8 cantata da Mayumi Goj\u014d mentre la sigla di chiusura \u00e8 di Aki Toyosaki.\nCitazioni e riferimenti.\nNel capitolo 7 del manga \"Haganai - I Have Few Friends\" una delle protagoniste, Sena, gioca a un eroge chiamato \"The Sacred Blackstar\" in cui i protagonisti Cecilia e Lucas, dall'aspetto e nomi simili a quelli di Luke e Cecily, copulano. Sena aggiunge anche che da questo gioco hanno tratto una serie animata e che l'antagonista principale si chiama Valniball. Lo stesso succede nella versione anime, precisamente nell'episodio 3.\nAccoglienza.\nLe light novel hanno venduto oltre copie. Chris Schmitt di \"Otaku USA\" ha scritto che \"\"Sacred Blacksmith\" ha una visione molto strana del genere fantasy, mescolando disegni di personaggi moe simili a \"K-On!\" con alcuni elementi fantasy profondi, e talvolta oscuri\".\nTheron Martin di Anime News Network ha dato alla serie anime una B, affermando \"Sebbene \"The Sacred Blacksmith\" inciampi in alcuni punti e non riesca a sviluppare completamente la sua ambientazione o portare avanti i fili della trama che stabilisce, riesce comunque a raggiungere un livello occasionale e innegabile di sincerit\u00e0 nelle convinzioni e nelle interazioni dei suoi personaggi e almeno in parte offre il suo potenziale. Potrebbe essere lontano dai titoli fantasy d'\u00e9lite che ci sono l\u00e0 fuori, ma anche all'interno del suo genere potresti certamente fare molto peggio per una piacevole diversione\"."}
{"id": "2721619", "revid": "729019", "url": "https://it.wikipedia.org/wiki?curid=2721619", "title": "Servizio ferroviario suburbano di G\u00f6teborg", "text": "Il servizio ferroviario suburbano di G\u00f6teborg (in svedese G\u00f6teborgs pendelt\u00e5g) \u00e8 composto di 3 linee con capolinea alla stazione centrale di G\u00f6teborg.\nIl servizio \u00e8 gestito dalla societ\u00e0 \"V\u00e4sttrafik\", che gestisce anche i trasporti urbani della citt\u00e0.\nStoria.\nLa prima linea, verso Alings\u00e5s, entr\u00f2 in servizio nel 1960; le stazioni furono ricostruite con criteri pi\u00f9 moderni negli anni ottanta, prendendo a modello le reti \"S-Bahn\" tedesche.\nNel 1992 fu attivata la seconda linea, per Kungsbacka, e nel 2012 la terza, per \u00c4lv\u00e4ngen."}
{"id": "2721620", "revid": "767487", "url": "https://it.wikipedia.org/wiki?curid=2721620", "title": "Madame du Barry (film 1919)", "text": "Madame du Barry \u00e8 un film muto del 1919 diretto da Ernst Lubitsch e interpretato da Pola Negri. Una delle numerose versioni che il cinema ha dedicato al personaggio della favorita di Luigi XV.\nTrama.\nIndecisa tra l'amore del povero ma onesto Armand e quello del seduttore, il ricco Don Diego, Jeannette decide contando come fossero i petali di un fiore, i nastri del suo corsetto. La sua carriera, che la porter\u00e0 prima ai fasti di Versailles, amante del re Luigi XV, e poi alla ghigliottina, comincia cos\u00ec.\nProduzione.\nIl film venne prodotto in Germania dalla Projektions-AG Union (PAGU) e venne girato al Sans-Souci di Potsdam nel Brandenburgo.\nRegia.\n\u201c...non \u00e8 roba per me...io continuo a fare commedie\u201d.. Le resistenze di Lubitsch cedono alle pressioni di Paul Davidson, direttore della Union-Ufa che gli voleva far dirigere \u201cdrammi sfarzosi\u201d interpretati dalla sua favorita Pola Negri e, gi\u00e0 prima che la guerra sia finita, il regista si impegna in due melodrammi, di cui, almeno uno, (\"Gli occhi della mummia\"), abbastanza deludente. Nel 1919 i due, affiancati dagli attori Emil Jannings e Harry Liedtke e dallo sceneggiatore Hanns Kr\u00e4ly, gi\u00e0 assidui collaboratori di Lubitsch, vengono coinvolti da Davidson in \"Madame du Barry\", la \u201c pi\u00f9 costosa operazione tedesca \u201c sino ad allora e capostipite di quel filone di \"Kost\u00fcmfilme\", colossal storici, che proseguito dallo stesso Lubtisch (Anna Bolena), da Joe May e Dimitri Buchowetski (Danton), contribuisce all'affermazione internazionale del cinema tedesco, nell'immediato dopoguerra.\nStup\u00ec il mondo l'ampiezza dei mezzi impiegati in \"Madame du Barry\", in un paese che era uscito in ginocchio dalla prima guerra mondiale Di fatto, il ruolo strategico, di propaganda e mobilitazione affidato, nel suo atto fondativo, dall'Alto Comando tedesco all'UFA, di cui, nel 1917, il Governo era divenuto azionista per un terzo dei 25 milioni di capitale azionario, insieme a condizioni di mercato protetto, avevano assicurato alla societ\u00e0 ingenti profitti.\nIl film, all'epoca, fu considerato rivoluzionario, nel dinamismo impresso ai movimenti delle masse, nella disposizione delle scenografie , nella casualit\u00e0 dei punti di vista delle riprese. In sede critica, tuttavia, ne \u00e8 stato individuato il debito verso Pastrone, in particolare \"Cabiria\", per quanto concerne la spettacolare gestione delle folle e verso gli adattamenti teatrali di Max Reinhardt per l'illuminazione, le scene, i \u201cmovimenti in profondit\u00e0\u201d.\nD'altro canto la scarsa ortodossia di alcuni movimenti della macchina o punti di vista, \u201c...alzare la macchina verso il cielo o abbassarla su un mosaico arabescato del pavimento...o vedere la schiena della folla\u201d, sono attribuiti dal Kracauer, anche ad una nuova sensibilit\u00e0 iconografica introdotta dai cinegiornali di guerra. Con la loro curiosit\u00e0, la ricerca del particolare insolito, fosse esso \u201cla buca di una bomba con qualche paio di gambe all'imboccatura o...mucchi di fucili, ruote di autocarri o busti umani , essi avrebbero contribuito al mutamento delle \u201cabitudini visive\u201d, tra pubblico e tecnici.\nDistribuzione.\nIn Germania venne distribuito dall'Universum Film (UFA). Il film inaugura l'UFA-Palast am Zoo Theater di Berlino nel settembre del 1919; un anno dopo, con un nuovo spartito musicale, appositamente composto da David Mendoza e William Axt, \u00e8 al Capitol Theater di New York con il titolo mutato in \"Passion\" e il sottotitolo prudenziale \"A European Spectacle\".\nNel 2006, la Grapevine Video ha distribuito negli Stati Uniti il DVD del film, accompagnato da una colonna sonora eseguita all'organo elettrico. In B/N, con scene colorate, della durata di 99 minuti.\nDate di uscita.\nIMDb\nAlias\nAccoglienza.\nNegli Stati Uniti, dove i sentimenti antitedeschi erano ancora profondi, si evitarono accuratamente, nella promozione del film, riferimenti alla Germania e si prefer\u00ec sottolineare il ruolo di protagonista di Pola Negri e l'argomento di storia francese. Il successo fu straordinario e Lubitsch fu salutato come il \u201cGriffith europeo\u201d. Si sottoline\u00f2 il \u201crealismo storico\u201d del film: la visione di una storia mossa dagli intrighi e dalle ambizioni personali, che veniva contrapposta alla utopica visione wilsoniana.\nPer gli stessi motivi, \"Madame du Barry\" fu invece accusato in Francia di essere ispirato da sentimenti di rancore e vendetta. Gli si imput\u00f2 di svilire i grandi eventi della Rivoluzione francese, a prodotto di misere passioni individuali quali la gelosia e l'invidia.. In Italia il film sub\u00ec alcuni giorni di sequestro a Roma, nonostante avesse gi\u00e0 ottenuto il nulla osta della censura."}
{"id": "2721621", "revid": "149727", "url": "https://it.wikipedia.org/wiki?curid=2721621", "title": "G\u00f6teborgs pendelt\u00e5g", "text": ""}
{"id": "2721626", "revid": "228587", "url": "https://it.wikipedia.org/wiki?curid=2721626", "title": "Classe Edsall", "text": "La classe Edsall era una classe navale di cacciatorpediniere scorta della US Navy realizzati durante la seconda guerra mondiale. L'unit\u00e0 capoclasse USS Edsall (DE-129) \u00e8 entrata in servizio il 10 aprile 1943.\nAlcune unit\u00e0 sono state in servizio nella US Coast Guard."}
{"id": "2721629", "revid": "1305772", "url": "https://it.wikipedia.org/wiki?curid=2721629", "title": "\u014ckami kakushi", "text": " \u00e8 una visual novel prodotta e pubblicata dalla Konami per PlayStation Portable, con Ryukishi07 (Higurashi no naku koro ni, Umineko no naku koro ni) come direttore di gioco e PEACH-PIT (Rozen Maiden, Shugo Chara!) come character designer. Il romanzo \u00e8 stato pubblicato il 20 agosto 2009 in Giappone in occasione del 76\u00b0 Comiket, mentre un adattamento anime \u00e8 stato trasmesso dall'8 gennaio 2010 al 26 marzo 2010, su TBS.\nTrama.\nUn ragazzo di 16 anni, Hiroshi Kuzumi, si \u00e8 trasferito in una nuova citt\u00e0 sulle montagne. La citt\u00e0 \u00e8 separata in due parti da un fiume, la \"nuova\" e la \"vecchia\", e molti misteri si celano in questa citt\u00e0. Un giorno, una sua compagna di classe, Kushinada Nemura, d\u00e0 un consiglio al nuovo arrivato: \"Stai lontano dalla vecchia citt\u00e0\". \u00c8 l\u00ec che mistero e terrore lo attendono.\nAnime.\nUn adattamento anime, prodotto da AIC e diretto da Nobuhiro Takamoto, viene trasmesso in Giappone sulla TBS dall'8 gennaio 2010 fino al 26 marzo 2010. L'anime viene anche trasmesso su altri canali inclusi SUN TV e BS-TBS. La sigla di apertura \u00e8 \"Toki no muk\u014d maboroshi no sora\" (\u6642\u306e\u5411\u3053\u3046 \u5e7b\u306e\u7a7a, \"Attraverso il tempo, cielo di illusioni\") delle FictionJunction, mentre la sigla di chiusura \u00e8 \"Tsukishirube\" (\u6708\u5c0e, \"Segni della luna\") di Yuuka Nanri, che \u00e8 anche un membro delle FictionJunction.\nCollegamenti esterni.\n Sito ufficiale della \"visual novel\"\n Sito ufficiale dell'anime"}
{"id": "2721633", "revid": "1543377", "url": "https://it.wikipedia.org/wiki?curid=2721633", "title": "Elizabeth Barry", "text": "Lavor\u00f2 presso tutte le pi\u00f9 prestigiose compagnie teatrali inglesi dell'epoca.\nBiografia.\nLa sua prima partecipazione fu probabilmente nel 1675 in compagnia di Thomas Betterton nell'opera di Thomas Otway \"Alcibiade\", dove interpret\u00f2 la cameriera Draxilla. L'inizio non fu dei migliori in quanto dopo l'esibizione venne cacciata temporaneamente dalla compagnia di cui faceva parte.\nA quanto pare le sue doti recitative si sono sviluppate brillantemente grazie a delle lezioni condotte in privato dal suo amante John Wilmot, II conte di Rochester, letterato e appassionato di teatro, amico del re Carlo II d'Inghilterra e molto famoso presso la corte.\nIn seguito continu\u00f2 a lavorare per le opere di Otway: fu Monimia in \"The Orphan\" (1680) e Belvidera in \"Venice Preserved\" (1682), ma anche Isabella nell'opera \"The Fatal Marriage\" (1694) di Thomas Southerne. Fu membro della \"Duke's Company\" dal 1675 e della \"United Company\" dal 1682 al 1695.\nFilmografia.\nNel film \"The Libertine\", che narra la vita di John Wilmot, il suo ruolo \u00e8 interpretato da Samantha Morton."}
{"id": "2721638", "revid": "265990", "url": "https://it.wikipedia.org/wiki?curid=2721638", "title": "Giuseppe Arlacchi", "text": ""}
{"id": "2721641", "revid": "729019", "url": "https://it.wikipedia.org/wiki?curid=2721641", "title": "Talkin' New York", "text": "Talkin' New York \u00e8 una canzone del cantautore statunitense Bob Dylan, registrata sul suo primo omonimo album.\nInsieme a \"Song to Woody\", \u00e8 l'unico altro pezzo scritto da Dylan sul suo primo album. La canzone ripercorre dall'arrivo di Dylan in New York al primo accordo per entrare in sala di registrazione. Il cantautore narra le prime difficolt\u00e0 nel trovare lavoro nelle varie basket house, chiamate cos\u00ec perch\u00e9 l'artista dopo la performance passava con un cestino per raccogliere offerte.\nIl cantautore italiano Francesco Guccini ha inciso un brano, \"Talkin' Milano\", basato su \"Talkin' New York\" e incluso nel suo album d'esordio, \"Folk beat n. 1\"."}
{"id": "2721646", "revid": "1566286", "url": "https://it.wikipedia.org/wiki?curid=2721646", "title": "Albert Capellani", "text": "Biografia.\nLa sua carriera al cinema cominci\u00f2 come attore. Nel 1905 divent\u00f2 regista presso la \"Path\u00e9\" e lavor\u00f2 con Ferdinand Zecca. Dal 1907 al 1921 scrisse anche circa una ventina di sceneggiature.\nGir\u00f2 numerosissimi film, sia cortometraggi che mediometraggi, adattando dei racconti o dei romanzi (\u00e8 il caso de \"I miserabili\" o di \"Germinal\", ambedue film del 1913). Nel 1914, l'inizio della prima guerra mondiale blocc\u00f2 le produzioni Path\u00e9. Capellani venne mandato negli Stati Uniti dove lavor\u00f2 anche per la \"Cosmopolitan Productions\" di William Randolph Hearst per la quale, nel 1922, diresse, insieme a Robert G. Vignola, il suo ultimo film, \"La giovane Diana\", che aveva come protagonista la diva Marion Davies.\nL'anno seguente, nel 1923, il regista fece ritorno in Francia.\nCapellani mor\u00ec a Parigi nel 1931 dopo esser stato colpito dalla paralisi."}
{"id": "2721648", "revid": "1748167", "url": "https://it.wikipedia.org/wiki?curid=2721648", "title": "Casalincontrada", "text": "Casalincontrada (\"Lu Cas\u00e8le/Lu Casale\" in abruzzese) \u00e8 un comune italiano di abitanti della provincia di Chieti in Abruzzo.\nStoria.\nNella seconda met\u00e0 del Duecento Il borgo aveva il nome di \"Casalis Comitis\", cio\u00e8 \"Casale del Conte\", verosimilmente in onore di Gualtiero di Pagliara conte di Manoppello. Pass\u00f2 nel 1270 ai francesi Du Plessis fino al 1293, poi ai Colonna e infine ai Sully, seguendo le vicende storiche di Manoppello all'incirca fino al 1330.\nIl borgo fu in seguito feudo dei Caracciolo da cui fu comprato per 4000 ducati da Giovan Battista del Giudice, gran signore di Amalfi.\nSociet\u00e0.\nAssociazioni.\nSul territorio comunale \u00e8 presente il CED Terra, (Centro di documentazione sulle case di terra cruda), che insieme all'associazione Terrae Onlus propone eventi culturali sul tema del costruire in modo ecosostenibile."}
{"id": "2721649", "revid": "1305772", "url": "https://it.wikipedia.org/wiki?curid=2721649", "title": "Cochise (personaggio)", "text": "Cochise \u00e8 un personaggio del fumetto western \"Tex\", edito dalla Sergio Bonelli Editore, ideato da Giovanni Luigi Bonelli ed Aurelio Galleppini. \u00c8 uno degli amici pi\u00f9 fidati del protagonista Tex.\nPersonaggio.\nCochise, come capo della trib\u00f9 Apache Chiricahua, \u00e8 sempre pronto con i suoi ad accorrere in aiuto dell'amico e anch'esso capo indiano Aquila della Notte, ogni qual volta sono in gioco i diritti dei Navajos. Ha seppellito l'ascia di guerra contro le cosiddette giacche azzurre (ovvero l'esercito degli Stati Uniti), ma non per questo il suo prestigio tra i suoi guerrieri \u00e8 venuto meno. Il Cochise del fumetto \u00e8 naturalmente un omaggio al celebre omonimo realmente esistito.\nSu Tex.\n1\u00aa apparizione.\nCochise si presenta per la prima volta nella saga nell'albo n. 83 (\"Il passato di Tex\").\n2\u00aa apparizione.\nRitorna in un episodio successivo (intitolato \"Forte Apache\"), che narra di alcuni razziatori apache, comandati dal bieco Mat\u00edas e ribellatisi al saggio capo Chiricahua, che terrorizzano il territorio confinante tra il Messico e l'Arizona.\nIn aiuto del capo apache arriva Tex Willer che, per debellare i nemici, chiama in aiuto tre suoi vecchi amici: Jim Brandon, l'irlandese Pat Mac Ryan e Gros-Jean. Insieme a loro e agli altri tre pards riporta l'ordine: Mat\u00edas e i suoi seguaci sono fermati definitivamente.\nTrattandosi di un albo celebrativo, indubbiamente l'autore ha voluto omaggiare il protagonista e i suoi amici, in particolare Cochise, dato che si tratta della sua seconda apparizione.\n3\u00aa apparizione.\nCochise ritorna in occasione dello scontro tra Tex e il fantomatico Lucero. L'indagine che vede impegnati i quattro pards, riguarda una pericolosa banda di Apache Mescaleros. Trattandosi di appartenenti a questa trib\u00f9 pellerossa, Aquila della Notte si reca in territorio apache per ottenere informazioni dall'amico. Le notizie che riescono ad ottenere sono per\u00f2 scarse, in quanto i ribelli si rivelano molto ingegnosi nel nascondere le tracce dopo i loro reati, comandati dall'astuto Lucero, il quale a sua volta cela la propria identit\u00e0 dietro quella di un rispettabile uomo d'affari, don Fabio Esqueda.\nPer bloccare le scorrerie degli apache ribelli, Tex e i suoi pards ricorrono all'aiuto degli uomini di Cochise. Lucero, molto previdente, si sbarazza di tutti coloro che osano contrastarlo, tra cui un conducente di diligenza (sopravvissuto a un attacco dei predoni) e padre Michele della missione di San Xavier, che era stato in passato suo educatore, che viene soffocato nel sonno. Si scopre che lo scopo di Lucero \u00e8 fondare una sorta di piccola e ricca nazione indipendente per il popolo mescalero a scapito dei bianchi invasori. Tex e pards, decisi a vendicare le sue vittime, agganciano astutamente un confidente della banda, Nico Medranos, e tendono una trappola al criminale, ferendolo gravemente durante un conflitto a fuoco. Nonostante questo riesce a fuggire ed a farsi medicare. Crollata l'organizzazione, i predoni rossi vengono smascherati.\nLucero fa in tempo a bruciare il suo ranch per poi partire per la missione di San Xavier. Durante il tragitto cade da cavallo e a causa di ci\u00f2 la ferita si riacutizza. Riesce comunque a raggiungere il convento. I frati lo soccorrono invano, ormai moribondo: fa per\u00f2 in tempo a raggiungere la tomba di padre Michele (da lui stesso ucciso) per chiedergli perdono.\n4\u00aa apparizione.\nLa collaborazione con il sakem dei Chiricahua, c'\u00e8 anche in occasione dello scontro tra Tex ed un gruppo di fanatici appartenenti al Tuareg, portati nel West dal governo statunitense e poi abbandonati al loro destino, che per sopravvivere compie ripetuti furti in Arizona e cerca di convertire all'Islam i nativi del luogo. Tex, affiancato dai suoi pards, e dagli Apache guidati dal nipote di Cochise, Mateo, affronteranno gli uomini del perfido principe Ahmed.\nLo scontro che alla fine vedr\u00e0 uscire vincitore il gruppo guidato da Tex, porter\u00e0 a pi\u00f9 miti consigli gli arabi, i quali accetteranno un armistizio e di ritornare in pace nel luoghi natii.\n5\u00aa apparizione.\nCochise fa un breve cameo anche nella storia intitolata \"Nana lo stregone\" che ha per protagonista lo sciamano omonimo compagno di lotta del capo Apache Victorio (entrambi i personaggi sono realmente esistiti).\nNana cerca di vendicare il suo sakem, ucciso a Tres Castillos, organizzando una banda di ribelli apache, ma viene sconfitto. Nel frattempo, nelle citt\u00e0 dei bianchi, si sparge la notizia dell'individuazione del nascondiglio in cui Victorio aveva accumulato il bottino delle sue scorrerie.\nTex e Carson, avvertiti da Cochise, decidono di parlare con Nana per convincerlo a interrompere le sue scorrerie. Essi per\u00f2 ignorano la batosta subita da Nana e soprattutto il suo incontro con due vili avventurieri, Steve Cratte e Ben Haring, i quali tentano di convincerlo a rivelare l'ubicazione del tesoro, donandogli del whisky. Dopo il secco rifiuto di Nana, lo stregone viene torturato con il fuoco e con iniezioni di droga, finch\u00e9, piagato e delirante, rivela ai due rozzi individui dove si trova il bottino del suo sakem. Quando i pards trovano Nana, \u00e8 gi\u00e0 spirato per le ferite inferte da due proiettili di Cratte, ma i due manigoldi non possono scampare alla maledizione che lo stregone ha rivolto loro prima di morire.\nCratte muore nel suo ufficio, vittima di un attacco di cuore, dopo che lo spettro di Nana gli \u00e8 apparso davanti, mentre il suo complice Haring, distrutto dall'alcool, scambia una ragazza per lo stregone e cerca di ucciderla a coltellate: sar\u00e0 invece proprio lui a perire con la lama piantata nel torace.\n6\u00aa apparizione.\nIn questa avventura, negli albi 211, 212, 213, Cochise aiuter\u00e0 Tex nel sconfiggere l'organizzazione di criminali nota come il \"Ring\", presente a Tucson.\n7\u00aa apparizione (El Carnicero).\nNell'albo n. 218, intitolato \"Guerra sui pascoli\", presso la cittadina di Nogales, l'ex cacciatore di scalpi Paul Balder (detto \"El Carnicero\") sta da tempo truffando degli onesti allevatori, ai quali vende con l'appoggio del losco notaio Strasberg i terreni confinanti al suo ranch, per poi farli attaccare dai suoi uomini, opportunamente incappucciati. Tex e Carson decidono di acquisire la propriet\u00e0 dell'ultima fattoria assalita dagli \"Incappucciati\", dopo avere messo al sicuro i precedenti proprietari.\nEl Carnicero \u00e8 intenzionato a scacciare i nuovi vicini. Arrivati anche Kit Willer e Tiger Jack, i pards appiccano un incendio alla bunkhouse della fattoria di Balder. El Carnicero paga i Lupi Rossi, dei feroci indiani Yaqui, per vendicarsi dei pesanti danni subiti dal suo ranch a causa dell'incendio e della carica di una mandria.\nNell'albo n. 219, intitolato \"Requiem per una canaglia\", gli Apache di Cochise arrivano a salvare in tempo i quattro pards, attaccati dai feroci Lupi Rossi. Ormai intrappolato tra le fiamme, El Carnicero si suicida con un colpo di pistola alla tempia.\n8\u00aa apparizione.\nNell'albo n. 246, intitolato \"Il figlio di Cochise\", una cricca di pericolosi evasi travestiti da bandoleros messicani, con i soldi del losco Mr. Tyrrel della Western Pacific, sabotano le linee della South &amp; West, compagnia ferroviaria concorrente favorita all'appalto.\nIncaricato di fermare i sabotatori della South &amp; West, Tex chieder\u00e0 aiuto a Cochise che gli invier\u00e0 il figlio Tahzay alla guida di fieri guerrieri apache. I loschi dipendenti di Tyrrel vengono fermati ad Old Hachita, dove la South &amp; West ha accumulato materiale di lavoro. La cricca di finti messicani si sparpaglier\u00e0 nella prateria, ma il loro covo verr\u00e0 individuato nel ranch del trafficante Sim\u00f3n.\nNell'albo n. 247, intitolato \"Sfida nel canyon\", gli apaches di Tahzay, guidati da Tex e Carson, attaccheranno il ranch del trafficante Sim\u00f3n. Ormai stremati, i farabutti fuggiranno ma verranno presto bloccati in un canyon. Tex li convincer\u00e0 a firmare un documento che potr\u00e0 smascherare il responsabile di tutta la faccenda, ovvero Mr. Tyrrel. I complici di Tyrrel spariranno in Messico, mentre lui, raggiunto nel suo ufficio dai pards, verr\u00e0 arrestato ed imprigionato.\n9\u00aa apparizione.\nUltima apparizione di Cochise \u00e8 narrata nell'albo 263, intitolato \"Le terre calde\"; l'infame Sam Brendall convincer\u00e0 gli indiani di Oreado ad attaccare i carri della compagnia di trasporti Butterfield. Grazie a Tex ed i pards, i pellerossa ed il furfante bianco vengono colti in sprovvista! Brendall sveler\u00e0 di essere dipendente della Overland (impresa concorrente della Butterfield, comandata da Ned Turpin) e verr\u00e0, in seguito, cacciato via. Inseguito dai suoi compari apaches, che lo accuseranno di aver parlato troppo, si schianter\u00e0 in un canyon! Si scoprir\u00e0 che il defunto aveva altri complici: Gila Kid ed il bieco Carlos, padrone del Devil's Hole, luogo di ritrovo dei malviventi.\nNell'albo n. 264, intitolato \"Inchiesta pericolosa\", i pards mettono fuori combattimento numerosi banditi a Devil's Hole e la bettola di El Corto, che in seguito salta in aria con il suo carico di esplosivi. Appoggiati da Cochise, Tex e Carson assumeranno un paio di oneste guide e la carovana della Butterfield parte per raggiungere Tucson. Altro ostacolo sar\u00e0 rappresentato da traffici d'armi e whisky con gli indiani ribelli! I ranger punteranno sulla tana del lupo, a Lordsburg, sede della Overland.\nNelle prime pagine dell'albo successivo, Bill Wyman, complice del padrone della Overland, spifferer\u00e0 tutto in cambio dell'impunit\u00e0. Tex e Carson vanno a Fort Bayard per trovare le prove necessarie a chiudere il caso inchiodando il Capitano Glendon, complice della Overland che copre i traffici di Turpin con gli indiani. Lo stesso Glendon dopo un estremo tentativo di eliminare i pards salta in aria con tutto il magazzino d'armi e whisky.\n10\u00aa apparizione (Pedro \"Cobra\" Galindez).\nCochise torna nell'albo n. 378, nella storia \"Il traditore\" (che segue \"Giustizia per i Navajos); \"Tex e Carson devono ritrovare un carico d'oro razziato dagli Apaches ai messicani, per evitare un incidente diplomatico con la Sonora. Cochise si offrir\u00e0 in loro aiuto ed i lingotti verranno recuperati grazie anche all'aiuto di una mappa, ma la schiera militare capeggiata dai ranger verr\u00e0 eliminata dai desperados del vile capitano Baker.\nNell'albo n. 379, intitolato \"Guerriero apache\", dietro al folle piano, che vorr\u00e0 lo stesso Cochise a decifrare la mappa che porta ai lingotti rubati, vi \u00e8 il losco Pedro \"Cobra\" Galindez. Tex e Carson verranno presi e scortati in un villaggio abbandonato del Messico, sede della banda di Galindez. Il capitano Baker, a capo dei loschi bandidos, ritorna a Fort Huachuca, incolpando i pards dell'eccidio del gruppo militare. Cochise, informato dal figlio Tahzay, sa che Tex e Carson non hanno niente a che fare con tale sterminio, indi ordiner\u00e0 ai suoi apache di attaccare la sede di Galindez ed i due pards verranno liberati.\nNell'albo n. 380, intitolato \"La legge della Colt\", \"Cobra\" Galindez far\u00e0 trasferire l'oro nella miniera di Maldonado; Tex e Carson se la dovranno vedere con gli abitanti di Douglas, che sanno che i due pards sono ricercati per l'ingiusta colpa attribuitagli dal capitano Baker. Con l'aiuto del generale Davis, i due ranger verranno aiutati dai rurales per recuperare i lingotti d'oro, ma una volta giunti alla miniera, scoprono che Pedro \"Cobra\" Galindez ha nuovamente tradito, questa volta i suoi stessi compagni, avendo sostituito l'oro con un mucchio di pietre colorate.\nNelle prime pagine dell'albo successivo, insieme al generale Davis ed ovviamente Cochise, Tex e Carson bloccheranno definitivamente il capitano Baker. Galindez, invece, finir\u00e0 sepolto vivo nella cripta della chiesa dove aveva nascosto l'oro ai danni dei suoi stessi seguaci criminali.\n11\u00aa apparizione.\nDopo un po' di tempo, Cochise ritorna nell'albo n. 691, intitolato \"Cuore Apache\"; viene narrata la storia di Johnny Warton, un apache rimasto orfano fin da bambino e cresciuto da un militare nordista dell'Arizona. Ormai adulto, Johnny desidera ritrovare le tracce del suo passato; divenuto avvocato ed agente provvisorio di una riserva, raggiunge Tex, Carson e Cochise al fine di battersi al loro fianco contro i bianchi corrotti.\nNel'albo successivo, intitolato \"Johnny il selvaggio\", Johnny \u00e8 impegnato a distribuire le poche risorse rimaste alle trib\u00f9 relegate ai margini della riserva, mentre uomini corrotti tramano per ristabilire i loro loschi traffici. Intanto, Tex, Carson e Cochise cercano di riportare sulla retta via dei giovani Chiricahuas ribelli, coi quali, per\u00f2, il giovane Warton si \u00e8 alleato per far guerra ai bianchi. La storia terminer\u00e0 con una sparatoria fra i ribelli indiani ed un reparto militare dove Johnny verr\u00e0 ferito mortalmente.\nSu Tex Speciale.\nCochise, fuori dalla collana \"Tutto Tex\", fa un paio di apparizioni anche sugli albi della collana Tex Speciale.\n1\u00aa apparizione.\nNell'albo n. 5 di Tex Speciale, intitolato \"Fiamme sull'Arizona\", gli spietati Volontari dell'Arizona, guidati dal folle Dan Latimer, sono intenzionati ad eliminare gli apaches di Cochise. Tex e Carson interverranno affinch\u00e9 non possa scoppiare una feroce guerra indiana; l'unico modo per evitarla \u00e8 convincere il capo ribelle Delgado ad incontrare l'onesto John Adams di Washington, che si occupa dei problemi delle riserve. Adams viene, per\u00f2, ucciso, ma la sua morte verr\u00e0 vendicata dai ranger che riusciranno a ripristinare l'ordine anche tra i nativi.\n2\u00aa apparizione.\nNell'albo n. 20 di Tex Speciale, intitolato \"Canyon Dorado\", il bieco fuorilegge Cimarr\u00f3n, vecchia conoscenza di Tex, viene a conoscenza del misterioso sito di \"Canyon Dorado\", una formazione rocciosa ricoperta d i polvere d'oro di cui ne parlano antiche leggende spagnole. L'unico testimone del luogo \u00e8 il vecchio cercatore Sunday Jim, il quale viene rapito dalla banda di Cimarr\u00f3n alleati con un gruppo di apache ribelli guidati dal rinnegato Juh, oppostosi all'autorit\u00e0 di Cochise. Tex ed i pards si mettono subito sulle tracce dei criminali lungo il deserto dell'Arizona, che terminer\u00e0 con l'involontario avvelenamento di Cimarr\u00f3n e della sua banda proprio sul sito di \"Canyon Dorado\".\n3\u00aa apparizione.\nNell'albo n. 32 di Tex Speciale, intitolato \"Il magnifico fuorilegge\", Tex \u00e8 ricercato in Arizona per via di una falsa accusa. Il protagonista sar\u00e0 questa volta impegnato nello sgominare intere bande di desperados e comancheros, salvare fanciulle in pericolo ed incontrare (per la prima volta) Cochise dei Chiricahuas!"}
{"id": "2721650", "revid": "712828", "url": "https://it.wikipedia.org/wiki?curid=2721650", "title": "Ghost in the Shell (manga)", "text": ""}
{"id": "2721651", "revid": "729019", "url": "https://it.wikipedia.org/wiki?curid=2721651", "title": "Umberto Pugliese", "text": "Biografia.\nNacque ad Alessandria il 13 gennaio 1880, appartenente ad una famiglia religione ebraica. Ammesso tredicenne alla Regia Accademia Navale di Livorno consegu\u00ec cinque anni dopo la promozione a guardiamarina, laureandosi nel 1901 in ingegneria navale e meccanica presso la Scuola superiore navale di Genova entrando l'anno successivo nel Genio Navale, prestando servizio presso lo stabilimento di Castellammare di Stabia e l'Arsenale di La Spezia.\nSuccessivamente si imbarc\u00f2 sulle corazzate \"Vittorio Emanuele\" e \"Regina Margherita\". In occasione del terremoto di Messina del 1908 si distinse nelle operazioni di soccorso meritando una menzione di merito.\nNel 1912 fu assegnato al Comitato per l'esame dei progetti delle navi collaborando nel decennio successivo col generale Edgardo Ferrati alla progettazione di navi da battaglia.\nDal 1925 al 1931 fu direttore dello stabilimento di Castellammare di Stabia e successivamente delle costruzioni navali alla Spezia dove segu\u00ec l'allestimento dell'incrociatore pesante \"Zara\" e dell'incrociatore leggero \"Diaz\", le cui realizzazioni vennero eseguite nei cantieri del Muggiano dalla societ\u00e0 Odero-Terni-Orlando.\nPromosso generale del genio navale per meriti eccezionali, venne preposto nel febbraio 1931 alla Direzione generale delle Costruzioni navali e meccaniche presso il Ministero della Marina, collaborando alla progettazione degli incrociatori leggeri delle classi Montecuccoli e Duca d'Aosta, ideando il torrione di comando per corazzate e incrociatori, eliminando le precedenti sovrastrutture che costituivano un bersaglio cospicuo e sprotetto, in quanto essendo distese su ampia superficie delle navi erano pi\u00f9 facilmente esposte alle offese; la nuova concezione del torrione dest\u00f2 interesse anche all'estero, tanto che venne adottato dalla Marina Sovietica per i suoi incrociatori della classe Maxim Gor'kij.\nSuccessivamente collabor\u00f2 alla ricostruzione delle corazzate \"Duilio\" e \"Cavour\" e fu il progettista delle navi da battaglia da 35.000 tonnellate \"Classe Littorio\". Per queste unit\u00e0 venne adottato un sistema di protezione antisommergibile denominato Cilindri Pugliese. Tale brevetto lo don\u00f2 allo Stato Italiano. Nel 1937 fu insignito dell'onorificenza di Cavaliere di Gran Croce insignito di Gran cordone dell'Ordine della Corona d'Italia\nLa sua carriera venne arrestata della proclamazione delle Leggi razziali del 1938 e in quanto ebreo allontanato dal servizio. Nel novembre 1940 in seguito alla notte di Taranto, in cui gli aerosiluranti inglesi provocarono gravi danni alle unit\u00e0 alla fonda nella base di Taranto le gerarchie della Regia Marina chiesero il suo aiuto ed egli, senza condizioni o risentimenti, part\u00ec immediatamente per Taranto per prestare la sua consulenza ai lavori di recupero e riparazione ma chiedendo solo di farlo indossando la divisa militare. Gli effetti dell'attacco inglese furono notevoli poich\u00e9 tre navi da battaglia (\"Littorio\", \"Duilio\", \"Cavour\") furono colpite da siluri e messe fuori combattimento.\nAvvalsosi di alcune scappatoie previste dalla legislazione razziale italiana, che prevedeva di dichiarare non applicabili le disposizioni antisemite ad alcune categorie speciali (art. 14 del R.D.L. n. 1728) compreso chi aveva acquisito \"eccezionali benemerenze\", nel luglio 1941 venne revocato il decreto con il quale era stato disposto il suo collocamento in congedo assoluto.\nPochi giorni prima della Proclamazione dell'armistizio venne insignito dal Re Vittorio Emanuele III dell'onorificenza di Cavaliere di Gran Croce dell'Ordine dei Santi Maurizio e Lazzaro.\nDopo l'armistizio di Cassibile e l'occupazione tedesca dell'Italia, gli ebrei italiani furono perseguitati e la stessa sorte tocc\u00f2 a lui, che nel gennaio 1944 fu catturato a Roma dalle SS, che ne disposero la detenzione nella prigione di via Tasso. Rilasciato successivamente sulla parola, fugg\u00ec nel Nord Italia, dove sperava di trovare la sorella Gemma, che per\u00f2, nel novembre 1943, era stata arrestata a Sanremo e deportata ad Auschwitz, da dove non fece pi\u00f9 ritorno. Il 18 gennaio 1945, al compimento del sessantacinquesimo anno di et\u00e0, venne collocato in ausiliaria.\nDopo la guerra fu presidente dell'Istituto nazionale per gli Studi e le esperienze di architettura navale, carica che ricopr\u00ec fino all'inizio del 1961. Nel maggio 1954, raggiunti i limiti d'et\u00e0, venne collocato in congedo assoluto. Si spense a Sorrento il 15 luglio 1961."}
{"id": "2721653", "revid": "597500", "url": "https://it.wikipedia.org/wiki?curid=2721653", "title": "Queer Lion 2007", "text": "Il Queer Lion 2007, noto anche come Leone al cinema gay 2007, \u00e8 stata la prima edizione del premio cinematografico assegnato al \"Miglior Film con Tematiche Omosessuali &amp; Queer Culture\" tra quelli presenti alla 64\u00aa Mostra internazionale d'arte cinematografica di Venezia. L'Awards \u00e8 stato vinto dal film statunitense \"The Speed of Life\" di Edward A. Radtke. Una menzione speciale \u00e8 stata assegnato alla pellicola di Kenneth Branagh, \"Sleuth - Gli insospettabili\"."}
{"id": "2721654", "revid": "597500", "url": "https://it.wikipedia.org/wiki?curid=2721654", "title": "Queer Lion 2008", "text": "Il Queer Lion 2008, noto anche come Leone al cinema gay, \u00e8 stata la seconda edizione del premio cinematografico assegnato al \"Miglior Film con Tematiche Omosessuali &amp; Queer Culture\" tra quelli presenti alla Sessantacinquesima Mostra Internazionale d\u2019Arte Cinematografica di Venezia. L'Awards \u00e8 stato vinto dal film \"Un altro pianeta\" di Stefano Tummolini."}
{"id": "2721655", "revid": "73843", "url": "https://it.wikipedia.org/wiki?curid=2721655", "title": "Queer Lion 2009", "text": "Il Queer Lion 2009, noto anche come Leone al cinema gay, \u00e8 stata la terza edizione del premio cinematografico assegnato al \"Miglior Film con Tematiche Omosessuali &amp; Queer Culture\" tra quelli presenti alla 66\u00aa Mostra internazionale d'arte cinematografica di Venezia. Il premio \u00e8 stato vinto da \"A Single Man\", film d'esordio del regista e stilista Tom Ford. Il Queer Lion Award alla Carriera \u00e8 stato consegnato a Ang Lee.\nGiuria.\nLa giuria \u00e8 stata composta da cinque membri di cui due copresidenti."}
{"id": "2721656", "revid": "123111432", "url": "https://it.wikipedia.org/wiki?curid=2721656", "title": "Queer Lion", "text": "Il Queer Lion Award, anche conosciuto come Leone Queer (o, impropriamente, Leone gay), \u00e8 il premio cinematografico attribuito annualmente dal 2007 al \"Miglior film con tematiche omosessuali &amp; Queer Culture\" tra quelli presentati alla Mostra internazionale d'arte cinematografica di Venezia.\nPanoramica.\nL'idea di un Queer Lion nasce nel 2003 da un'intervista realizzata da Daniel N. Casagrande, presidente dell'associazione culturale CinemArte, per il mensile \"Venezia News\" al direttore della Mostra del Cinema Moritz De Hadeln. In quell'occasione Casagrande chiese a De Hadeln se anche a Venezia, come gi\u00e0 venti anni prima a Berlino, avrebbe permesso la nascita di un premio specifico per la cinematografia gay (il Teddy Award). La risposta fu positiva. Ma l'avvicendamento alla direzione della Mostra, avvenuto l'anno successivo, cre\u00f2 un rallentamento del progetto, rilanciato per\u00f2 dalla volont\u00e0 dichiarata dal successivo direttore, Marco M\u00fcller, di sostenere la creazione di questo nuovo premio collaterale. Il premio, sin dai suoi albori, ha sempre ricevuto il fattivo sostegno da parte di Franco Grillini.\nDal 2010 il premio \u00e8 patrocinato dalla Regione del Veneto, dal Comune di Venezia, dal Sindacato Nazionale Critici Cinematografici Italiani e dal 2011 anche dal Ministero per i Beni e le Attivit\u00e0 Culturali e dalla Provincia di Venezia.\nNel 2012 il regista Brian De Palma, durante la conferenza stampa ufficiale di presentazione del suo \"Passion\", si dichiara sicuro di vincere il \"Leone Queer\", il premio sar\u00e0 invece attribuito alla pellicola \"The Weight\" del regista Jeon Kyu-hwan.\nMeccanismo di scelta del vincitore.\nIl premio prende in considerazione tutti i film con situazioni e personaggi LGBT o di interesse queer, presenti trasversalmente in tutte le sezioni della Mostra Internazionale d'Arte Cinematografica di Venezia: Concorso, Fuori Concorso, Orizzonti, Sconfini, Venezia Classici, Biennale College, Giornate degli Autori e Settimana Internazionale della Critica.\nUna apposita giuria di giornalisti, registi ed esperti cinematografici visiona durante la Mostra tutti i film con elementi LGBT segnalati dalla direzione del premio, e tra questi individua il \"miglior film\".\nNel 2007 la giuria ha attribuito una menzione speciale a \"Sleuth - Gli insospettabili\" di Kenneth Branagh, mentre nel 2009 ad Ang Lee \u00e8 stato assegnato il primo \"Queer Lion alla carriera\". Nel 2014 \u00e8 stato conferito il primo \"Queer Lion d'onore\" al film \"Una giornata particolare\" di Ettore Scola, in occasione della presentazione veneziana della versione restaurata.\nAlbo d'oro.\nLa tabella che segue riporta, seguendo l'ordine cronologico, i film vincitori del \"Queer Lion\" delle singole edizioni con l'indicazione del nome del regista e dello stato di produzione."}
{"id": "2721661", "revid": "287204", "url": "https://it.wikipedia.org/wiki?curid=2721661", "title": "Thomas Betterton", "text": "Biografia.\nApprendista di John Holden, la sua prima presenza in un teatro fu nel 1660, nel 1662 si sposa con l'attrice Mary Saunderson.\nHa ricevuto le lodi di Samuel Pepys, Alexander Pope, Richard Steele, e Theophilus Cibber, ha interpretato molti ruoli di personaggi shakespeariani anche in versioni modificate da William Davenant, John Dryden, Thomas Shadwell e Nahum Tate. Egli stesso ha modificato alcune opere famose dell'epoca.\nDivenne direttore del \"Duke's Company\", famosa compagnia teatrale dell'epoca. Alla sua morte venne sepolto nell'abbazia di Westminster"}
{"id": "2721662", "revid": "204012", "url": "https://it.wikipedia.org/wiki?curid=2721662", "title": "Thomas Patrick Betterton", "text": ""}
{"id": "2721663", "revid": "1543377", "url": "https://it.wikipedia.org/wiki?curid=2721663", "title": "Salsa rosa (programma televisivo)", "text": "Salsa rosa \u00e8 un programma televisivo italiano condotto dall'attrice Katia Follesa del duo \"Katia e Valeria\" affiancata dal modello brasiliano Bruno Cabrerizo, in onda sul canale Comedy Central (122 di Sky).\nDescrizione.\nLo show, dopo un'anteprima il 6 gennaio 2010, va in onda dal luned\u00ec al venerd\u00ec dalle 10 a mezzogiorno, ed \u00e8 una parodia dei programmi del mattino come \"Mattino 5\" e \"Verissimo\" che vede susseguirsi improbabili rubriche (\"Il caso umano\", \"Dottore mi fa male qui\", \"Piccoli rimedi fai da te\") a ospiti vip come Alessia Marcuzzi, Cristina Del Basso, Luca Dorigo, Rosita Celentano, Giorgio Mastrota, Mara Maionchi, Carmen Russo, Alessandro Cecchi Paone e tanti altri.\nAll'interno del programma ogni giorno si alternano i telefilm \"Vita da strega\", \"Love Bugs\" e la sitcom in prima visione \"Le regole dell'amore\".\nVisto il successo ottenuto, il programma viene riconfermato per una seconda edizione in onda a partire da luned\u00ec 8 novembre 2010.\nSigla.\nLa sigla \u00e8 una parodia di quella del telefilm \"Sex and the City\"."}
{"id": "2721670", "revid": "62221", "url": "https://it.wikipedia.org/wiki?curid=2721670", "title": "Cavolo", "text": ""}
{"id": "2721672", "revid": "767487", "url": "https://it.wikipedia.org/wiki?curid=2721672", "title": "Johann W. F\u00fcck", "text": "Dal 1913 al 1916 studi\u00f2 Filologia classica e Filologia semitica presso le universit\u00e0 di Halle, di Berlino e di Francoforte. La sua carriera accademica si interruppe nel biennio 1916-1917 quando prest\u00f2 il servizio militare. Ricevette il dottorato nel 1921, a Francoforte.\nDal 1921 al 1930 insegn\u00f2 ebraico presso l'Universit\u00e0 di Francoforte, dove nel 1929 ottenne l'abilitazione per l'insegnamento di filologia semitica e di scienze islamiche. Dal 1930 al 1935 fu docente presso l'Universit\u00e0 di Dacca e direttore del locale Dipartimento di studi islamici e arabi.\nDal 1935 al 1938 insegn\u00f2 Arabistica e Scienze islamiche presso l'Universit\u00e0 di Francoforte\nNel 1938 F\u00fcck ricevette una cattedra ad Halle, dove rest\u00f2 fino al riconoscimento da parte della sua Universit\u00e0 di Professore Emerito (\"Emeritierung\") nel 1962 e del suo pensionamento."}
{"id": "2721678", "revid": "123652331", "url": "https://it.wikipedia.org/wiki?curid=2721678", "title": "San Marco (Mantegna)", "text": "San Marco \u00e8 un dipinto, tempera su tela di lino (82x63,5 cm), di Andrea Mantegna, firmata e databile al 1448, conservata nello St\u00e4delsches Kunstinstitut di Francoforte sul Meno. Si tratta della pi\u00f9 antica opera conosciuta dell'artista.\nStoria.\nIl dipinto \u00e8 datato di solito al 1448, anno in cui il diciassettenne Mantegna riacquist\u00f2 l'indipendenza dopo sei anni passati nella bottega di Francesco Squarcione. Quell'anno il pittore, resosi conto delle proprie capacit\u00e0 e del suo straordinario talento, intent\u00f2 una causa contro l'ex-protettore, per il mancato pagamento di opere eseguite in suo nome, ed inizi\u00f2 ad accettare varie commissioni, come la pala per la chiesa di Santa Sofia, oggi distrutta.\nDescrizione e stile.\nSan Marco \u00e8 rappresentato mentre si affaccia da una finestra ad arco, poggiando con naturalezza volutamente forzata un gomito sulla balaustra in primo piano e tenendosi il mento con la mano, ma il pollice nascosto nella barba. In primissimo piano si trova un cartiglio attaccato che reca la firma dell'opera (), un dettaglio di derivazione fiamminga gi\u00e0 in uso da altri maestri italiani come Filippo Lippi, mentre sono sparsi qua e l\u00e0 alcuni oggetti simbolici indagati con accuratezza: il libro, la mela, la ghirlanda di frutta, una citazione erudita dell'antico tipica dello Squarcione e dei suoi allievi.\nLa figura del santo \u00e8 caratterizzata da un forte chiaroscuro che ne evidenzia le forme plastiche, con alcuni dettagli virtuosi dell'illuminazione, come il corpo in ombra, il riflesso della testa sull'aureola dorata o il brillio delle parti metalliche e delle perle sulla veste del santo.\nLa finestra architettonica separa lo spazio pittorico da quello dello spettatore, ma lo scorcio del libro e il braccio sporgente mettono abilmente in contatto i due mondi. Una scena simile nel bassorilievo trecentesco sul lato ovest del \"Salone\" padovano o Palazzo della Ragione con un dotto o santo e il suo libro."}
{"id": "2721689", "revid": "149485", "url": "https://it.wikipedia.org/wiki?curid=2721689", "title": "Anton\u00edn Janou\u0161ek", "text": "Biografia.\nNel 1895 divenne membro del partito socialdemocratico e a partire dal 1906 inizi\u00f2 a lavorare come giornalista e come rappresentante sindacale..\nNel 1919 guid\u00f2 la delegazione Ceca e Slovacca nel comitato centrale del Partito comunista ungherese. Dal 20 giugno al 7 luglio 1919 fu il leader (\"predseda revolu\u010dn\u00e9ho v\u00fdboru\") dell'effimera Repubblica Sovietica Slovacca.\nNel 1920 fu condannato a morte dal regime dell'ammiraglio Mikl\u00f3s Horthy e fu estradato in Cecoslovacchia. Nel 1922 Janou\u0161ek fugg\u00ec in Unione Sovietica dove divenne funzionario del Consiglio dell'Internazionale dei Lavoratori."}
{"id": "2721691", "revid": "628767", "url": "https://it.wikipedia.org/wiki?curid=2721691", "title": "Vavro \u0160rob\u00e1r", "text": "Dal 1935 fu professore. Fu presidente della \"Matica slovensk\u00e1\" dal 1919 alla morte. Sostenne il cecoslovacchismo.\nAdott\u00f2 gli pseudonimi di Andrej Bielik, J\u00e1n Dvorsk\u00fd, O\u010dit\u00fd svedok, Pozorovate\u013e, Slovensk\u00fd budite\u013e, Vavro Lieskovan, V. Lieskovan.\nBiografia.\nEra figlio di \u0160tefan \u0160rob\u00e1r e di sua moglie M\u00e1ria \u0160eferov\u00e1-Dvorsk\u00e1, che avevano altri undici figli. Da ragazzo dotato si mise in luce presso gli insegnanti e il padre accett\u00f2 che il figlio proseguisse gli studi. Pot\u00e9 cos\u00ec frequentare i ginnasi di Ru\u017eomberok, di Levo\u010da e di Bansk\u00e1 Bystrica (1883-1886). Prima della maturit\u00e0 fu per\u00f2 espulso da tutte le scuole del Regno d'Ungheria perch\u00e9 sosteneva il panslavismo. Consegu\u00ec la maturit\u00e0 al ginnasio di P\u0159erov in Moravia nel 1888.\nDopo la maturit\u00e0 si iscrisse alla facolt\u00e0 di medicina dell'Universit\u00e0 Carolina di Praga (1888-1898), ove collabor\u00f2 all'attivit\u00e0 del circolo slovacco \"Detvan\", divenendo un \"leader\" della sua generazione. Divenne in seguito primario del reparto di medicina interna dell'ospedale militare centrale dell'Insurrezione nazionale slovacca di Ru\u017eomberok.\nSotto l'influsso delle idee di Tom\u00e1\u0161 Garrigue Masaryk, ne divenne seguace.\nLa sua vita \u00e8 raccontata nel film biografico \"Vavro \u0160rob\u00e1r\" del regista Fedor Bartko (1997).\nIl giornale \"Hlas\".\nNel 1898 in collaborazione con Pavel Blaho incominci\u00f2 a pubblicare il giornale \"Hlas\". In seguito a divergenze con lo stesso Pavel Blaho, rimase l'unico redattore nelle ultime due annate del giornale, che usc\u00ec fino al 1904.\nI suoi articoli erano fortemente critici e pungenti sia contro la politica del Regno d'Ungheria sia centro il Partito Nazionale Slovacco e la sua dirigenza di Martin.\nDopo 11 anni di studio a Praga torn\u00f2 a Ru\u017eomberok e apr\u00ec un ambulatorio medico, che con alcune interruzioni mantenne fino al 1918.\nElezioni alla Dieta ungherese (1906).\nNel 1906 si candid\u00f2 alla Dieta del Regno d'Ungheria come deputato del collegio di Ru\u017eomberok. Il suo maggior sostenitore fu Andrej Hlinka, ma ricevette il supporto anche del deputato Franti\u0161ek Jehli\u010dka. Le elezioni lo videro perdente. Hlinka e \u0160rob\u00e1r, insieme ad alcuni dei sostenitori pi\u00f9 attivi, affrontarono accuse di istigazione contro la nazionalit\u00e0 ungherese. Il processo contro Hlinka e il suo circolo si svolse a Ru\u017eomberok dal 26 novembre al 6 dicembre 1906: Hlinka fu condannato a due anni di prigione di stato, \u0160rob\u00e1r a un anno e altri a pene pi\u00f9 brevi.\nDopo aver scontato la condanna a Seghedino, \u0160rob\u00e1r torn\u00f2 a Ru\u017eomberok. Dopo lo scoppio della Prima guerra mondiale collabor\u00f2 attivamente con i patrioti cechi.\nNel maggio del 1917 viaggi\u00f2 via Budapest a Vienna e a Praga, dove sostenne tramite colloqui con Anton\u00edn \u0160vehla e altri rappresentanti l'inclusione della Slovacchia nella dichiarazione costituzionale dei deputati cechi che era gi\u00e0 stata redatta. A Praga, ader\u00ec alle cosiddette \"Feste teatrali\", tenute sotto la presidenza di Karel Kram\u00e1\u0159. Nel viaggio di ritorno incontrato a Vienna Kornel Stodola e a Budapest Emil Stodola.\nIn questo periodo \u0160rob\u00e1r dimostra sentimenti antisemiti, che descriver\u00e0 nel libro di memorie \"Pam\u00e4ti z vojny a v\u00e4zenia\" (\"Memorie di guerra e di prigionia\"): in particolare si lamentava della presenza a suo dire eccessiva degli ebrei fra il personale degli ospedali e in tutta la pubblica amministrazione, concludendo che \"non c'\u00e8 da stupirsi della contrariet\u00e0 dei cristiani e che si dica che la guerra sia servita solo ad arricchire gli ebrei e a cacciare i cristiani da tutti i posti\".\nIl 1\u00ba maggio 1918 a Liptovsk\u00fd Mikul\u00e1\u0161.\nLa sua attivit\u00e0 politica culmin\u00f2 negli ultimi mesi della guerra in un periodo di crescenti richieste di azioni estere cecoslovacche (\u0160tef\u00e1nik, Masaryk) per avere segnali provenienti dalla Slovacchia, che potesser legittimare i loro sforzi per riunire la Slovacchia nella futura Cecoslovacchia. \u0160rob\u00e1r il 1\u00ba maggio 1918 intervenne alla manifestazione socialdemocratica di Liptovsk\u00fd Mikul\u00e1\u0161 per chiedere \"il diritto all'autodeterminazione per la parte del Regno d'Ungheria della stirpe cecoslovacca\". Non \u00e8 chiaro se la dichiarazione sia stata pronunciata direttamente davanti all'Assemblea, oppure se \u0160rob\u00e1r l'abbia aggiunta al testo della risoluzione che egli invi\u00f2 ai quotidiani cechi. Nel manoscritto originale di \u0160rob\u00e1r \u00e8 scritto \"per la parte del Regno d'Ungheria della stirpe slovacca\", e con un debole segno di matita \u00e8 aggiunta prima \"slovacca\" la parola \"ceco\". I quotidiani nazionali pubblicarono la risoluzione il 4 maggio 1918, solo Jozef \u0160kult\u00e9ty si rifiut\u00f2 di pubblicare il termine incriminato e riport\u00f2 il termine \"slovacchi\" e in una nota spieg\u00f2: \"nella risoluzione adottata questa denominazione \u00e8 indicata diversamente.\" Il giornale \"Slovensk\u00fd denn\u00edk\" di Milan Hod\u017ea introdusse la formulazione \"la nazione slovacca\" e i giornali cechi scrissero il \"popolo cecoslovacco\".\nLe autorit\u00e0 ungheresi sulla base delle notizie della stampa estera iniziarono un'inchiesta il 29 giugno 1918 e il 14 agosto internarono \u0160rob\u00e1r a Cegl\u00e9d, ove come medico visit\u00f2 i prigionieri di guerra jugoslavi.\nDopo un mese chiese un congedo e non torn\u00f2 pi\u00f9 nel campo di internamento, giunse a invece a Praga il mattino del 28 ottobre 1918 dove fu l'unico slovacco a presenziare alla dichiarazione d'indipendenza della Cecoslovacchia. Divenne membro dell'Assemblea nazionale rivoluzionaria di Praga e in seguito per sua iniziativa i deputati slovacchi furono cooptati nel \"Club slovacco\".\nMinistro plenipotenziario per l'amministrazione della Slovacchia.\nCome Ministro plenipotenziario per l'amministrazione della Slovacchia fu inviato in Slovacchia, dove passo dopo passo a Skalica, a \u017dilina e a Bratislava insieme a un suo \"governo\" organizz\u00f2 l'amministrazione del nuovo stato. Affront\u00f2 in questo periodo momenti difficili, come il fiasco per le celebrazioni dell'insediamento del governo slovacco a Bratislava. Fu uno dei primi a prendere ostaggi tra la popolazione civile come mezzo di pacificazione degli oppositori del nuovo stato cecoslovacco.\nIl periodo fra le due guerre.\nDal 1921 al 1922 fu ministro dell'istruzione, dal 1922 fino alla pensione fu insegnante alla facolt\u00e0 di medicina dell'Universit\u00e0 Comenio di Bratislava, ove ottenne nel 1935 il titolo di professore.\nNel 1930, nel tentativo di risolvere i suoi problemi economici, con l'avvocato di Bratislava Gabriel Kuchta decise di acquistare a Vienna una raccolta di 180 opere di antichi maestri con la speranza di rivenderli con grande profitto. I 3,25 milioni di corone impiegati per l'acquisto provenivano da prestiti privati. La raccolta fu portata nei Paesi Bassi, in parte fu venduta a Roma e a Londra. Tuttavia sorsero dubbi sull'autenticit\u00e0 dei quadri e i nuovi proprietari pretesero di rendere le opere. \u0160rob\u00e1r, quando si accorse che rischiava di diventare vittima di una frode, sotto la pressione dei creditori cerc\u00f2 invano di vendere le opere a istituzioni statale cecoslovacche. In quel frangente, la cancelleria del presidente scrisse per Masaryk una nota, che recita:\nMasaryk infine, per mantenere segreta la vicenda intervenne su \"\u017divnobanka\", presso l'industria dei distillati e altrove, e nell'interesse di risolvere la questione offr\u00ec anche un milione di corone del suo fondo presidenziale.\nDal 1925 al 1935 fu senatore all'Assemblea nazionale per conto del Partito agrario. A poco a poco i suoi rapporti con Andrej Hlinka e Milan Hod\u017ea peggiorarono e quando il partito gli rifiut\u00f2 la candidatura alle elezioni, si ritir\u00f2 a Tren\u010dianske Teplice e nel 1937 and\u00f2 in pensione.\nDurante la Prima repubblica slovacca fu coinvolto nell'attivit\u00e0 dei gruppi di opposizione, per cospirazione fu confinato a Donovaly, dove incontr\u00f2 l'Insurrezione nazionale slovacca.\nPresidente del Consiglio nazionale slovacco insurrezionale.\n\u0160rob\u00e1r non aveva esperienza dello stile politico e dei mezzi utilizzati dai leader comunisti Karol \u0160midke, Gust\u00e1v Hus\u00e1k, Rudolf Sl\u00e1nsk\u00fd e l'anziano uomo politico divenne solo un burattino nelle loro mani. Insieme con Karol \u0160midke fu copresidente del Consiglio nazionale slovacco insurrezionale e fu anche un membro della delegazione del Consiglio nazionale slovacco che vol\u00f2 a Mosca per colloqui sul futuro governo. Nonostante il suo convinto cecoslovacchismo, adott\u00f2 il motto \"uguale con il suo uguale\", promosso dalla rappresentanza slovacca nei confronti di Edvard Bene\u0161. Ha anche presieduto una seduta celebrativa del governo a Ko\u0161ice, in cui fu proclamato il programma del governo di Ko\u0161ice.\nIl secondo dopoguerra, ministro del governo Gottwald.\nDal 1945 al 1946 ricopr\u00ec il posto di ministro delle finanze come esponente del Partito democratico, ma nel 1946 fu espulso dal partito e fond\u00f2 allora il Partito della libert\u00e0 e nel febbraio del 1948 all'ottantunenne Vavro \u0160rob\u00e1r fu offerto un posto di ministro nel governo di Klement Gottwald. Sulle circostanze della sua nomina scrive Ladislav Holdo\u0161 nelle sue memorie:\n\u0160rob\u00e1r rimase ministro per l'unificazione delle leggi fino alla sua morte, che avvenne il 6 dicembre 1950, quando a Olomouc fu operato per un tumore maligno. Fu sepolto con tutti gli onori di Stato al cimitero di Sant'Andrea di Bratislava.\nOpere.\nFu autore di memorie, racconti, di un romanzo, di articoli politici e di articoli scientifici in campo medico."}
{"id": "2721695", "revid": "1305772", "url": "https://it.wikipedia.org/wiki?curid=2721695", "title": "San Antonio (Jujuy)", "text": "San Antonio (conosciuto anche come Perico San Antonio) \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, capoluogo del dipartimento omonimo. \u00c8 a 37\u00a0km dalla capitale provinciale, San Salvador de Jujuy.\nIn base al censimento del 2001, nel territorio comunale dimorano 3.698 abitanti, con un aumento del 36,91% rispetto al censimento precedente (1991). Di questi abitanti, il 47,7% sono donne e il 52,29% uomini. Nel 2001 la sola citt\u00e0 di San Antonio, sede municipale, contava 1.316 abitanti."}
{"id": "2721696", "revid": "339392", "url": "https://it.wikipedia.org/wiki?curid=2721696", "title": "Ecce Homo. Come si diventa ci\u00f2 che si \u00e8", "text": ""}
{"id": "2721697", "revid": "831312", "url": "https://it.wikipedia.org/wiki?curid=2721697", "title": "Vaterpolski klub Primorje", "text": "Il Vaterpolski klub Primorje Erste Bank \u00e8 una societ\u00e0 di sport acquatici croata, con sede nella citt\u00e0 di Fiume. Il club si occupa di pallanuoto, nuoto e nuoto sincronizzato.\nStoria.\nIl club fu fondato nel 1908 con il nome di Hrvatski Sportski Klub Viktoria. Nel 1991 i tre gruppi di nuoto sincronizzato, pallanuoto e nuoto decidono di stare insieme. Dal 2009 partecipa alla Lega Adriatica."}
{"id": "2721700", "revid": "110157", "url": "https://it.wikipedia.org/wiki?curid=2721700", "title": "Confronto interlaboratorio", "text": "Secondo la norma UNI CEI EN ISO/IEC 17043:2010 per confronto interlaboratorio (in inglese: \"interlaboratory comparison\") si intende l'organizzazione, l'esecuzione e la valutazione di prove su uno stesso campione, o su campioni simili, da parte di due o pi\u00f9 laboratori, in base a condizioni prestabilite."}
{"id": "2721701", "revid": "474175", "url": "https://it.wikipedia.org/wiki?curid=2721701", "title": "San Pedro de Jujuy", "text": "San Pedro de Jujuy \u00e8 un comune dell'Argentina, appartenente alla provincia di Jujuy, capoluogo del dipartimento omonimo. \u00c8 la seconda citt\u00e0 della provincia per numero d'abitanti.\nGeografia.\nSan Pedro de Jujuy \u00e8 situata sulla sponda sinistra R\u00edo Grande, a 66\u00a0km ad est dal capoluogo provinciale San Salvador de Jujuy.\nStoria.\nIl \"pueblo\" di San Pedro \u00e8 sorto nel 1883 e nel 1918 ricevette lo status di citt\u00e0.\nSociet\u00e0.\nPopolazione.\nIn base al censimento del 2001, nel territorio comunale dimorano 57.018 abitanti, con un aumento del 7,5% rispetto al censimento precedente (53.039 abitanti nel 1991). Di questi abitanti, il 51% sono donne e il 49% uomini. Nel 2001 la sola citt\u00e0 di San Pedro, sede municipale, contava 55.220 abitanti.\nInfrastrutture e trasporti.\nSan Pedro de Jujuy sorge lungo la strada nazionale 34, che unisce Rosario alle province nord-occidentali di Tucum\u00e1n, Salta e Jujuy."}
{"id": "2721703", "revid": "1784492", "url": "https://it.wikipedia.org/wiki?curid=2721703", "title": "Klub Vodnogo Polo Spartak Volgograd", "text": "Il Klub Vodnogo Polo Spartak Volgograd \u00e8 un club di pallanuoto russo, con sede nella citt\u00e0 di Volgograd. Esso \u00e8 conosciuto brevemente con il nome di Spartak Volgograd.\nStoria.\nLa societ\u00e0 ha una storia estremamente recente, essendo stata fondata nel 1994. La squadra di pallanuoto nacque per\u00f2 solo nel 1996, composta da studenti dell'Universit\u00e0 Statale Pedagogica di Volgograd e dalla facolt\u00e0 di educazione fisica.\nCiononostante, dimostra subito il suo valore vincendo il titolo di campione di Russia nel 1997 e piazzandosi addirittura al secondo posto nell'Eurolega del 1998. Si afferma poi come forza dominante della pallanuoto russa a partire dal 2010, quando inanella una serie di cinque titoli nazionali consecutivi. Il club si distingue anche in ambito continentale, con la conquista della LEN Euro Cup 2013-2014, la seconda competizione europea per club."}
{"id": "2721704", "revid": "339392", "url": "https://it.wikipedia.org/wiki?curid=2721704", "title": "Libert\u00e0 di sciopero", "text": ""}
{"id": "2721706", "revid": "1305772", "url": "https://it.wikipedia.org/wiki?curid=2721706", "title": "Pace di Addis Abeba", "text": ""}
{"id": "2721707", "revid": "450297", "url": "https://it.wikipedia.org/wiki?curid=2721707", "title": "Palo ristretto", "text": ""}
{"id": "2721711", "revid": "1957733", "url": "https://it.wikipedia.org/wiki?curid=2721711", "title": "Satellite (singolo P.O.D.)", "text": "Satellite \u00e8 una canzone dei P.O.D.. Si tratta della title track del loro quarto album in studio (2001), pubblicata come singolo nel 2002. Ne \u00e8 stato girato anche un video, che mostra la band mentre suona il brano dal vivo al Cornerstone ed anche una loro finta esibizione in un bosco."}
{"id": "2721712", "revid": "339392", "url": "https://it.wikipedia.org/wiki?curid=2721712", "title": "Guerra italo etiopica", "text": ""}
{"id": "2721714", "revid": "98077", "url": "https://it.wikipedia.org/wiki?curid=2721714", "title": "Baia della Balena", "text": ""}
{"id": "2721715", "revid": "484362", "url": "https://it.wikipedia.org/wiki?curid=2721715", "title": "Colonia del Regno d'Italia", "text": ""}
{"id": "2721716", "revid": "290948", "url": "https://it.wikipedia.org/wiki?curid=2721716", "title": "Nanogrammo", "text": ""}
{"id": "2721717", "revid": "1305772", "url": "https://it.wikipedia.org/wiki?curid=2721717", "title": "Concessione di Tientsin", "text": "Concessione di Tientsin"}
{"id": "2721718", "revid": "1305772", "url": "https://it.wikipedia.org/wiki?curid=2721718", "title": "La Mendieta", "text": "La Mendieta \u00e8 un comune (\"municipio\" in spagnolo) dell'Argentina, appartenente alla provincia di Jujuy, nel dipartimento di San Pedro. \u00c8 a 47\u00a0km dalla capitale provinciale, San Salvador de Jujuy.\nIn base al censimento del 2001, nel territorio comunale dimorano 3.812 abitanti, con un aumento del 5,91% rispetto al censimento precedente (1991). Di questi abitanti, il 48,5% sono donne e il 51,5% uomini. Nel 2001 la sola citt\u00e0 di La Mendieta, sede municipale, contava 3.295 abitanti.\nLa zona presenta un clima subtropicale umido, che favorisce la coltivazione della canna da zucchero e del tabacco, che costituiscono il principale sostentamento della zona."}
{"id": "2721719", "revid": "599013", "url": "https://it.wikipedia.org/wiki?curid=2721719", "title": "Alfonso Mart\u00ednez", "text": ""}
{"id": "2721721", "revid": "28776308", "url": "https://it.wikipedia.org/wiki?curid=2721721", "title": "Armistizio dell'8 settembre 1943", "text": ""}
{"id": "2721722", "revid": "287204", "url": "https://it.wikipedia.org/wiki?curid=2721722", "title": "St. Petersburg Open 2007", "text": "Il St. Petersburg Open 2007 \u00e8 stato un torneo di tennis giocato sul sintetico indoor.\n\u00c8 stata la 13\u00aa edizione del St. Petersburg Open, che fa parte della categoria International Series nell'ambito dell'ATP Tour 2007. Il torneo si \u00e8 giocato al Petersburg Sports and Concert Complex di San Pietroburgo in Russia, dal 22 al 28 ottobre 2007.\nCampioni.\nSingolare.\n Andy Murray ha battuto in finale Fernando Verdasco, 6\u20132, 6\u20133\nDoppio.\n Daniel Nestor / Nenad Zimonji\u0107 hanno battuto in finale J\u00fcrgen Melzer / Todd Perry, 6\u20131, 7\u20136(3)"}
{"id": "2721724", "revid": "28776331", "url": "https://it.wikipedia.org/wiki?curid=2721724", "title": "Trattato di pace del 1947", "text": ""}
{"id": "2721725", "revid": "1776051", "url": "https://it.wikipedia.org/wiki?curid=2721725", "title": "Sleeping Awake", "text": "Sleeping Awake \u00e8 una canzone dei P.O.D., composta per la colonna sonora del film \"Matrix Reloaded\" (2003).\nL'OST fu pubblicata il 6 maggio 2003 su doppia etichetta Warner Bros. Records/Maverick Records, e fu lanciata il 26 maggio proprio da questo singolo. L'edizione statunitense include solo \"Sleeping Awake\", mentre quella pubblicata il 3 giugno nel Regno Unito e in Australia comprende anche il video ed altre due canzoni.\n\"Sleeping Awake\" \u00e8 anche una traccia bonus dell'album \"Payable on Death\", pubblicato dai P.O.D. nello stesso anno.\nVideo e testo s'ispirano direttamente a \"Matrix Reloaded\", e nel ritornello c'\u00e8 la frase \"dreaming of Zion\", che si riferisce all'ultimo avamposto umano sulla Terra nel film."}
{"id": "2721727", "revid": "6923", "url": "https://it.wikipedia.org/wiki?curid=2721727", "title": "Abu Dhabi United Group", "text": "Abu Dhabi United Group for Development and Investment (ADUG), \u0645\u062c\u0645\u0648\u0639\u0629 \u0623\u0628\u0648\u0638\u0628\u064a \u0627\u0644\u0627\u062a\u062d\u0627\u062f \u0644\u0644\u062a\u0646\u0645\u064a\u0629 \u0648\u0627\u0644\u0627\u0633\u062a\u062b\u0645\u0627\u0631,' \u00e8 una societ\u00e0 di investimento di propriet\u00e0 dello Sceicco Mansour bin Zayed Al Nahyan, membro della Famiglia Reale di Abu Dhabi e Ministro degli Affari Presidenziali degli Emirati Arabi Uniti.\nSport.\nIl principale oggetto d'interesse della societ\u00e0 \u00e8 il City Football Group, la holding company che detiene il controllo di alcuni importanti club calcistici a livello mondiale, tra cui il Manchester City Football Club e il New York City Football Club.\nAltri interessi commerciali.\nADUG hanno anche un ampio portafoglio di propriet\u00e0 negli Emirati Arabi Uniti e all'estero. Oltre a Manchester City Football Club, ADUG hanno accumulato investimenti per un totale circa \u00a3 1 miliardo a Manchester, principalmente in immobili e settori di istruzione superiore.\nA parte l'acquisto di beni per il loro controllo, ADUG siglato un partenariato decennale con il Manchester City Consiglio di rinnovare la fine est della citt\u00e0 - non a caso la stessa area in cui si basano Manchester City - la creazione del Manchester Vita Development Company in collaborazione con il Consiglio al fine di costruire 6.000 case a prezzi accessibili nella zona.\nMasdar e Mubadala Development, veicoli di investimento sorella di Abu Dhabi gestiti dal Manchester City il presidente Khaldoon Al Mubarak detiene anche numerosi investimenti che sono collegati a ADUG."}
{"id": "2721729", "revid": "92723", "url": "https://it.wikipedia.org/wiki?curid=2721729", "title": "St. Petersburg Open 2007 - Singolare", "text": "Il singolare del St. Petersburg Open 2007 \u00e8 stato un torneo di tennis facente parte dell'ATP Tour.\nMario An\u010di\u0107 era il detentore del titolo, ma ha perso nel 2\u00ba turno contro Michail Ju\u017enyj.\nAndy Murray ha battuto in finale 6\u20132, 6\u20133, Fernando Verdasco."}
{"id": "2721734", "revid": "838137", "url": "https://it.wikipedia.org/wiki?curid=2721734", "title": "St. Petersburg Open 2007 - Doppio", "text": "Il doppio del St. Petersburg Open 2007 \u00e8 stato un torneo di tennis facente parte dell'ATP Tour.\nSimon Aspelin e Todd Perry erano i detentori del titolo, ma Aspelin non ha partecipato.\nSolo Perry ha partecipato facendo coppia con J\u00fcrgen Melzer, ma Daniel Nestor e Nenad Zimonji\u0107 li hanno battuti in finale 6\u20131, 7\u20136(3)."}
{"id": "2721736", "revid": "339392", "url": "https://it.wikipedia.org/wiki?curid=2721736", "title": "Occupazione dell'Eritrea", "text": ""}
{"id": "2721737", "revid": "287204", "url": "https://it.wikipedia.org/wiki?curid=2721737", "title": "Will You", "text": "Will You \u00e8 una canzone dei P.O.D., estratta come singolo dal loro album \"Payable on Death\" (2003).\nIl video mostra i dubbi e gli affetti di alcuni adolescenti, alternati alla band che suona il brano. \"Will You\" \u00e8 arrivata 47\u00aa nella classifica americana Bubbling Under Hot 100, il 10 dicembre 2003."}
{"id": "2721739", "revid": "28776472", "url": "https://it.wikipedia.org/wiki?curid=2721739", "title": "Continente africano", "text": ""}
{"id": "2721741", "revid": "1543377", "url": "https://it.wikipedia.org/wiki?curid=2721741", "title": "Grand Prix de Tennis de Lyon 2007", "text": "Il Grand Prix de Tennis de Lyon 2007 \u00e8 stato un torneo di tennis giocato sul sintetico indoor. \n\u00c8 stata la 21\u00aa edizione del Grand Prix de Tennis de Lyon, \nche fa parte della categoria International Series nell'ambito dell'ATP Tour 2007.\nIl torneo si \u00e8 giocato al Palais des Sports de Gerland di Lione in Francia, dal 22 al 28 ottobre 2007.\nCampioni.\nSingolare.\n S\u00e9bastien Grosjean ha battuto in finale Marc Gicquel, 7\u20136(5), 6\u20134\nDoppio.\n S\u00e9bastien Grosjean / Jo-Wilfried Tsonga hanno battuto in finale \u0141ukasz Kubot / Lovro Zovko, 6\u20134, 6\u20133"}
{"id": "2721742", "revid": "1305772", "url": "https://it.wikipedia.org/wiki?curid=2721742", "title": "La Esperanza (Jujuy)", "text": "La Esperanza \u00e8 un comune (\"municipio\" in spagnolo) dell'Argentina, appartenente alla provincia di Jujuy, nel dipartimento di San Pedro.\nIn base al censimento del 2001, nel territorio comunale dimorano 5.002 abitanti, con una diminuzione del 10,85% rispetto al censimento precedente (5.611 abitanti nel 1991). Di questi abitanti, il 48,78% sono donne e il 51,21% uomini. Nel 2001 la sola citt\u00e0 di La Esperanza, sede municipale, contava 2.669 abitanti.\nLa zona presenta un clima subtropicale umido, che favorisce la coltivazione della canna da zucchero e del tabacco, che costituiscono il principale sostentamento del comune."}
{"id": "2721744", "revid": "767487", "url": "https://it.wikipedia.org/wiki?curid=2721744", "title": "Change the World (P.O.D.)", "text": "Change the World \u00e8 una canzone dei P.O.D.. Fa parte del loro quinto album in studio \"Payable on Death\" (2003), ed \u00e8 stata pubblicata come singolo nel 2004. Ne fu girato anche un video in oltre 40 Paesi differenti, ma non \u00e8 mai andato in onda su MTV a causa dell'uscita della band dall'etichetta Atlantic Records."}
{"id": "2721745", "revid": "1442080", "url": "https://it.wikipedia.org/wiki?curid=2721745", "title": "Grand Prix de Tennis de Lyon 2007 - Singolare", "text": "Il singolare del Grand Prix de Tennis de Lyon 2007 \u00e8 stato un torneo di tennis facente parte dell'ATP Tour.\nRichard Gasquet era il detentore del titolo, ma ha perso nel 2\u00ba turno contro Jo-Wilfried Tsonga.\nS\u00e9bastien Grosjean ha battuto in finale 7\u20136(4), 6\u20134, Marc Gicquel."}
{"id": "2721746", "revid": "486946", "url": "https://it.wikipedia.org/wiki?curid=2721746", "title": "Lazzarista", "text": ""}
{"id": "2721747", "revid": "124548534", "url": "https://it.wikipedia.org/wiki?curid=2721747", "title": "PC Open Studio", "text": "PC Open \u00e8 stata una rivista di informatica, a frequenza mensile, il cui primo numero usc\u00ec in edicola nel novembre 1995.\nNegli ultimi anni della sua pubblicazione venne rinominata PC Open Studio e diffusa solo in abbonamento.\nNel corso degli anni ha cambiato diverse volte editore. Inizialmente pubblicata da Agep\u00ea con direttore responsabile Pasquale Laurelli, pass\u00f2 poi al gruppo 01Net con la guida di Roberto Mazzoni. Infine fu edita dal gruppo Il Sole 24 Ore.\nOgni mese venivano pubblicate sulla rivista anteprime, novit\u00e0 e prove dei prodotti Hardware/Software, schede tecniche, schede pratiche per illustrare il funzionamento di alcune applicazioni, corsi didattici e altri articoli di carattere informatico e tecnologico.\n\u00c8 sempre stato allegato anche un supporto ottico con contenuti complementari alla testata. Inizialmente si trattava di un CD-ROM, ma nel tempo si pass\u00f2 a due e poi ben tre CD-ROM allegati, prima di passare alla pubblicazione di un unico DVD-ROM. Questi dischi contenevano principalmente software con licenza freeware e shareware, a volte oltre un centinaio di programmi ogni mese, commentati e descritti, con un'interfaccia di navigazione prima di tipo software e poi in formato HTML.\nLa rivista, che negli ultimi anni era distribuita solo in abbonamento, ha chiuso le pubblicazioni a fine gennaio 2010, con il numero 157. Anche il sito ufficiale non \u00e8 pi\u00f9 operativo."}
{"id": "2721748", "revid": "28776558", "url": "https://it.wikipedia.org/wiki?curid=2721748", "title": "Codice penale per il Granducato di Toscana", "text": ""}
{"id": "2721749", "revid": "1020989", "url": "https://it.wikipedia.org/wiki?curid=2721749", "title": "Sun Quan", "text": " Capace generale e sovrano molto popolare, fu imperatore dal 229 (gi\u00e0 sovrano indipendente dal 221) al 252, anno in cui mor\u00ec all'et\u00e0 di 70 anni. Il suo regno, durato 23 anni, fa di lui il pi\u00f9 longevo degli imperatori della sua epoca.\nBiografia.\nInfanzia e adolescenza.\nSun Quan nacque il 5 luglio 182 a Sunzhou, figlio di Sun Jian, prominente generale imperiale. Secondo le \"Cronache dei Tre Regni\", Sun Quan era un discendente di Sun Tzu, autore della famosa opera militare \"L'arte della guerra\" e grande stratega del Periodo dei regni combattenti.\nIl padre mor\u00ec nel 191 e il giovane Quan pass\u00f2 alle tutele del fratello maggiore, Sun Ce, un altro ufficiale imperiale che stava costruendo il proprio regno a sud del Chang Jiang come signore della guerra. Nel 196, a 14 anni, Sun Quan fu nominato magistrato; era il primo di una serie di importanti incarichi, sempre in salita, che gli sarebbero stati assegnati dal fratello nel corso del tempo.\nSignore della guerra.\nSun Ce venne assassinato nel 200 durante una battuta di caccia. Sul letto di morte, ordin\u00f2 ai suoi soldati di porsi al servizio di Sun Quan, dal momento che suo figlio, Sun Shao, era ancora troppo giovane per prendere il comando. All'epoca, Sun Quan aveva appena 18 anni.\nInizialmente, pare che Sun Quan fosse tanto addolorato da non riuscire a fare nulla. Poi, su insistenza di Zhang Zhao, consigliere di Sun Ce, Quan pass\u00f2 in rassegna le truppe del fratello e si mise al loro comando. Tuttavia, la sua giovane et\u00e0 destava preoccupazione in molti e parve che le forze di Sun Ce fossero ormai sul punto di spaccarsi. Molti dei suoi ufficiali per\u00f2 scelsero di rimanere con Sun Quan, in particolare lo stesso Zhang Zhao e lo stratega Zhou Yu. Lo stesso C\u00e1o C\u0101o (all'epoca cancelliere di Han e vero detentore del potere), su consiglio di Zhang Hong, nomin\u00f2 Sun Quan \"generale taolu\" (\u8a0e\u865c\u5c07\u8ecd), innalzando il suo prestigio.\nSun Quan mise subito in pratica un aspetto della sua politica che lo avrebbe accompagnato per tutto il suo lungo regno: egli trovava persone particolarmente abili o che davano prova di determinate capacit\u00e0 e le portava alla sua corte, affidandosi al loro consiglio. Fu cos\u00ec che incaric\u00f2 Zhang Zhao e Zhang Hong di gestire gli affari civili e mise Zhou Yu, Cheng Fu e L\u00fc Fan a capo delle questioni militari.\nInizialmente, Sun Quan pass\u00f2 molti anni a fortificare i suoi possedimenti. Successivamente, sentendosi abbastanza pronto, nel 208 lanci\u00f2 una campagna contro Huang Zu, governatore delle regioni nord-orientali del regno di Liu Biao, battendolo e incamerando i suoi territori.\nLa battaglia delle Scogliere Rosse.\nQuello stesso anno, Liu Biao mor\u00ec e si apr\u00ec una durissima lotta di successione fra i suoi due figli, Liu Qi e Liu Cong. La loro debolezza permise a Cao Cao di sconfiggere entrambi e di prendere il controllo dei vasti territori di Liu Biao; a questo punto si rivolse contro Liu Bei, da tempo alleato di Liu Biao, costringendolo a fuggire e conquistando gran parte della provincia da lui governata. Cao sembrava sul punto di riunificare interamente l'Impero.\nSun Quan, consapevole delle intenzioni di Cao Cao, propose un'alleanza a Liu Bei, rimasto con pochissime truppe dalla sua parte. Cao scrisse una lettera a Sun nel tentativo di intimidirlo, vantando un esercito gigantesco e minacciando di invadere il suo regno nel caso non si fosse consegnato subito. Sun \u2014 bench\u00e9 molti, fra cui lo stesso Zhang Zhao, gli consigliassero il contrario \u2014 rifiut\u00f2 e si prepar\u00f2 alla guerra.\nInsieme, Sun e Liu avevano a disposizione un esercito che contava complessivamente 40.000 guerrieri, contro i 220.000 di Cao. Zhou Yu tuttavia elabor\u00f2 un piano che si rivel\u00f2 eccezionale: invi\u00f2 il suo sottoposto Huang Gai con la sua flotta presso la flotta di Cao Cao, fingendo la resa. Appena arrivato, per\u00f2, Huang diede fuoco alle navi di Cao, che andarono totalmente distrutte. Cao fugg\u00ec sulla terraferma, ma le sue truppe vennero duramente sconfitte dagli eserciti di Sun e Liu.\nLa disfatta subita nella battaglia delle Scogliere Rosse avrebbe impedito per sempre a Cao di unificare la Cina.\nL'alleanza con Liu Bei.\nSun Quan e Liu Bei sapevano bene che dovevano sfruttare il pi\u00f9 possibile la vittoria e pertanto mossero sulla provincia di Jing, precedentemente controllata da Liu e strappatagli da Cao dopo la morte di Liu Biao. Sun riusc\u00ec rapidamente a conquistare tutta la parte settentrionale della provincia, e Liu riprese la parte meridionale. L'alleanza dei due parve cos\u00ec piuttosto solida e fu ulteriormente cementata dalle nozze fra Liu e la sorella di Sun.\nAll'interno del regno di Sun, tuttavia, non tutti vedevano di buon occhio questo rapporto. In particolare Zhou Yu considerava Liu Bei una minaccia e propose a Sun di costringerlo ad una sorta di arresti domiciliari nei quali sarebbe stato ben trattato e di inglobare le sue truppe, ma Sun si rendeva conto che un piano del genere avrebbe probabilmente provocato una rivolta e rifiut\u00f2. Condivise per\u00f2 l'idea di Zhou di espandere i propri territori nel moderno Shaanxi, ma il progetto fu abbandonato a seguito della morte del grande stratega nel 210.\nSun riusc\u00ec comunque ad espandersi, in quanto ottenne la sottomissione dei signori della guerra delle zone dei moderni Guangdong e Guangxi, nonch\u00e9 del Vietnam settentrionale. Considerandosi ormai molto potente, accett\u00f2 di cedere lo Jing settentrionale a Liu Bei, mentre prima gli aveva lasciato solo la parte meridionale affinch\u00e9 non potesse restaurare un regno abbastanza forte da contrastarlo. Nel 215, per\u00f2, l'alleanza entr\u00f2 in crisi allorch\u00e9 Sun Quan pretese che gli fosse restituita la provincia; Liu Bei rifiut\u00f2, ma Sun penetr\u00f2 ugualmente nella zona settentrionale, controllata da Guan Yu (un ufficiale di Liu Bei) e ottenne la resa dell'intera zona orientale. Alla fine, la crisi si risolse con un accordo che divise la provincia all'altezza del Xiang Jiang, dove la parte orientale pass\u00f2 a Sun, quella occidentale rest\u00f2 a Liu.\nL'affare di Guan Yu.\nL'apparente fine delle ostilit\u00e0 non chiuse gli asti fra Sun Quan e Guan Yu; in particolare quest'ultimo era solito razziare i rifornimenti di Sun, per poi rifugiarsi sotto la protezione di Liu Bei.\nNel 219 Guan Yu attacc\u00f2 Fancheng, mettendo in seria difficolt\u00e0 lo stesso Cao Cao. Sun colse l'occasione che aspettava: colp\u00ec Guan alle spalle, sconfiggendolo e giustiziandolo personalmente. Quindi conquist\u00f2 il resto della provincia di Jing e cacci\u00f2 Liu Bei, mettendo fine all'alleanza fra i due. Ufficialmente, si mise al servizio di Cao Cao e, quindi, dell'imperatore Xian di Han, bench\u00e9 questi avesse ormai un potere unicamente nominale.\nSotto Cao Pi.\nNel 220 mor\u00ec Cao Cao e suo figlio, Cao Pi, costrinse Xian ad abdicare e divenne imperatore, dando vita al Cao Wei. Di contro, Liu Bei lo disconobbe e si autoproclam\u00f2 imperatore a sua volta, creando lo Shu Han. Sun Quan inizialmente non prese posizione ma, quando divenne chiara la minaccia di un attacco da parte di Liu, si mise al servizio di Cao Pi. L'imperatore nomin\u00f2 Sun principe di Wu e gli concesse le nove dignit\u00e0.\nSubito ebbero inizio le ostilit\u00e0 fra Sun e Liu; quest'ultimo in particolare voleva recuperare i territori perduti e vendicare il tradimento. Nella battaglia di Xiaoting (222), il generale di Sun Lu Xun inflisse una dura sconfitta alle forze di Liu, costringendolo a interrompere la sua offensiva.\nA questo punto, temendo che Sun potesse divenire troppo potente, Cao Pi gli chiese di inviare il suo erede, Sun Deng, a Luoyang, capitale del Cao Wei, dove sarebbe stato tenuto di fatto come ostaggio. Sun Quan rifiut\u00f2 e anzi disconobbe Cao Pi come imperatore, proclamando l'indipendenza del Sun Wu. Nel 223 svent\u00f2 un attacco sferrato da Cao Pi, rendendo cos\u00ec sicura la sovranit\u00e0 del suo regno. In quello stesso anno, Liu Bei mor\u00ec e il suo successore, Liu Shan, cadde sotto l'influenza del reggente Zhuge Liang, che restaur\u00f2 l'alleanza con Sun Quan.\nPrimo regno ed espansione.\nInizialmente, Sun Quan non assunse il titolo di imperatore, ma govern\u00f2 sul Sun Wu con poteri assoluti, fingendosi ancora un sostenitore della dinastia Han, che lo Shu Han voleva restaurare. Il suo tratto distintivo era la grande fiducia che accordava ai suoi consiglieri. In particolare l'intraprendente generale Lu Xun fu nominato comandante supremo degli eserciti e gli fu concesso lo scettro imperiale allo stesso modo di Sun. Sempre da Lu peraltro chiedeva consiglio sui rapporti con lo Shu Han, in particolare inviandogli copie o addirittura bozze delle lettere che inviava a Liu Shan o a Zhuge Liang.\nSuccessivamente nomin\u00f2 L\u00fc Fan, uno dei suoi funzionari civili pi\u00f9 rispettati, nuovo primo ministro, facendo scalpore perch\u00e9 i pi\u00f9 si aspettavano questa nomina per il famoso consigliere Zhang Zhao, che per\u00f2 aveva opinioni contrastanti con quelle di molti altri funzionari governativi, e quindi Sun Quan volle evitare una paralisi di governo.\nNel 224 e nel 225, Cao Pi tent\u00f2 di soggiogare il Sun Wu, ma non ebbe successo. Si tratt\u00f2 piuttosto di una serie di attacchi e contrattacchi, senza che nessuno riuscisse a prendere il controllo delle sponde nemiche del Chang Jiang (che delimitava il confine fra il Cao Wei \u2014 a nord \u2014 e il Sun Wu \u2014 a sud). Nel 226, poco dopo la morte di Cao Pi, Sun Quan ritenne di poter sferrare un attacco decisivo e mosse pertanto sulla comanderia di Jiangxia (grossomodo la moderna Xiaogan), ma, con sua grande sorpresa, le forze del Cao Wei risposero con efficacia e respinsero l'offensiva.\nNello stesso periodo, per\u00f2, Sun riusc\u00ec a riportare importanti vittorie sconfiggendo il signore della guerra Shi Hui e rendendo suoi vassalli i regni della Cambogia, del Laos e del Vietnam meridionale. Nel 228, inoltre, un generale di Sun, Zhou Fang, tese una trappola al Cao Wei: fingendosi un disertore, avvicin\u00f2 l'armata del generale Cao Xiu e la annient\u00f2 quasi completamente.\nImperatore.\nIl regno di Sun Quan aveva ormai raggiunto un'estensione enorme e ci\u00f2 lo port\u00f2, nel 229, ad autoproclamarsi imperatore Da di Wu. Ci\u00f2 naturalmente non manc\u00f2 di generare ripercussioni, in particolare nei confronti dei rapporti con lo Shu Han: proclamandosi imperatore, Sun Quan aveva avviato una nuova dinastia in contrasto con i propositi dello Shu Han, che si opponeva al Cao Wei proprio per restaurare la dinastia Han. Fu Zhuge Liang che si rifiut\u00f2 di rompere l'alleanza e che la tradusse in un trattato formale fra i due regni secondo cui si sarebbero divisi equamente il Cao Wei una volta che lo avessero conquistato.\nSun Quan suddivise l'impero in due parti e trasfer\u00ec la capitale da Wuchang (moderna Ezhou) a Jianye, governando direttamente la parte orientale e lasciando la parte occidentale al suo principe ereditario, Sun Deng, assistito da Lu Xun, affinch\u00e9 potesse formarsi politicamente. Dal punto di vista amministrativo, promosse un sistema caratterizzato da rapidit\u00e0 ed efficienza.\nSun era ancora assetato di conquiste. Nel 230 invi\u00f2 una nutrita flotta alla ricerca delle mitiche isole di Yizhou e Danzhou, forse corrispondenti a Taiwan e Giappone. La flotta non riusc\u00ec a trovare le due isole e fece ritorno un anno dopo, con elevatissime perdite fra i marinai.\nGuerra al Cao Wei.\nUn'altra disavventura avvenne nel 232, quando invi\u00f2 una flotta presso Gongsun Yuan, vassallo del Cao Wei; contro questa operazione si era espresso Yu Fan, che per punizione era stato esiliato. La missione fu un fiasco e la flotta venne distrutta dalle forze del Cao Wei; Sun tent\u00f2 di richiamare Yu, solo per apprendere che era morto in esilio.\nNel 233 Gongsun inform\u00f2 Sun Quan che era pronto a sottomettersi a lui. Entusiasta, Sun lo nomin\u00f2 principe e gli concesse le nove dignit\u00e0, quindi invi\u00f2 una forza di 10.000 uomini a presidiare il suo territorio, nonostante l'opinione contraria di molti dei suoi consiglieri. Gongsun per\u00f2 trad\u00ec Sun, assassin\u00f2 i suoi ufficiali e cattur\u00f2 le sue truppe. Sun Quan era talmente infuriato che progett\u00f2 di andare personalmente a punire Gongsun, ma poi si calm\u00f2 e, ammettendo di essere scivolato nella follia, riprese a pensare razionalmente. Un esempio del suo \"ritrovato\" raziocinio fu lo scambio, avvenuto nel 235, con C\u00e1o Ru\u00ec, che gli offr\u00ec cavalli in cambio di gioielli. Sun ignor\u00f2 l'implicita offesa e accett\u00f2 lo scambio, ritenendo di aver molto pi\u00f9 bisogno di cavalli che di gioielli.\nNel 234, Sun coordin\u00f2 insieme a Zhuge Liang un attacco contro il Cao Wei. Sun stesso assedi\u00f2 Hefei e Lu Xun attacc\u00f2 Xiangyang, nel tentativo di costringere il Cao Wei a inviare le proprie forze di riserva. Cao Rui comprese bene il piano e contrattacc\u00f2 solo quando fu certo che i rifornimenti di cibo del nemico scarseggiavano; a questo punto costrinse Sun a ritirarsi e altrettanto fece Lu.\nFu nel 238 che Sun Quan diede nuovamente prova del suo raziocinio. Ironicamente, Gongsun Yuan chiese aiuto al Sun Wu contro un attacco portato da Sima Yi, generale di Cao Rui. Sun accett\u00f2 di aiutarlo intravedendo un'occasione per indebolire il Cao Wei, ma quando Gongsun fu soggiogato, rinunci\u00f2 alla spedizione. Poco dopo fece giustiziare uno dei suoi principali consiglieri, L\u00fc Yi, scoperto a macchinare false accuse contro gli ufficiali militari; mossa, questa, che sald\u00f2 la sua precedentemente vacillante popolarit\u00e0 nell'esercito.\nL'ultima offensiva contro il Cao Wei avvenne nel 241, pochi anni dopo la morte di Cao Rui. Sun Quan si rifiut\u00f2 di attendere i rinforzi dello Shu Han e, invariabilmente, fu sconfitto.\nProblemi di successione.\nSempre nel 241 mor\u00ec Sun Deng, il principe ereditario, fatto che non solo apr\u00ec un complesso problema di successione, ma che contribu\u00ec anche al deterioramento mentale dell'imperatore. Nel 242 Sun Quan nomin\u00f2 Sun He \u2014 avuto dalla consorte Wang \u2014 nuovo principe ereditario, ma allo stesso tempo cominci\u00f2 a favorire il principe Sun Ba, dandogli sempre maggiori onori ed equiparandolo di fatto a Sun He. Questo, nell'opinione di molti consiglieri, avrebbe portato ad una dura lotta di successione, ma Sun Quan si rifiut\u00f2 di ascoltarli, salvo poi assistere impotente alle macchinazioni di Sun Ba per usurpare il fratello.\nVolendo prendere provvedimenti e salvare il salvabile, nel 245 l'imperatore accus\u00f2 la madre di essere la responsabile dei contrasti \u2014 Wang mor\u00ec quello stesso anno in circostanze poco chiare \u2014 e tent\u00f2 di impedire ai due principi di avere contatto con i funzionari a loro fedeli. A intervenire fu Lu Xun, che tent\u00f2 di favorire Sun He, per poi essere rimproverato pi\u00f9 volte da Sun Quan e morire di malattia poco dopo.\nLa contesa ebbe fine nel 250 per decisione di Sun Quan: Sun Ba fu costretto a suicidarsi e Sun He venne spogliato delle sue funzioni ed esiliato; a divenire principe ereditario fu Sun Liang. Molti degli ufficiali che appoggiavano Sun Ba vennero giustiziati.\nTardo regno.\nIl resto del regno di Sun Quan non vide molti scontri con il Cao Wei. Lo stesso Sun cerc\u00f2 di creare argini e difese al confine, evidentemente nel tentativo di trincerarsi all'interno e impedire qualsiasi attacco.\nNel corso della sua vita, Sun Quan aveva avuto molte consorti, ma a nessuna di loro era stato concesso il titolo di imperatrice. Questo fino al 251, quando Pan, madre di Sun Liang, venne elevata a imperatrice per favorire l'ascesa del figlio. Quello stesso anno, Sun Quan espresse la volont\u00e0 di richiamare Sun He dall'esilio, ma fu osteggiato dai suoi consiglieri, specialmente Sun Jun, che sostenevano Sun Liang.\nSempre nel 251 Sun Quan nomin\u00f2 Zhuge Ke \u2014 figlio di Zhuge Jin \u2014 reggente per Sun Liang, che infatti all'epoca aveva solo 8 anni. Questa mossa fu presa in quanto Sun era ormai molto anziano ed era consapevole che occorreva tutelare il suo regno affinch\u00e9 potesse sopravvivergli.\nNel 252 l'imperatrice Pan mor\u00ec; all'epoca ad essere accusato fu il suo servo, ma lo storico della dinastia Song Hu Sansheng sostiene che l'omicidio fu organizzato da funzionari governativi che volevano impedirle di regnare come imperatrice dowager. Non molto tempo dopo, il 21 maggio, anche Sun Quan mor\u00ec, lasciando il trono a Sun Liang.\nA Sun Quan fu dedicato un mausoleo sul monte Zijin, presso Nanchino.\nNella cultura di massa.\nSun Quan \u00e8 uno dei protagonisti delle serie di videogiochi della Koei \"Dynasty Warriors\", \"Warriors Orochi\" e \"Romance of the Three Kingdoms\", ambientati nel periodo dei Tre Regni; in \"Dynasty Warriors 6\", Sun Quan viene presentato come un sovrano democratico e dal comportamento austero, in contrasto con il pi\u00f9 informale Sun Ce.\nSun Quan \u00e8 uno dei personaggi giocabili del videogioco strategico della Creative Assembly \"\".\nNel film del 2008 \"La battaglia dei tre regni\", Sun Quan \u00e8 interpretato dall'attore Chang Chen."}
{"id": "2721750", "revid": "838137", "url": "https://it.wikipedia.org/wiki?curid=2721750", "title": "Grand Prix de Tennis de Lyon 2007 - Doppio", "text": "Il doppio del Grand Prix de Tennis de Lyon 2007 \u00e8 stato un torneo di tennis facente parte dell'ATP Tour.\nJulien Benneteau e Arnaud Cl\u00e9ment erano i detentori del titolo, ma quest'anno non hanno partecipato insieme.\nBenneteau ha fatto coppia con Micha\u00ebl Llodra, ma si \u00e8 ritirato nel 1\u00ba turno nel match contro S\u00e9bastien Grosjean e Jo-Wilfried Tsonga.\nCl\u00e9ment ha fatto coppia con Nicolas Mahut, ma ha perso in semifinale contro S\u00e9bastien Grosjean e Jo-Wilfried Tsonga.\nS\u00e9bastien Grosjean e Jo-Wilfried Tsonga hanno battuto in finale 6\u20134, 6\u20133, \u0141ukasz Kubot e Lovro Zovko."}
{"id": "2721751", "revid": "767487", "url": "https://it.wikipedia.org/wiki?curid=2721751", "title": "Palazzo del Priorino", "text": "Il Palazzo del Priorino si trova a Pistoia.\nLorenzo di Girolamo, membro della nobile famiglia Sozzifanti, tra la fine del XVI e l'inizio del XVII secolo, fece costruire lo stabile come sua residenza pistoiese. Egli era Priore della Religione di Santo Stefano e fondatore dell'Ordine di Arezzo e per questo il palazzo fu detto del \"Priorino\", nome che ha conservato fino ad oggi.\nLa costruzione \u00e8 attribuita all'architetto Jacopo Lafri che operava in quel periodo in citt\u00e0. Alcuni studiosi hanno ipotizzato che la paternit\u00e0 del palazzo sia da assegnare al Bernini ma la cosa appare poco probabile.\nIl palazzo fu venduto nel 1743 circa dai Sozzifanti a Ignazio di Pietro Banchieri e rimase della famiglia Banchieri fino al 1833.\nI Banchieri avevano sul retro orto, agrumi e vasca e da qui, attraversando via dello Spigo, passavano al cosiddetto Casino di Delizie, cio\u00e8 il palazzo Banchieri di via delle Logge, avuto in permuta dai cugini Rospigliosi Pallavicini.\nNel 1833 Giovanni Francesco di Pietro Poggi Banchieri, marito di Camilla Aldobrandini, vendette il palazzo a Stefano Corsini, il quale lo cedette poi nel 1892 alle suore Mantellate."}
{"id": "2721752", "revid": "287204", "url": "https://it.wikipedia.org/wiki?curid=2721752", "title": "Davidoff Swiss Indoors 2007", "text": "Il Davidoff Swiss Indoors 2007 \u00e8 stato un torneo di tennis giocato sul cemento indoor.\n\u00c8 stata la 38\u00aa edizione dell'evento, che fa parte dell'International Series nell'ambito dell'ATP Tour 2007.\nIl torneo si \u00e8 giocato al St. Jakobshalle di Basilea, in Svizzera, dal 22 al 28 ottobre 2007.\nCampioni.\nSingolare.\n Roger Federer ha battuto in finale Jarkko Nieminen, 6\u20133, 6\u20134\nDoppio.\n Bob Bryan / Mike Bryan hanno battuto in finale James Blake / Mark Knowles, 6\u20131, 6\u20131"}
{"id": "2721754", "revid": "1957733", "url": "https://it.wikipedia.org/wiki?curid=2721754", "title": "Lights Out (P.O.D.)", "text": "Lights Out \u00e8 una canzone dei P.O.D.. Fa parte del loro sesto album in studio \"Testify\" (2006), da cui \u00e8 stata estratta come singolo.\nCome buona parte dei brani di \"Testify\", si riallaccia alle sonorit\u00e0 rap metal dei primi lavori del gruppo. \"Lights Out\" \u00e8 stata usata nelle colonne sonore dei film \"TMNT\" e \"Scary Movie 4\" e per i promo di \"Superman Returns\", ed \u00e8 stato anche il brano di apertura dell'edizione 2005 del programma \"Survivor Series\", edito dalla WWE."}
{"id": "2721755", "revid": "110157", "url": "https://it.wikipedia.org/wiki?curid=2721755", "title": "Emelie Wikstr\u00f6m", "text": "Biografia.\nStagioni 2008-2013.\nEmelie Wikstr\u00f6m ha esordito in gare agonistiche internazionali il 17 novembre 2007 sulle nevi di casa di T\u00e4rnaby, giungendo 21\u00aa in uno slalom speciale valido come gara FIS. Il 26 gennaio successivo ha partecipato alla sua prima prova di Coppa Europa, lo slalom speciale di Lenggries che ha chiuso al 48\u00ba posto, e ha colto il suo primo podio nel circuito continentale il 27 novembre 2008 a Trysil nella medesima specialit\u00e0. Ha debuttato in Coppa del Mondo nello slalom speciale del 30 gennaio 2009 a Garmisch-Partenkirchen, non riuscendo a qualificarsi per la seconda manche; in seguito ha preso parte ai Mondiali juniores di Garmisch-Partenkirchen, ottenendo come miglior risultato il 27\u00ba posto sia nella discesa libera sia nella slalom speciale. \nIl 30 novembre dello stesso anno, a Fun\u00e4sdalen, ha conquistato il suo primo successo in Coppa Europa, in slalom speciale. Il 29 dicembre 2010 ha conquistato i primi punti in Coppa del Mondo, chiudendo al 13\u00ba posto lo slalom speciale di Semmering, e nella stessa stagione ha partecipato ai Mondiali di Garmisch-Partenkirchen 2011 (24\u00aa nello slalom speciale); il 3 febbraio 2012 ha colto la seconda e ultima vittoria in Coppa Europa, a San Candido in slalom speciale, e il 17 marzo successivo ha ottenuto il miglior piazzamento in Coppa del Mondo, a Schladming nella medesima specialit\u00e0 (4\u00aa). \nStagioni 2014-2021.\nHa debuttato ai Giochi olimpici invernali a , dove si \u00e8 piazzata 6\u00aa nello slalom speciale. Ai Mondiali di Sankt Moritz 2017 ha vinto la medaglia di bronzo nella gara a squadre (partecipando come riserva) e si \u00e8 classificata 8\u00aa nello slalom speciale; l'11 marzo dello stesso anno ha bissato il suo miglior piazzamento in Coppa del Mondo, a Squaw Valley in slalom speciale (4\u00aa), e ai XXIII Giochi olimpici invernali di , sua ultima presenza olimpica, si \u00e8 classificata 12\u00aa nello slalom speciale.\nNel 2021 ha conquistato l'ultimo podio in Coppa Europa, il 22 gennaio a Gstaad in slalom speciale (3\u00aa), e ai successivi Mondiali di Cortina d'Ampezzo 2021, suo congedo iridato, si \u00e8 piazzata 15\u00aa nella medesima specialit\u00e0. Si \u00e8 ritirata al termine di quella stessa stagione 2020-2021; la sua ultima gara in Coppa del Mondo \u00e8 stata lo slalom speciale di \u00c5re del 13 marzo (27\u00aa) e la sua ultima gara in carriera \u00e8 stata lo slalom speciale dei Campionati svedesi 2021, disputato nella medesima localit\u00e0 il 28 marzo e non completato dalla Wikstr\u00f6m.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "2721760", "revid": "217830", "url": "https://it.wikipedia.org/wiki?curid=2721760", "title": "Gran Premio motociclistico d'Olanda 1996", "text": "Il Gran Premio motociclistico d'Olanda 1996 fu il settimo appuntamento del motomondiale 1996. Si svolse il 29 giugno sul TT Circuit Assen di Assen nei Paesi Bassi e vide le vittorie di Mick Doohan su Honda nella classe 500, di Ralf Waldmann nella classe 250, di Emilio Alzamora nella classe 125, dell'equipaggio Darren Dixon-Andy Hetherington nella classe sidecar e di Jeffry de Vries per il Thunderbike Trophy.\nClasse 500.\nLa gara di questa classe fu disturbata dal maltempo ed \u00e8 stata disputata in due manches dopo l'interruzione avvenuta all'ottavo giro della corsa.\nClasse sidecar.\nI campioni in carica Darren Dixon-Andy Hetherington vincono malgrado un incidente all'ultimo giro con Rolf Biland-Kurt Waltisperg, con cui erano in lotta per la prima posizione. Gli svizzeri hanno pi\u00f9 difficolt\u00e0 a ripartire dopo il contatto e chiudono al 6\u00ba posto, mentre sul podio salgono Steve Webster-David James e i fratelli G\u00fcdel.\nIn classifica Dixon si porta in testa con 45 punti, davanti a G\u00fcdel a 41, Webster a 36 e a Biland a 23.\nArrivati al traguardo.\nFonte:\nThunderbike Trophy.\nFonte:"}
{"id": "2721761", "revid": "1442080", "url": "https://it.wikipedia.org/wiki?curid=2721761", "title": "Davidoff Swiss Indoors 2007 - Singolare", "text": "Il singolare del Davidoff Swiss Indoors 2007 \u00e8 stato un torneo di tennis facente parte dell'ATP Tour.\nRoger Federer era il detentore del titolo e ha battuto in finale 6\u20133, 6\u20134, Jarkko Nieminen."}
{"id": "2721762", "revid": "132266", "url": "https://it.wikipedia.org/wiki?curid=2721762", "title": "Giulio Andrassy", "text": ""}
{"id": "2721763", "revid": "838137", "url": "https://it.wikipedia.org/wiki?curid=2721763", "title": "Davidoff Swiss Indoors 2007 - Doppio", "text": "Il doppio del Davidoff Swiss Indoors 2007 \u00e8 stato un torneo di tennis facente parte dell'ATP Tour.\nMark Knowles e Daniel Nestor erano i detentori del titolo, ma Nestor non ha partecipato.\nSolo Knowles ha partecipato facendo coppia con James Blake, ma Bob Bryan e Mike Bryan li hanno battuti in finale 6\u20131, 6\u20131."}
{"id": "2721764", "revid": "132266", "url": "https://it.wikipedia.org/wiki?curid=2721764", "title": "Giulio Andrassy il Giovane", "text": ""}
{"id": "2721766", "revid": "132266", "url": "https://it.wikipedia.org/wiki?curid=2721766", "title": "Giulio Andrassy il Vecchio", "text": ""}
{"id": "2721767", "revid": "183976", "url": "https://it.wikipedia.org/wiki?curid=2721767", "title": "Emelie Wikstroem", "text": ""}
{"id": "2721772", "revid": "1442080", "url": "https://it.wikipedia.org/wiki?curid=2721772", "title": "Paris Masters 2007 - Singolare", "text": "Il singolare del Paris Masters 2007 \u00e8 stato un torneo di tennis facente parte dell'ATP Tour 2007.\nNikolaj Davydenko era il detentore del titolo, ma ha perso nel 3\u00ba turno contro Marcos Baghdatis.\nDavid Nalbandian ha battuto in finale 6\u20134, 6\u20130, Rafael Nadal.\nTeste di serie.\nTutte le teste di serie hanno ricevuto un bye per il 2\u00ba turno "}
{"id": "2721773", "revid": "217830", "url": "https://it.wikipedia.org/wiki?curid=2721773", "title": "Gran Premio motociclistico di Germania 1996", "text": "Il Gran Premio motociclistico di Germania 1996 fu l'ottavo appuntamento del motomondiale 1996. Si svolse il 7 luglio sul circuito del N\u00fcrburgring e vide la vittoria di Luca Cadalora su Honda nella classe 500, di Ralf Waldmann nella classe 250, di Masaki Tokudome nella classe 125, dell'equipaggio Darren Dixon-Andy Hetherington nella classe sidecar e di Jeffry de Vries per il Thunderbike Trophy.\nClasse sidecar.\nSeconda vittoria consecutiva per l'equipaggio Darren Dixon-Andy Hetherington, che precede al traguardo Klaffenb\u00f6ck-Parzer e Webster-James. Grazie a questi risultati Dixon rafforza la leadership in classifica, dove \u00e8 al comando con 70 punti, davanti a G\u00fcdel a 54 e a Webster a 52.\nArrivati al traguardo (posizioni a punti).\nFonte:\nThunderbike Trophy.\nFonte:"}
{"id": "2721774", "revid": "838137", "url": "https://it.wikipedia.org/wiki?curid=2721774", "title": "Paris Masters 2007 - Doppio", "text": "Il doppio del Paris Masters 2007 \u00e8 stato un torneo di tennis facente parte dell'ATP Tour 2007.\nArnaud Cl\u00e9ment e Micha\u00ebl Llodra erano i detentori del titolo, ma ha perso in semifinale contro Daniel Nestor e Nenad Zimonji\u0107.\nBob Bryan e Mike Bryan hanno battuto in finale 6\u20133, 7\u20136(7\u20134) Nenad Zimonji\u0107 e Daniel Nestor.\nTeste di serie.\nTutte le teste di serie hanno ricevuto un bye per il 2\u00ba turno "}
{"id": "2721775", "revid": "486946", "url": "https://it.wikipedia.org/wiki?curid=2721775", "title": "Fia European Truck Racing Cup", "text": ""}
{"id": "2721776", "revid": "102408065", "url": "https://it.wikipedia.org/wiki?curid=2721776", "title": "Rugolo", "text": "Rugolo \u00e8 una frazione del comune di Sarmede, in provincia di Treviso.\nGeografia fisica.\nRugolo \u00e8 un piccolo centro arroccato sulle pendici della montagna che sovrasta Sarmede, a est rispetto alla frazione maggiore, Montaner.\nVecchi borghi e case sparse si raccolgono intorno all'antica chiesa, dominando sulla pianura veneto-friulana.\nMonumenti e luoghi d'interesse.\nAffreschi.\nIl famoso illustratore di libri per bambini cecoslovacco \u0160t\u011bp\u00e1n Zav\u0159el, che visse dal 1968 al 1999 (anno della sua morte) a Sarmede, fece partire la tradizione del dipinto murale nel paese. Zavrel inizi\u00f2 a realizzarli negli ultimi anni \u201880. La tecnica usata era inizialmente quella dell'affresco, ma poi egli finiva per ritoccare i suoi lavori con degli interventi a secco.\nFin dagli inizi la Fondazione Mostra ha continuato questa tradizione con la collaborazione del Comune di S\u00e0rmede e di privati. Ad oggi sono quasi cinquanta gli affreschi e i dipinti realizzati ad opera di illustratori, artisti e allievi della Scuola Internazionale d'illustrazione di S\u00e0rmede.\nChiesa di San Giorgio.\nLa chiesa di San Giorgio, alla cui origine longobarda (circa VII secolo) si deve il culto di questo santo, assunse l'attuale aspetto tra XVI e XVII secolo. Fu parte del Patriarcato di Aquileia fino al 1818, quando pass\u00f2 alla Diocesi di Ceneda.\nLa facciata, rivolta ad ovest, \u00e8 a capanna, aperto da un rosone e da un portale rettangolare lapideo. Alla parte bassa della superficie di facciata sono addossate delle lapidi e dei cenotafi."}
{"id": "2721779", "revid": "767487", "url": "https://it.wikipedia.org/wiki?curid=2721779", "title": "Lago Sakakawea", "text": "Il lago Sakakawea (\"lake Sakakawea\" in lingua inglese) \u00e8 un lago artificiale situato nel cuore del Dakota del Nord. Il nome deriva da quello della nativa indiana Sakakawea, componente della spedizione di Lewis e Clark, ed \u00e8 il terzo lago artificiale degli Stati Uniti per dimensione dopo i laghi Mead e Powell.\nSi trova a circa 80\u00a0km di distanza dalla capitale Bismarck; invece la distanza lungo il corso del fiume Missouri \u00e8 di circa 120\u00a0km. Le sponde del lago distano fra loro in media fra i 3,2 e i 4,8\u00a0km, tuttavia il punto di maggior distanza \u00e8 di circa 23\u00a0km, il cosiddetto \"Van Hook arm\". Il lago Sakakawea delimita il confine meridionale dell'espansione dei ghiacci durante l'ultima glaciazione.\nIl bacino fu creato in contemporanea con l'ultimazione della diga di Garrison nel 1956, la seconda (e anche pi\u00f9 grande) delle sei dighe poste lungo il corso del fiume Missouri costruite dall'U.S. Army Corps of Engineers per prevenire il rischio di alluvioni, per poter ottenere energia idroelettrica e per poter favorire i trasporti e le coltivazioni."}
{"id": "2721784", "revid": "365417", "url": "https://it.wikipedia.org/wiki?curid=2721784", "title": "Bernhard Waldenfels", "text": "Biografia.\nWaldenfels ha studiato filosofia, psicologia, filologia classica, teologia e storia a Bonn, Innsbruck, Monaco e Parigi. Ha ottenuto il dottorato nel 1959 a Monaco con una tesi dal titolo \"Il domandare socratico: aporia, \"elenchos\", anamnesi\". Fra il 1960 ed il 1962 trascorre un periodo di perfezionamento a Parigi sotto la guida dei filosofi francesi Paul Ricoeur e Maurice Merleau-Ponty. Dal 1966 al 1967 insegna greco e latino in un liceo. Nel 1968 \u00e8 nominato Professore Straordinario all\u2019Universit\u00e0 di Monaco. Nel 1976 ottiene la libera docenza all\u2019Universit\u00e0 di Bochum. \u00c8 professore emerito dal 1999. \nWaldenfels \u00e8 membro fondatore della \"Societ\u00e0 tedesca di ricerca fenomenologica\" (\"Deutsche Gesellschaft f\u00fcr ph\u00e4nomenologische Forschung\"). \n\u00c8 stato visiting professor a Rotterdam (1982), a Parigi presso la \"Maison des Sciences de l\u2019Homme\" (1984) a New York alla \"New School\" (1987) a Roma (1989) ed a Louvain-la-Neuve (1990)."}
{"id": "2721785", "revid": "1442080", "url": "https://it.wikipedia.org/wiki?curid=2721785", "title": "Heimo Pfeifenberger", "text": "Carriera.\nCalciatore.\nClub.\nCresciuto nelle giovanili della squadra della sua citt\u00e0 natale, pass\u00f2 nel 1985 all'Austria Salisburgo, squadra con la quale avrebbe disputato la maggior parte della sua carriera, sia pure in tre periodi diversi, e con cui vinse due campionati austriaci (1994 e 1995) e un titolo di capocannoniere (1994). La permanenza all'Austria Salisburgo venne interrotta una prima volta tra il 1988 ed il 1992, periodo in cui gioc\u00f2 nel Rapid Vienna, e poi tra il 1996 ed il 1998, quando disput\u00f2 la Bundesliga in Germania con il .\nNazionale.\nIn nazionale esord\u00ec il 23 agosto 1989 in una gara di qualificazione per i Mondiali 1990 e chiuse la propria esperienza nella rappresentativa in un incontro del 19 agosto 1998. Complessivamente raccolse 40 presenze con la Nazionale maggiore e partecip\u00f2 a due Mondiali: quello del 1990, in cui per\u00f2 non scese in campo, e quello del 1998, in cui raccolse tre presenze.\nAllenatore.\nDa allenatore ha guidato il dal 2010 al 2012, il dal 2012 al 2014 e il Wolfsberger dal 2015 al 2018."}
{"id": "2721788", "revid": "287204", "url": "https://it.wikipedia.org/wiki?curid=2721788", "title": "Goodbye for Now", "text": "Goodbye for Now \u00e8 una canzone dei P.O.D.. Si tratta del primo singolo estratto dal loro sesto album in studio, \"Testify\" (2006).\nLa canzone.\nMusicalmente si avvicina ai primi lavori della band, reintroducendo strofe parzialmente rappate, ed inoltre non presenta riff di chitarra tipicamente nu metal. Nel finale della canzone vi \u00e8 un controcanto di Katy Perry, che qui ha collaborato prima di pubblicare il suo esordio ufficiale \"One of the Boys\" nel 2007. \"Goodbye for Now\" fa parte anche della raccolta \"\".\nLa canzone \u00e8 stata mandata molte volte in radio, ed ha anche accompagnato i promo del film \"Le cronache di Narnia\". \u00c8 arrivata 47\u00aa nella classifica Billboard Hot 100 il 31 gennaio 2006, 41\u00aa a Billboard Pop 100, 25\u00aa sulla Alternative Songs e 17\u00aa sulla Hot Mainstream Rock Tracks.\nPer \"Goodbye for Now\" \u00e8 stato girato anche un video, che ha raggiunto il primo posto nella trasmissione \"Total Request Live\"."}
{"id": "2721791", "revid": "1833487", "url": "https://it.wikipedia.org/wiki?curid=2721791", "title": "Disco bambina/Blackout", "text": "Disco bambina \u00e8 un brano musicale scritto da Giorgio Calabrese, Alberto Testa, Tony De Vita e Silvio Testi, interpretato da Heather Parisi nel 1979.\nIl brano.\nLa canzone era la sigla televisiva di \"Fantastico\", variet\u00e0 del sabato sera della Rete 1 che vedeva alla conduzione Loretta Goggi, Beppe Grillo e la stessa Parisi.\nIl brano venne pubblicato su 45 giri in abbinamento a Blackout nello stesso anno, ottenendo un clamoroso successo di vendite che, superando il milione di copie, fecero ottenere al singolo un disco d'oro, raggiungendo la prima posizione nella classifica dei singoli pi\u00f9 venduti in Italia il 20 gennaio 1980.\nIl brano verr\u00e0 successivamente inserito nelle raccolte \"Il fantastico mondo di Heather Parisi\" del 1983 e \"Le sigle originali di Fantastico\" del 1985.\nVersioni estere.\nDel disco, esistono diverse stampe distribuite all'estero, oltre alle quattro della versione italiana:\nDue per il mercato spagnolo e colombiano, in cui venne distribuita la versione cantata in spagnolo, sia su 7\" pollici che su 12\" mix, e due versioni per il mercato tedesco, che mantennero il testo in italiano."}
{"id": "2721792", "revid": "124332029", "url": "https://it.wikipedia.org/wiki?curid=2721792", "title": "Allenatori del Chelsea Football Club", "text": "Sono 31 gli allenatori che in tutta la storia del Chelsea si sono seduti sulla sua panchina, dei quali solamente 3 hanno ricoperto anche il ruolo di manager.\nIl tecnico che per pi\u00f9 tempo ha condotto la squadra \u00e8 stato lo scozzese David Calderhead, il quale l'ha guidata per 26 anni consecutivi, disputando complessivamente 966 partite senza per\u00f2 conquistare trofei. L'allenatore pi\u00f9 vincente \u00e8 stato, invece, il portoghese Jos\u00e9 Mourinho, che pu\u00f2 vantare nel proprio palmar\u00e8s tre Premier League (2004-2005, 2005-2006 e 2014-2015), tre Carling Cup (2004-2005, 2006-2007 e 2014-2015), una FA Cup (2006-2007) e un FA Community Shield (2005).\nLista degli allenatori.\nI dati riguardanti gli allenatori sono aggiornati al 26 gennaio 2021. Sono contate soltanto le partite ufficiali.\nAllenatori vincenti.\nIn questo elenco sono riportati gli allenatori vincitori di titoli.\nIl tecnico che per pi\u00f9 tempo ha condotto la squadra \u00e8 stato lo scozzese David Calderhead, il quale l'ha guidata per 26 anni consecutivi, disputando complessivamente 966 partite senza per\u00f2 conquistare trofei. L'allenatore pi\u00f9 vincente \u00e8 stato, invece, il portoghese Jos\u00e9 Mourinho, che pu\u00f2 vantare nel proprio palmar\u00e8s tre Premier League (2004-2005, 2005-2006 e 2014-2015), tre Carling Cup (2004-2005 2006-2007 e 2014-2015), una FA Cup (2006-2007) e un FA Community Shield (2006).\nL'inglese Ted Drake, che ha allenato i \"Blues\" negli anni cinquanta, \u00e8 stato il primo tecnico a vincere il campionato inglese (1955), ottenendo la Supercoppa inglese nello stesso anno. Nel 1965, lo scozzese Tommy Docherty ha vinto la prima Football League Cup e l'allenatore inglese Dave Sexton ha portato il Chelsea alla sua prima FA Cup nel 1970, alla quale \u00e8 seguita la prima competizione internazionale, la Coppa delle Coppe 1970-1971. Dopo un periodo tra prima e seconda divisione, alla fine degli anni novanta l'olandese Ruud Gullit ha guidato la formazione londinese a un nuovo trofeo nazionale, la FA Cup 1997. L'anno seguente, Gullit \u00e8 stato sostituito dall'italiano Gianluca Vialli, uno degli allenatori pi\u00f9 vincenti del Chelsea: in due anni, il manager ha vinto tre competizioni nazionali (League Cup 1998, FA Cup 2000 e Charity Shield 2000) e due competizioni internazionali (Coppa delle Coppe 1998 e Supercoppa UEFA 1999), inaugurando una tradizione di allenatori italiani nei due decenni successivi. Dopo il fiorente periodo con Jos\u00e9 Mourinho, la squadra \u00e8 tornata al successo nel 2009, guidata da Guus Hiddink alla vittoria della FA Cup 2008-2009. L'olandese \u00e8 stato sostituito da Carlo Ancelotti, che ha vinto Supercoppa inglese (2009) e il double campionato-coppa nel 2010. Negli anni duemiladieci, il Chelsea si \u00e8 imposto in Europa ottenendo diversi successi nelle competizioni internazionali con gli italiani Roberto Di Matteo (UEFA Champions League 2011-2012) e Maurizio Sarri (UEFA Europa League 2018-2019 e con lo spagnolo Rafa Benitez (UEFA Europa League 2012-2013, mantenendo un suo rilievo nazionale con i successi in FA Cup di Di Matteo (2012) e di Antonio Conte, sesto allenatore italiano della storia del club che ha ottenuto la vittoria in Premier League sette anni dopo l'ultima, a opera di Ancelotti."}
{"id": "2721793", "revid": "242653", "url": "https://it.wikipedia.org/wiki?curid=2721793", "title": "Allenatori del Chelsea F.C.", "text": ""}
{"id": "2721794", "revid": "217830", "url": "https://it.wikipedia.org/wiki?curid=2721794", "title": "Gran Premio motociclistico di Gran Bretagna 1996", "text": "Il Gran Premio motociclistico di Gran Bretagna 1996 fu il nono appuntamento del motomondiale 1996. Si svolse il 21 luglio sul circuito di Donington Park e vide la vittoria di Mick Doohan su Honda nella classe 500, di Max Biaggi nella classe 250, di Stefano Perugini nella classe 125, dell'equipaggio Darren Dixon-Andy Hetherington nella classe sidecar e di William Costes per il Thunderbike Trophy.\nClasse sidecar.\nL'equipaggio Darren Dixon-Andy Hetherington ottiene la terza vittoria consecutiva distanziando notevolmente tutti i concorrenti. Salgono sul podio anche Rolf Biland-Kurt Waltisperg, che partivano dalla pole, e Steve Webster-David James.\nIn classifica Dixon \u00e8 al comando con 95 punti; lo seguono Webster a 68, G\u00fcdel a 64 e Biland a 53.\nArrivati al traguardo.\nFonte:\nThunderbike Trophy.\nFonte:"}
{"id": "2721795", "revid": "217830", "url": "https://it.wikipedia.org/wiki?curid=2721795", "title": "Gran Premio motociclistico d'Austria 1996", "text": "Il Gran Premio motociclistico d'Austria 1996 fu il decimo appuntamento del motomondiale 1996. Dopo la sospensione nel 1995, il Gran Premio motociclistico d'Austria si svolse il 4 agosto 1996 all'A1-Ring dopo che le precedenti edizioni erano state ospitate dal Salzburgring. Le vittorie andarono a \u00c0lex Crivill\u00e9 su Honda nella classe 500, a Ralf Waldmann nella classe 250, a Ivan Goi nella classe 125, all'equipaggio Paul G\u00fcdel-Charly G\u00fcdel nella classe sidecar ed a Iain MacPherson nel Thunderbike Trophy.\nGoi con questa vittoria, ottenuta a 16 anni e 157 giorni, stabil\u00ec il nuovo record di pilota pi\u00f9 giovane ad aver ottenuto la vittoria in un gran premio.\nClasse sidecar.\nIn una gara disputata sul bagnato vincono Paul G\u00fcdel-Charly G\u00fcdel, che precedono Dixon-Hetherington e Biland-Waltisperg. In classifica, a due GP dal termine, Dixon guida con 115 punti; possono ancora contendergli la vittoria nel mondiale G\u00fcdel (89 punti), Webster (79) e Biland (69).\nThunderbike Trophy.\nFonte:"}
{"id": "2721796", "revid": "242653", "url": "https://it.wikipedia.org/wiki?curid=2721796", "title": "Allenatori del Chelsea FC", "text": ""}
{"id": "2721797", "revid": "287204", "url": "https://it.wikipedia.org/wiki?curid=2721797", "title": "Sulaiman Al-Fahim", "text": "\u00c8 ex-amministratore delegato della societ\u00e0 Immobili idra di Abu Dhabi, \u00e8 presidente dell'Unione Araba per la valorizzazione dei propri fondi ed \u00e8 membro del consiglio della ADUG\n\u00c8 azionista al 10% del Portsmouth F.C., militante in Football League Championship, dopo aver venduto una quota del 90% ad Ali al-Faraj nel mese di ottobre 2009.\nNel marzo del 2009, \u00e8 stato inserito al quarto posto nell'elenco degli arabi pi\u00f9 influenti del mondo.\nPrimi anni.\n\u00c8 nato a Dubai nel 1977. A diciotto anni ha fondato il Sulaiman Al Fahim Group che ha finanziato l'istruzione e lo sport negli Emirati Arabi Uniti. Nel 1998, i suoi genitori e il fratello minore sono morti in un incidente stradale vicino all'aeroporto di Dubai.\nCarriera immobiliare.\nAl-Fahim \u00e8 stato amministratore delegato della Immobili idra di Abu Dhabi, compagnia immobiliare da lui fondata nel 2005.\nAlcuni investitori che hanno acquistato immobili hanno accusato la compagnia di comportamento non etico, perch\u00e9 aveva modificato i dettagli dei piani e aumentato il prezzo delle case in un momento di prezzi delle case in calo e costi di costruzione.\nLa compagnia ha sottolineato che gli investitori sono stati informati del progetto di miglioramento in tutti i tempi dal momento che hanno firmato i loro contratti.\nAl-Fahim divenne presidente dell'Unione Araba per la valorizzazione dei propri fondi nel marzo 2009.\nDurante il mandato incontra il leader della maggioranza al Senato americano Harry Reid per discutere dello sviluppo sostenibile per le famiglie a basso e medio reddito.\nNel novembre del 2009, Al-Fahim lod\u00f2 l'amministrazione di Barack Obama per aver tentato di lavorare con il Medio Oriente.\nTelevisione.\nAl-Fahim \u00e8 il fondatore e conduttore del reality show \"Hydra Executives \", lanciato nella primavera del 2008.\nSport.\nAll'et\u00e0 di nove anni \u00e8 diventato campione nazionale di scacchi. Nel giugno 2008, \u00e8 stato eletto presidente della Federazione Emirata di Scacchi per il periodo 2008-2012.\nAttraverso la Immobili idra di Abu Dhabi \u00e8 coinvolto nella sponsorizzazione di una squadra di calcio della Costa Rica e della Bundesliga tedesca.\n\u00c8 un fan dei club di calcio al-'Ayn e Al Jazeera.\nSta costruendo una nuova accademia di calcio ad Abu Dhabi con ex giocatori dell'.\nManchester City.\nIl 1\u00ba settembre 2008 la Abu Dhabi United Group for Development and Investment ha deciso di comprare il . L'accordo \u00e8 stato firmato in presenza di Al-Fahim e di Khaldoon Al Mubarak, rappresentanti della compagnia.\nAl-Fahim \u00e8 stato ampiamente creduto di essere il nuovo proprietario del club, rilasciando dichiarazioni promette di risolvere tutti i problemi del club e di essere pronto a fare un'offerta di 134 milioni per Cristiano Ronaldo durante il mercato invernale.\nTuttavia lo sceicco Mansour bin Zayed Al Nahyan (patron del club e fondatore della ADUG) ha nominato Khaldoon Al Mubarak come presidente.\nPortsmouth.\nIl 26 agosto 2009 Al-Fahim ha rilevato il Portsmouth sborsando circa 60 milioni di sterline, come confermato dal The News. Il 5 ottobre ha venduto il 90 per cento della sua quota del club a Ali al-Faraj.\nAl-Fahim \u00e8 stato comunque il presidente non esecutivo del club fino alla fine della stagione 2009-2010.\nBeneficenza.\nNel dicembre 2008, Al-Fahim \u00e8 stato nominato ambasciatore dall'Istituzione intergovernativa per l'utilizzo di spirulina contro la malnutrizione (IIMSAM) a sostegno delle Nazioni Unite."}
{"id": "2721798", "revid": "217830", "url": "https://it.wikipedia.org/wiki?curid=2721798", "title": "Gran Premio motociclistico della Repubblica Ceca 1996", "text": "Il Gran Premio motociclistico della Repubblica Ceca 1996 fu l'undicesimo appuntamento del motomondiale 1996. Si svolse il 18 agosto sul circuito di Brno e vide, dopo quella ottenuta nel gran premio precedente, la seconda vittoria consecutiva di \u00c0lex Crivill\u00e9 su Honda nella classe 500 (che si impose in volata sul compagno di squadra Mick Doohan per due millesimi di secondo), di Max Biaggi nella classe 250 (al settimo successo della stagione) e di Valentino Rossi nella classe 125 (fu questa anche la prima vittoria del pilota pesarese in un GP del motomondiale, oltre che la prima pole position ottenuta nelle prove). Nella classe sidecar vinse l'equipaggio Rolf Biland-Kurt Waltisperg e nel Thunderbike Trophy il francese William Costes.\nCon il quarto posto ottenuto nella gara delle motocarrozzette l'equipaggio britannico Darren Dixon/Andy Hetherington ottenne la certezza matematica del titolo iridato, il secondo consecutivo.\nClasse sidecar.\nRolf Biland-Kurt Waltisperg, sul bagnato, conquistano la prima vittoria stagionale (per Biland l'80\u00aa nel motomondiale) arrivando al traguardo con 45 secondi di margine sul primo degli altri equipaggi, quello di Steve Webster-David James. A Brno inoltre si riconfermano matematicamente campioni Darren Dixon-Andy Hetherington, malgrado si classifichino quarti; a una gara dal termine della stagione hanno infatti 29 punti di vantaggio su Webster, 30 su G\u00fcdel e 34 su Biland. \nArrivati al traguardo.\nFonte:\nThunderbike Trophy.\nFonte:"}
{"id": "2721803", "revid": "697352", "url": "https://it.wikipedia.org/wiki?curid=2721803", "title": "La Esperanza Jujuy", "text": ""}
{"id": "2721805", "revid": "84184", "url": "https://it.wikipedia.org/wiki?curid=2721805", "title": "L'astronomia popolare", "text": "L'astronomia popolare (\"Astronomie populaire\") \u00e8 un saggio del francese Camille Flammarion, astronomo e divulgatore scientifico. Si tratta, come dice il sottotitolo a pag. iii, di una \"descrizione generale del cielo\" noto all'epoca della stesura (1880).\nLa prima edizione italiana, a cura della Casa editrice Sonzogno, Milano, Stabilimento Grafico Sonzogno, \u00e8 del 1885.\nContenuti.\nIl volume si articola in sei \"libri\":\nIn forma estremamente didattica e discorsiva Flammarion enuncia i principi e le conoscenze della scienza astronomica con rigore e completezza. Vanno ovviamente considerati i limiti posti dagli strumenti a disposizione nel XIX secolo. Ad esempio, non \u00e8 menzionato Plutone, scoperto solo nel 1930 dallo statunitense Clyde Tombaugh.\nQueste sono le parole di esordio del Libro primo:"}
{"id": "2721812", "revid": "155634", "url": "https://it.wikipedia.org/wiki?curid=2721812", "title": "Anthony Obert", "text": "Biografia.\nAttivo in gare FIS dal gennaio 2001, Obert in Coppa Europa ha esordito il 22 gennaio 2005 a La Plagne in slalom speciale (51\u00ba) e ha conquistato il primo podio il 9 novembre 2007, classificandosi al 2\u00ba posto nello slalom speciale indoor di Landgraaf. Esattamente un mese dopo ha esordito in Coppa del Mondo, nello slalom speciale di Bad Kleinkirchheim, senza concludere la prima manche.\nIl 7 marzo 2010 ha colto a Platak in slalom speciale la sua unica vittoria, nonch\u00e9 ultimo podio, in Coppa Europa e alla fine di quella stagione 2009-2010 \u00e8 risultato secondo nella classifica generale del trofeo continentale, battuto solo dalla svizzero Christian Spescha. La sua ultima gara in Coppa del Mondo \u00e8 stato lo slalom speciale di Wengen del 19 gennaio 2014, che non ha completato, e l'ultima gara della sua attivit\u00e0 agonistica \u00e8 stato lo slalom speciale FIS disputato a La Molina il 7 aprile seguente, chiuso da Obert al 4\u00ba posto. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "2721814", "revid": "217830", "url": "https://it.wikipedia.org/wiki?curid=2721814", "title": "Gran Premio motociclistico Citt\u00e0 di Imola 1996", "text": "Il Gran Premio motociclistico Citt\u00e0 di Imola 1996 fu il dodicesimo appuntamento del motomondiale 1996. Fu la prima edizione di questo Gran Premio, si svolse il 1\u00ba settembre 1996 sull'Autodromo Enzo e Dino Ferrari di Imola e vide la vittoria di Mick Doohan su Honda nella classe 500, di Ralf Waldmann nella classe 250 e di Masaki Tokudome nella classe 125.\nClasse 500.\nCon la prova di Imola venne tagliato il traguardo dei 500 gran premi nella classe regina dalla prima gara disputata in occasione del Tourist Trophy 1949."}
{"id": "2721817", "revid": "1310927", "url": "https://it.wikipedia.org/wiki?curid=2721817", "title": "Manchester City Football Club 2008-2009", "text": "Questa pagina raccoglie i dati riguardanti il Manchester City Football Club nelle competizioni ufficiali della stagione 2008-2009.\nMaglie e sponsor.\nLo sponsor tecnico per la stagione 2008-2009 \u00e8 Le Coq Sportif, mentre lo sponsor ufficiale \u00e8 Thomas Cook."}
{"id": "2721818", "revid": "287204", "url": "https://it.wikipedia.org/wiki?curid=2721818", "title": "Molnija (satellite)", "text": "Molnija era il nome di un tipo di satellite per telecomunicazioni militari usato dall'URSS.\nI satelliti di questo tipo erano piazzati in un'orbita ellittica altamente eccentrica chiamata orbita Molnija, caratterizzata da un'inclinazione di +63,4 gradi e un periodo di circa 12 ore. Quest'orbita, sfruttando la legge di Keplero sulla costanza della velocit\u00e0 areolare, permette al satellite di rimanere visibile per lunghi periodi a siti posti nelle regioni polari, cosa che non sarebbe possibile a satelliti in orbita geosincrona.\nIl programma Molnija venne approvato nel 1960. Dopo alcuni insuccessi iniziali avvenuti nel 1964, il primo satellite Molnija venne lanciato con successo il 23 agosto 1965.\nDal 1967 i satelliti Molnija sono stati usati anche a fini civili, per le trasmissioni televisive dell'emittente russa Orbita.\nFu anche usato durante la Guerra Fredda per consentire il collegamento della Linea rossa."}
{"id": "2721819", "revid": "1766", "url": "https://it.wikipedia.org/wiki?curid=2721819", "title": "Manchester City F.C. 2008-2009", "text": ""}
{"id": "2721821", "revid": "217830", "url": "https://it.wikipedia.org/wiki?curid=2721821", "title": "Gran Premio motociclistico di Catalogna 1996", "text": "Il Gran Premio motociclistico di Catalogna 1996 fu il 13 appuntamento del motomondiale 1996. Si tratt\u00f2 della prima edizione del Gran Premio motociclistico di Catalogna e si svolse il 15 settembre 1996 sul circuito di Catalogna. Le vittorie furono di Carlos Checa su Honda nella classe 500, di Max Biaggi nella classe 250 e nella classe 125 di Tomomi Manako (alla prima vittoria nel motomondiale).\nIl gran premio viene ricordato anche per essere stato l'ultimo nella storia ad ospitare le gare delle motocarrozzette; l'ultimo successo tra i sidecar arrise al pilota svizzero Rolf Biland, cio\u00e8 proprio al pilota che detiene il record assoluto di vittorie nella classe stessa e che ottenne anche il giro pi\u00f9 veloce in corsa (il passeggero fu Kurt Waltisperg). Su 340 gran premi disputati dalla prima presenza nel Gran Premio motociclistico di Svizzera 1949 si \u00e8 aggiudicato il primo posto per 81 volte, precedendo in questa speciale classifica Klaus Enders con 27 successi e Steve Webster (che proprio in questa occasione aveva ottenuto la pole position) con 23.\nAl via di quest'ultima prova storica si presentarono 21 equipaggi ma solo 14 vennero classificati al termine della gara con il risultato che non tutti i punti disponibili vennero assegnati.\nClasse 500.\nCon il secondo posto ottenuto alle spalle del vincitore Carlos Checa, Mick Doohan ebbe la certezza matematica del titolo iridato piloti, il terzo consecutivo. Sempre questa gara rappresent\u00f2 il centesimo successo della Honda nella classe regina del mondiale.\nClasse sidecar.\nSeconda vittoria consecutiva per Rolf Biland-Kurt Waltisperg; alle loro spalle salgono sul podio Klaffenb\u00f6ck-Parzer e, per la prima volta quest'anno, Abbott-Biggs. Darren Dixon-Andy Hetherington, gi\u00e0 matematicamente campioni, si piazzano quarti.\nNella classifica finale Dixon chiude con 141 punti, Biland \u00e8 secondo a 119 davanti a Webster a 110 e a G\u00fcdel a 108.\nArrivati al traguardo.\nFonte:\nThunderbike Trophy.\nFonte:"}
{"id": "2721824", "revid": "110157", "url": "https://it.wikipedia.org/wiki?curid=2721824", "title": "Nokia 5500 Sport", "text": "Il Nokia 5500 Sport \u00e8 uno smartphone prodotto dall'azienda finlandese Nokia e messo in commercio nel 2006. Il telefono possiede una scocca in acciaio inox e alcuni componenti in gomma per renderlo pi\u00f9 resistente agli urti."}
{"id": "2721825", "revid": "7336", "url": "https://it.wikipedia.org/wiki?curid=2721825", "title": "Be-bop", "text": ""}
{"id": "2721828", "revid": "46291", "url": "https://it.wikipedia.org/wiki?curid=2721828", "title": "Colchicum gonarei", "text": "Il colchico di Gonare (Colchicum gonarei ) \u00e8 una piccola pianta erbacea perenne appartenente alla famiglia Colchicaceae.\nDescrizione.\nPortamento.\nSecondo il sistema di classificazione delle piante di Raunki\u00e6r si tratta di una geofita bulbosa. Le sue dimensioni sono comprese tra i 15 ed i 30 centimetri di altezza.\nFoglie.\nLe foglie sono lineari, lunghe tra i 5 ed i 20 centimetri e larghe tra i 7 ed i 10 millimetri.\nFiori.\nI fiori sono formati da 4 o 6 petali di colore bianco rosato, lunghi 1 o 2 centimetri e larghi 2-5 millimetri. La fioritura avviene nel periodo autunnale, nei mesi compresi tra settembre e novembre.\nI frutto sono delle piccole capsule allungate entro le quali si trovano i semi.\nRadici.\nL'apparato radicale \u00e8 costituito da un piccolo bulbo del diametro compreso tra 2 e 3 centimetri.\nDistribuzione e habitat.\n\u00c8 una specie endemica della Sardegna. Il suo habitat naturale \u00e8 rappresentato dalla zone montane del Monte Gonare, nella provincia di Nuoro, su substrato di tipo calcareo. Vegeta a quote comprese tra gli 800 ed i 1.083 metri.\nConservazione.\nLa Lista rossa IUCN classifica \"Colchicum gonarei\" come specie a rischio minimo (\"Least Concern\").\nA livello regionale un progetto di legge che ne vietava la raccolta (cos\u00ec come di altre specie vegetali a rischio) fu proposto, ma non approvato, da alcuni componenti del consiglio regionale della Sardegna nel 2006."}
{"id": "2721831", "revid": "123452720", "url": "https://it.wikipedia.org/wiki?curid=2721831", "title": "I padroni del pensiero", "text": "I padroni del pensiero \u00e8 un libro di Andr\u00e9 Glucksmann e Bernard-Henri L\u00e9vy. L'edizione italiana, edita da Garzanti, di \"Les Ma\u00eetres penseurs\" reca in copertina la scritta \"l'opera che ha aperto la via ai \"nouveaux philosophes\"\" ed \u00e8 uscita nello stesso anno, il 1977."}
{"id": "2721835", "revid": "287204", "url": "https://it.wikipedia.org/wiki?curid=2721835", "title": "Societ\u00e0 Sportiva Real Montecchio Associazione Sportiva Dilettantistica", "text": "La Societ\u00e0 Sportiva Real Montecchio Associazione Sportiva Dilettantistica (nota semplicemente come S.S. Real Montecchio) \u00e8 una societ\u00e0 calcistica di Montecchio, frazione del comune di Vallefoglia (PU).\nLa societ\u00e0 fu fondata nel 1965, ma ha raggiunto i traguardi pi\u00f9 importanti nell'ultimo decennio, nel quale ha militato stabilmente in Serie D.\nStoria.\nDalla data della fondazione, il Real Montecchio milita nei campionati minori marchigiani, fino all'avvento in Promozione avvenuto nel 1972.\nRimane nel pi\u00f9 alto livello regionale per ben 28 stagioni consecutive (19 di Promozione e successivamente 9 di Eccellenza), sfiorando in pi\u00f9 occasioni il salto di categoria, coi secondi posti ottenuti nel 1974, 1980 e le eliminazioni in finale di playoff del 1998 contro la Virtus Palmese e del 1999 contro il Fucecchio.\nIl riscatto avviene del 2000, quando il Real Montecchio vince il campionato di Eccellenza Marche con una trionfale cavalcata e accede di diritto al massimo livello dilettante, che ritorna proprio in quella stagione a chiamarsi Serie D. La presidenza, in questo periodo, \u00e8 di Amedeo Canti mentre la direzione sportiva della squadra \u00e8 affidata all'ex bandiera Sandro Cangini (ex attaccante di Vis Pesaro, Ancona e Palermo che proprio a Montecchio aveva iniziato a muovere i primi passi da calciatore). L'allenatore \u00e8 Giuseppe Terenzi, il bomber \u00e8 Riccardo Innocenti, che qualche anno dopo diventer\u00e0 uno dei pi\u00f9 apprezzati attaccanti di Prima e Seconda Divisione con le maglie di Taranto, Real Marcianise, Pro Vasto.\nIl Real Montecchio milita in Serie D per un decennio, collezionando risultati di alto livello con tre qualificazioni ai playoff nel 2003, 2007 e 2008, compreso il secondo posto assoluto dietro al Ravenna 2003 ma anche di basso livello con due salvezze ai playout nel 2004 e 2009 prima di retrocedere nel 2010. Nel campionato d'Eccellenza \u00e8 guidato in panchina da mister Emanuele Tresoldi ('73) ex allenatore della Fortitudo Fabriano ed ex difensore di Atalanta, Spal, Ravenna, Castel di Sangro e Gubbio, campione d'Europa Under 21 con Cesare Maldini nel 1994; nella prima stagione la squadra raggiunge un onorevole settimo posto dietro a corazzate come , e Tolentino. Nell'estate 2011 la squadra si iscrive all'ultimo minuto a causa di problemi societari che portano all'addio di tutti i giocatori pi\u00f9 rappresentativi. Il Real scende in campo per tutto il campionato con la formazione juniores ed inevitabile per i ragazzi di Tresoldi (rimasto generosamente in panchina) arriva una nuova retrocessione con uno score raccapricciante di appena 2 punti in 34 partite. La forte crisi societaria si riflette sulla squadra anche nelle stagioni successive dove i biancorossi non riescono a salvarsi in Promozione e affondano addirittura in Seconda Categoria dopo aver chiuso all'ultimo posto anche il torneo di Prima Categoria. \u00c8 questo il periodo pi\u00f9 buio della storia della societ\u00e0, infatti la crisi sportiva e societaria ed il disinteresse di altri possibili acquirenti verso la squadra causano il ritiro dal seguente campionato di Seconda Categoria: il Real Montecchio non si iscrive a nessun torneo per la stagione 2014/2015.\nNel 2017/2018 una nuova squadra si iscrive in Terza Categoria con il nome di Montecchio FC. La neonata societ\u00e0, che veste i colori biancorossi ed eredita la tradizione sportiva del vecchio Real, viene immediatamente promossa in Seconda Categoria dopo aver vinto i playoff.\nGiocatori.\nAlcuni giocatori famosi che hanno vestito la maglia del Real Montecchio:"}
{"id": "2721839", "revid": "1318658", "url": "https://it.wikipedia.org/wiki?curid=2721839", "title": "Armoriale delle famiglie italiane (Coa-Col)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Coa a Col.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(4) - Enciclopedia Storico-Nobiliare Italiana di V. SPRETI, 1928-1936\n(5) - Manuale di araldica di Fabrizio DI MONTAUTO, Firenze, Edizioni Polistampa, 1999\n(12) - Annuario della Nobilt\u00e0 Italiana\n(13) - Archivio di Stato di Firenze\n(14) - \n(15) - Blasonario subalpino\n(16) - Il portale del sud\n(17) - Nobiliario di Sicilia di Antonio Mango di Casalgerardo, 1915-1970 versione su web\n(19) - Nobili napoletani\n(22) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(26) - Famiglie nobili di Sicilia\n(27) - Raccolta di armi gentilizie di diverse famiglie di Montefalco di F. DEGLI ABBATI, 1795\n(28) - Wappen portal\n(30) - Stemmario di Rutigliano\n(33) - Stemmario vesuviano\n(36) - Theodoro Amayden, La storia delle famiglie romane, 1914"}
{"id": "2721842", "revid": "923674", "url": "https://it.wikipedia.org/wiki?curid=2721842", "title": "Armoriale delle famiglie italiane (Cr-Cy)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Cr a Cy.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(4) - Enciclopedia Storico-Nobiliare Italiana di V. SPRETI, 1928-1936\n(7) - Albo d'Oro delle famiglie nobili patrizie e illustri nel Regno di Dalmazia di Renzo de' VIDOVICH, Trieste, 2004\n(8) - Armorial de J. B. RIETSTAP, et ses compl\u00e9ments, reperibile su molti siti tra cui \n(10) - Storia della nobilt\u00e0 in Sardegna di Francesco Floris e Sergio Serra, Edizioni della torre, 2007\n(13) - Archivio di Stato di Firenze\n(14) - \n(15) - Blasonario subalpino\n(16) - Il portale del sud\n(17) - Nobiliario di Sicilia di Antonio Mango di Casalgerardo, 1915-1970 versione su web\n(19) - Nobili napoletani\n(22) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(28) - Wappen portal\n(31) - Enrico Ottonello, \"Gli stemmi di cittadinanza della magnifica comunit\u00e0 di Ovada\", Ovada, Accademia Urbense, 2005\n(33) - Stemmario vesuviano"}
{"id": "2721843", "revid": "106908", "url": "https://it.wikipedia.org/wiki?curid=2721843", "title": "August Goedrich", "text": ""}
{"id": "2721844", "revid": "113025512", "url": "https://it.wikipedia.org/wiki?curid=2721844", "title": "Terri Minsky", "text": "Tra i suoi altri lavori vanno ricordate le scritture dei copioni di diversi episodi di \"Sex and the City\". Minsky \u00e8 attualmente il produttore esecutivo di \"Sherri\", una nuova serie televisiva con protagonista Sherri Shepherd che ha debuttato nell'ottobre 2009."}
{"id": "2721847", "revid": "365411", "url": "https://it.wikipedia.org/wiki?curid=2721847", "title": "Real Montecchio", "text": ""}
{"id": "2721849", "revid": "110157", "url": "https://it.wikipedia.org/wiki?curid=2721849", "title": "Lo stato canaglia", "text": "Lo stato canaglia \u00e8 un libro di Piero Ostellino. \nEdito da Rizzoli nel 2009. Il sottotitolo \"Come la cattiva politica continua a soffocare l'Italia\" anticipa il contenuto che colleziona una serie di temi che l'autore individua come centrali per la modernizzazione del Paese e la liberazione dall'attuale paralisi."}
{"id": "2721852", "revid": "119747331", "url": "https://it.wikipedia.org/wiki?curid=2721852", "title": "Appellation d'origine contr\u00f4l\u00e9e", "text": "L'Appellation d'origine contr\u00f4l\u00e9e (AOC; letteralmente: \"denominazione d'origine controllata\") \u00e8 un'etichetta ufficiale francese o svizzera di protezione di prodotti agroalimentari. I prodotti marchiati AOC sono prodotti tradizionali, legati al loro luogo d'origine o ad un sapere locale. Gli AOC francesi e fanno parte - quando sono registrati - dei prodotti agroalimentari protetti dall'Unione europea, e rientrano nel registro delle \"Appellations d'origine prot\u00e9g\u00e9e\" (AOP, letteralmente: \"denominazione di origine protetta\").\nStoria.\n\u00c8 stato Pierre Le Roy de Boiseaumari\u00e9, viticoltore di Ch\u00e2teauneuf-du-Pape, detto \"il barone Le Roy\", a dare vita al marchio AOC. Con il suo amico Joseph Capus ha promosso il rinnovamento delle denominazioni vitivinicole in Francia e nel mondo intero. Pierre Charnay spiega che: \nPer mettere ordine in questo caos i viticoltori del comune fecero appello alla solida formazione giuridica del barone: nel 1924 Pierre Le Roy fece creare il sindacato dei viticoltori di Ch\u00e2teauneuf-du-Pape, e nel 1929 il sindacato dei viticoltori del C\u00f4tes-du-rh\u00f4ne.\nNel 1932, in seno alla \"F\u00e9d\u00e9ration des Associations Viticoles de France\", fu creata una \u00ab Section des grands crus \u00bb, il cui segretario generale fu proprio il barone. Questa iniziativa, immediatamente sostenuta e appoggiata dal senatore Joseph Capus, Ministro dell'Agricoltura dal 1923 al 1924, era del resto in linea con la fondazione nel 1929 dell\"'Office International de la Vigne et du Vin\" (voluta dal deputato \u00c9douard Barthe) e con la creazione nel 1931 del \"Comitato nazionale di propaganda a favore del vino\". \nGrazie a un provvedimento giudiziario, il barone ottenne nel 1933 una sentenza che defin\u00ec e delimit\u00f2 la denominazione Ch\u00e2teauneuf-du-pape. Lo stesso anno, con il gastronomo Curnonsky, diede vita all'Acad\u00e9mie du vin de France.\nIl 12 marzo 1935, Joseph Capus deposit\u00f2 in Senato la proposta di legge che aveva elaborato in stretta collaborazione con il barone Le Roy. Le disposizioni della \"Legge Capus\" furono in seguito integrate da \u00c9douard Barthe nel Decreto legge del 30 luglio 1935. Il decreto permise la creazione di un \"Comitato nazionale delle Denominazioni d'origine dei vini e delle acqueviti\", che il 16 luglio 1947 sarebbe diventato per decreto l\"'Institut National des Appellations d'Origine des vins et des eaux-de-vie\". \nIl primo presidente dell'istituto fu lo stesso Joseph Capus e alla sua morte il suo successore fu il barone Le Roy, il quale rest\u00f2 in carica dal 1947 al 1967.\nFin dalla sua fondazione, l'istituto ebbe delle caratteristiche originali, tra pubblico e privato: organismo privato, dotato di una personalit\u00e0 civile, fu investito di un servizio pubblico. La sua maggiore innovazione fu di costituire legalmente una nuova categoria di vini e acquaviti dalla \"denominazione cosiddetta \"controllata\"\". \nIl futuro dei vini e a seguire degli altri prodotti legati al territorio era ormai segnato."}
{"id": "2721853", "revid": "86599", "url": "https://it.wikipedia.org/wiki?curid=2721853", "title": "C/1971 E1 Toba", "text": "La Cometa Toba, formalmente indicata C/1971 E1 (Toba), \u00e8 una cometa non periodica. La cometa \u00e8 stata scoperta dall'astrofilo giapponese Kenji Toba da Tsuchiura, prefettura di Ibaraki (Giappone)."}
{"id": "2721856", "revid": "253269", "url": "https://it.wikipedia.org/wiki?curid=2721856", "title": "Hallie Todd", "text": "Vita privata.\nFiglia del produttore cinematografico George Eckstein e dell'attrice Ann Morgan Guilbert, dal 1991 \u00e8 sposata con l'attore Glenn Withrow da cui ha avuto una figlia, Ivy Withrow.\nCarriera.\nNota al piccolo pubblico per aver recitato nella serie di Disney Channel \"Lizzie McGuire\" e nel film che ne segue, \"Lizzie McGuire - Da liceale a popstar\", la Todd ha preso parte a molte altre serie di successo come \"Brothers\" (1984-1989), \"Going Places\" di \"Leonard Michaels\" (1990-1991), \"La signora in giallo\" (1989-1991), \"\" (1990) e \"Vita con Roger\" (1996-1997). Veste i panni di Carol Clark in \"Lea to the Rescue\", film uscito direttamente in DVD il 14 giugno 2016 e distribuito dalla Universal Studios. Attualmente si occupa, insieme al marito e alla figlia, della casa di produzione In House Media Film Partners, con la quale ha prodotto due pellicole: \"The Mooring\" (2013) e \"The Last Champion\" (2017)."}
{"id": "2721859", "revid": "767487", "url": "https://it.wikipedia.org/wiki?curid=2721859", "title": "August von G\u00f6drich", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, vincendo la medaglia d'argento nella corsa in linea, in 3h42'18\", dietro solo ad Aristeid\u012bs K\u014dnstantinid\u012bs."}
{"id": "2721861", "revid": "106908", "url": "https://it.wikipedia.org/wiki?curid=2721861", "title": "Anton von G\u00f6drich", "text": ""}
{"id": "2721862", "revid": "124123", "url": "https://it.wikipedia.org/wiki?curid=2721862", "title": "Ali al-Faraj", "text": "SABIC.\nInsieme al fratello Ahmed al-Faraj \u00e8' proprietario della gigante azienda petrolchimica SABIC.\nPortsmouth.\nIl 5 ottobre 2009 ha acquistato il 90 per cento della quota del Portsmouth dall'emiro Sulaiman Al-Fahim, che \u00e8 rimasto presidente non esecutivo.\nNel 2010 vende il club al cinese Balram Chainrai."}
{"id": "2721863", "revid": "106908", "url": "https://it.wikipedia.org/wiki?curid=2721863", "title": "August G\u00f6drich", "text": ""}
{"id": "2721864", "revid": "1494169", "url": "https://it.wikipedia.org/wiki?curid=2721864", "title": "Humanimal", "text": "Humanimal pu\u00f2 riferirsi a:"}
{"id": "2721865", "revid": "1748167", "url": "https://it.wikipedia.org/wiki?curid=2721865", "title": "Alessio De Filippis", "text": "Biografia.\nAlessio \u00e8 fratello maggiore del doppiatore Stefano De Filippis.\nHa contribuito a molti doppiaggi italiani di film, tra cui: \"Terra di confine - Open Range\", \"Lizzie McGuire - Da liceale a popstar\", film tratto dall'omonima serie Disney \"Step Up\" e serie TV come \"Lizzie McGuire\" e molte altre.\nNel 2003 ha vinto il premio \"Voce dell'anno maschile - Cartoni e radio\", attribuitogli dal pubblico al Gran Gal\u00e0 del Doppiaggio.\n\u00c8 noto per la voce ai personaggi dei cartoni animati e anime come Kirigaya Kazuto/Kirito in \"Sword Art Online\", Gon Freecss nella prima serie animata di \"Hunter \u00d7 Hunter\", Tadase Hotori in \"Shugo Chara!\", Peter Pan in \"Ritorno all'Isola che non c'\u00e8\", Robin in \"Teen Titans\" e \"Teen Titans Go!\" e nella prima stagione di \"Young Justice\", Rigby in \"Regular Show\" e Lincoln Loud in \"A casa dei Loud.\""}
{"id": "2721866", "revid": "223320", "url": "https://it.wikipedia.org/wiki?curid=2721866", "title": "Mah\u0101vairocana", "text": ""}
{"id": "2721868", "revid": "223320", "url": "https://it.wikipedia.org/wiki?curid=2721868", "title": "Vairochana", "text": ""}
{"id": "2721870", "revid": "124744147", "url": "https://it.wikipedia.org/wiki?curid=2721870", "title": "UEFA Europa League 2010-2011", "text": "La UEFA Europa League 2010-2011 \u00e8 stata la 2\u00aa edizione del torneo dopo il cambio di formato e denominazione voluto dal Presidente dell'UEFA, Michel Platini; complessivamente \u00e8 la 40\u00aa edizione di tale torneo. La finale si \u00e8 disputata all'Aviva Stadium di Dublino, in Irlanda, e ha visto il Porto battere i connazionali del Braga per 1-0; \u00e8 stata la prima finale di una competizione calcistica europea disputata in questo paese, nonch\u00e9 la prima tra due squadre portoghesi. Anche una delle semifinaliste \u00e8 stata lusitana, in un\u2019edizione storica per il paese iberico.\nSistema di qualificazione (secondo il coefficiente UEFA della nazione).\nUn totale di 194 squadre da 53 federazioni calcistiche diverse partecipano alla edizione 2010-2011 della UEFA Europa League.\nIl sistema di qualificazione secondo il coefficiente della UEFA \u00e8 cos\u00ec composto:\nLegenda.\nLe sigle tra parentesi mostrano come si sono qualificate le squadre.\nPreliminari.\nPrimo turno preliminare: (52 squadre).\nTeste di serie\nNon teste di serie\nSecondo turno preliminare: (80 squadre).\nTeste di serie\nNon teste di serie\nTerzo turno preliminare: (70 squadre).\nTeste di serie\nNon teste di serie\nFase di qualificazione.\nPrimo turno preliminare.\nAndata il 1\u00ba luglio 2010, ritorno l'8 luglio 2010.\nSecondo turno preliminare.\nAndata il 15 luglio 2010, ritorno il 22 luglio 2010. L'incontro tra MyPa e Sant Juli\u00e0 \u00e8 stato posticipato giorno 23 luglio 2010.\nTerzo turno preliminare.\nAndata il 29 luglio 2010, ritorno il 5 agosto 2010. Per l'andata, l'incontro tra e Cliftonville \u00e8 stato anticipato il 27 luglio 2010. Per il ritorno, l'incontro tra Rapid Vienna e Beroe \u00e8 stato anticipato il 3 agosto 2010.\nPlay-off.\nAndata il 19 agosto 2010, ritorno il 26 agosto 2010. Per l'andata, gli incontri tra Be\u015fikta\u015f e HJK Helsinki e tra e Austria Vienna sono stati anticipati al 17 agosto 2010. Per il ritorno, l'incontro tra e \u00e8 stato anticipato il 24 agosto 2010.\nFase a gironi.\nIl sorteggio per stabilire la composizione di dodici gruppi composti da quattro squadre, di cui una testa di serie, \u00e8 stato effettuato il 27 agosto 2010 a Monaco. Vi hanno preso parte le 37 squadre vincitrici degli spareggi di UEFA Europa League, la vincente dell'edizione UEFA Europa League 2009-2010 e le 10 squadre perdenti negli spareggi di UEFA Champions League. Non hanno potuto essere sorteggiate nello stesso girone squadre provenienti dalla stessa nazione.\nAccederanno ai sedicesimi di finale le prime due squadre di ogni girone.\nFase ad eliminazione diretta.\nSquadre qualificate.\nTeste di serie\nNon teste di serie\nTabellone.\nGli accoppiamenti per i quarti di finale e le semifinali e l'ordine di abbinamento della finale sono stati sorteggiati (senza limitazioni) il 18 marzo 2011.\nStatistiche.\nSono escluse le gare dei turni preliminari."}
{"id": "2721871", "revid": "122083843", "url": "https://it.wikipedia.org/wiki?curid=2721871", "title": "Open di Francia 2006", "text": "L'Open di Francia 2006, la 105\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 28 maggio al 10 giugno 2006. Il singolare maschile \u00e8 stato vinto dallo spagnolo Rafael Nadal, che si \u00e8 imposto sullo svizzero Roger Federer in quattro set con il punteggio di 1\u20136, 6\u20131, 6\u20134, 7\u20136(4). Il singolare femminile \u00e8 stato vinto dalla belga Justine Henin, che ha battuto in due set la russa Svetlana Kuznecova. Nel doppio maschile si sono imposti Jonas Bj\u00f6rkman e Maks Mirny. Nel doppio femminile hanno trionfato Lisa Raymond e Samantha Stosur. Nel doppio misto la vittoria \u00e8 andata alla slovena Katarina Srebotnik in coppia con Nenad Zimonji\u0107.\nPartecipanti uomini.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nSenior.\nSingolare maschile.\n Rafael Nadal ha battuto in finale Roger Federer 1\u20136, 6\u20131, 6\u20134, 7\u20136(4).\nSingolare femminile.\n Justine Henin ha battuto in finale Svetlana Kuznecova 6\u20134, 6\u20134.\nDoppio maschile.\n Jonas Bj\u00f6rkman / Maks Mirny hanno battuto in finale Mike Bryan / Bob Bryan 6\u20137(5), 6\u20134, 7\u20135.\nDoppio femminile.\n Lisa Raymond / Samantha Stosur hanno battuto in finale Daniela Hantuchov\u00e1 / Ai Sugiyama 6\u20133, 6\u20132.\nDoppio misto.\n Katarina Srebotnik / Nenad Zimonji\u0107 hanno battuto in finale Elena Lichovceva / Daniel Nestor 6\u20133, 6\u20134.\nJunior.\nSingolare ragazzi.\n Martin Kli\u017ean ha battuto in finale Philip Bester 6-3, 6-1.\nSingolare ragazze.\n Agnieszka Radwa\u0144ska ha battuto in finale Anastasija Pavlju\u010denkova 6-4, 6-1.\nDoppio ragazzi.\n Emiliano Massa / Kei Nishikori hanno battuto in finale Artur Chernov / Valery Rudnev 2-6, 6-1, 6-2.\nDoppio ragazze.\n Sharon Fichman / Anastasija Pavlju\u010denkova hanno battuto in finale Agnieszka Radwa\u0144ska / Caroline Wozniacki 6-7(4), 6-2, 6-1."}
{"id": "2721880", "revid": "121312924", "url": "https://it.wikipedia.org/wiki?curid=2721880", "title": "Thomas Southerne", "text": "Biografia.\nNato vicino a Dublino studi\u00f2 al Trinity College, entrando poi al Middle Temple (si tratta di una delle quattro Inns of Court londinesi, associazioni professionali alle quali ogni avvocato deve appartenere).\nIl ruolo di \"Isabella\" nella pi\u00e8ce Fatal Marriage fu interpretato fra le altre da Sarah Siddons ed Elizabeth Barry, la sua prima opera fu scritta nel 1682.\nPort\u00f2 al successo la versione teatrale di \"Oroonoko\" (un romanzo del 1688 scritto da Aphra Behn ), con il titolo: \"Oroonoko: una tragedia\". Il dramma fu messo in scena nel 1695 e di qui pubblicato nel 1696, con una prefazione nella quale Southerne saluta l'opera ed esprime la sua gratitudine verso Aphra Behn. Il dramma riport\u00f2 un grande successo e le edizioni puntualmente rinnovate del romanzo assicurarono la sua circolazione per tutto il XVIII secolo. L'adattamento resta globalmente fedele al romanzo, salvo un'importante eccezione: Imoinda nella tragedia era una donna bianca e come nell'Otello l'attore principale maschile recitava in \"blackface\" a un'eroina bianca."}
{"id": "2721883", "revid": "767487", "url": "https://it.wikipedia.org/wiki?curid=2721883", "title": "Piede di Dio", "text": "Piede di Dio \u00e8 un film scritto e diretto da Luigi Sardiello, uscito nelle sale il 28 agosto 2009, con protagonista Emilio Solfrizzi.\nTrama.\nEstate del 2006: Michele \u00e8 una ex speranza del calcio che, a causa di un infortunio, ha dovuto chiudere anzitempo la sua carriera; adesso fa l'osservatore di giovani talenti ed un giorno, sulla spiaggia di un paese salentino, nota Elia, diciottenne con un piede fatato e specializzato per i calci di rigore. Elia \u00e8 per\u00f2 un ragazzo molto pi\u00f9 immaturo rispetto alla propria et\u00e0, anche a causa di sofferenze domestiche - vive con la madre, perch\u00e9 il padre lo ha abbandonato quando era piccolo -, ma Michele tenter\u00e0 lo stesso di farlo sfondare nel mondo del calcio.\nMentre infuria lo scandalo di Calciopoli, Michele conduce il ragazzo nella sua casa di Roma, dove vive con la fidanzata. Elia affronta con disagio l'allontanamento dal Salento; i suoi tentativi di contattare il padre, che abita nella capitale con una nuova famiglia, si risolvono inoltre in sporadici e brevi incontri, dato che l'uomo non vuole occuparsi di lui.\nNonostante molte difficolt\u00e0, causate da un mondo corrotto e governato dalla legge del profitto, Michele riesce a ottenere per Elia un provino con una grande squadra di serie A. Per l'osservatore, gravato da pesanti debiti, \u00e8 l'ultima possibilit\u00e0. Durante il provino Elia, che non ha mai sbagliato un rigore, decide di fallirlo apposta, impaurito dalla prospettiva di entrare in un mondo che lo spaventa. Michele \u00e8 costretto a vendere i suoi beni e viene lasciato dalla fidanzata. Elia per\u00f2 \u00e8 ormai come un figlio per lui; decide cos\u00ec di raggiungerlo in Salento, dove, giocando a pallone in spiaggia, entrambi riscoprono la bellezza del calcio.\nLocation.\nLa pellicola \u00e8 stata girata tra Roma, Lecce e il Basso Salento."}
{"id": "2721887", "revid": "6923", "url": "https://it.wikipedia.org/wiki?curid=2721887", "title": "Open di Francia 2006 - Singolare maschile", "text": "Rafael Nadal era il detentore del titolo e ha battuto in finale 1\u20136, 6\u20131, 6\u20134, 7\u20136(4), Roger Federer."}
{"id": "2721888", "revid": "1543377", "url": "https://it.wikipedia.org/wiki?curid=2721888", "title": "Jean de Hautefeuille", "text": "Biografia.\nHautefeuille nacque a Orl\u00e9ans, figlio di un fornaio. Quando era ragazzo, le sue attivit\u00e0 sperimentali attrassero l'attenzione di Maria Anna Mancini, duchessa di Bouillon, che divenne la sua protettrice e lo accolse nel suo seguito. In questo modo pot\u00e9 viaggiare in Italia e Inghilterra. Grazie alla protezione della duchessa fu ordinato sacerdote della Chiesa Cattolica. La sua passione, per\u00f2, era per le scienze piuttosto che per le questioni religiose, e si dedic\u00f2 all'ingegneria e alla fisica applicata.\nUno dei suoi contributi pi\u00f9 importanti fu la proposta di usare una molla a spirale ed un bilanciere al posto di un pendolo per controllare gli orologi. Negli anni 70 del diciassettesimo secolo fu coinvolto in una disputa con Christian Huygens e Robert Hooke, che rivendicavano la paternit\u00e0 dell'invenzione. L'invenzione \u00e8 generalmente attribuita a Huygens, in quanto riusc\u00ec a perfezionare l'idea, e fu il primo a costruire un orologio che ne facesse uso.\nHautefeullie si occup\u00f2 anche di acustica, studiando il funzionamento del megafono, e scrisse un saggio sulla causa dell'eco, che vinse un premio dell'Accademia di Bordeaux nel 1718. Studi\u00f2 anche miglioramenti per le lenti. Si interess\u00f2 anche delle maree, e invent\u00f2 uno strumento chiamato talassametro per registrarle.\nNel 1678 propose una prima forma di motore a combustione interna, proponendo di usare una miscela tonante con polvere da sparo per sollevare l'acqua, sfruttando il vuoto prodotto dal raffreddamento in un recipiente munito di valvole, nel quale aveva preventivamente fatto esplodere la polvere pirica. Sembra improbabile tuttavia che fosse riuscito a costruire tale macchina. Fu comunque il primo a proporre l'uso di un pistone in una macchina termica. Huygens propose un sistema simile due anni dopo, basandosi sui suggerimenti di Hautefeuille, e sembra che avesse costruito anche dei prototipi.\nHautefeuille perfezionava raramente le proprie invenzioni, ed era incline a pubblicare idee prematuramente, per poi abbandonarle in favore di nuove ispirazioni. L'accademia delle Scienze di Parigi attest\u00f2 il valore e l'utilit\u00e0 di molte delle sue scoperte, ma non lo elesse mai come membro.\nFu autore di numerosi saggi su diversi argomenti."}
{"id": "2721889", "revid": "28778792", "url": "https://it.wikipedia.org/wiki?curid=2721889", "title": "Un amore di Swann", "text": ""}
{"id": "2721895", "revid": "105084207", "url": "https://it.wikipedia.org/wiki?curid=2721895", "title": "Georgios Aspiotis", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nella corsa in linea, arrivando tra il quarto e il settimo posto."}
{"id": "2721901", "revid": "60364", "url": "https://it.wikipedia.org/wiki?curid=2721901", "title": "E-24 s", "text": ""}
{"id": "2721904", "revid": "217830", "url": "https://it.wikipedia.org/wiki?curid=2721904", "title": "Gran Premio motociclistico del Brasile 1996", "text": "Il Gran Premio motociclistico di Rio 1996 fu il quattordicesimo e penultimo appuntamento del motomondiale 1996. Si svolse il 6 ottobre presso il circuito di Jacarepagu\u00e1 e vide la vittoria di Mick Doohan su Honda nella classe 500, di Olivier Jacque nella classe 250 e di Haruchika Aoki nella classe 125. In tutte le classi il vincitore \u00e8 partito dalla pole position e ha ottenuto anche il giro pi\u00f9 veloce in corsa."}
{"id": "2721905", "revid": "60364", "url": "https://it.wikipedia.org/wiki?curid=2721905", "title": "E-21 s", "text": ""}
{"id": "2721906", "revid": "124123", "url": "https://it.wikipedia.org/wiki?curid=2721906", "title": "Miltiad\u012bs Iatrou", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nella corsa in linea, arrivando tra il quarto e il settimo posto."}
{"id": "2721909", "revid": "47767", "url": "https://it.wikipedia.org/wiki?curid=2721909", "title": "Miltiadis Iatrou", "text": ""}
{"id": "2721915", "revid": "79227", "url": "https://it.wikipedia.org/wiki?curid=2721915", "title": "Oracolo di Anfiarao", "text": "L\u2019oracolo di Anfiarao () ad Oropo \u00e8 un sito archeologico, descritto da Pausania nel I libro della \"Periegesi della Grecia\". Esso fa parte del santuario di Oropo, collocato vicino Psafi, consacrato all'eroe Anfiarao, divinizzato dopo la morte.\nSi narra infatti che Anfiarao, uno dei Melampodidi, ovvero i discendenti di Melampo, dal quale aveva ereditato il dono di prevedere gli eventi futuri, sopravvisse alla battaglia per Tebe. Inseguito da Periclimeno, fugg\u00ec sul cocchio, guidato da Batone, un altro dei Melampodidi (o \"Melampidi\"), in direzione dell'Ismeno; qui, grazie alla protezione offerta da Zeus ed Apollo, la terra si apr\u00ec e lo inghiott\u00ec insieme al suo carro.\nSecondo alcuni, l'eroe argivo avrebbe continuato a vivere sotto terra come un dio.\nIl complesso architettonico.\nDal V al I secolo a.C. Oropo, citt\u00e0 confinaria tra l'Attica e la Beozia, ha assunto una notevole importanza grazie soprattutto al santuario \"(Amphiareion)\" che ospitava l'oracolo di Anfiarao.\nIl tempio di Anfiarao risale al IV secolo a.C. Il \"bom\u00f2s\" (l'altare) sorgeva a est del tempio, a sua volta disposto verso oriente.\nPausania sostiene che l'altare fosse dedicato a cinque gruppi di divinit\u00e0:\nA est dell'altare si trova una struttura avvolgente a gradoni che potrebbe essere stata utilizzata come area teatrale prima della costruzione del teatro del II secolo a.C. Immediatamente a est di questo insieme si trova lo fonte sacra.\nLa fonte di Anfiarao.\nLa fonte, in prossimit\u00e0 del tempio, \u00e8 consacrata ad Anfiarao, perch\u00e9 si dice che se ne fosse servito per risalire sulla terra dall'Ade.\nQui non venivano mai fatti sacrifici n\u00e9 si faceva uso dell'acqua per le lustrazioni o le abluzioni.\nTuttavia, ancora Pausania, riferisce l'uso di coloro che, una volta riacquistata la sanit\u00e0 per l'oracolo di Anfiarao, gettavano monete d'oro e di argento nella fonte.\nLa sto\u00e0.\n\u00c8 datata nello stesso periodo del tempio e presenta 39 colonne doriche esterne e 17 colonne ioniche interne. Lungo il perimetro della struttura sono presenti delle panche in marmo dove i pellegrini dormivano adagiandosi nelle pelli di arieti appena sacrificati, attendendo il sogno in cui la divinit\u00e0 dava indicazioni per l'ottenimento della guarigione. Prima della sua distruzione, ai lati del portico, sono state ricavate due piccole stanze separate dal resto della struttura da due colonnati, probabilmente destinati anche questi all'accoglienza dei pellegrini.\nNel territorio italiano, una struttura simile \u00e8 presente nell'area archeologica La Cuma, a Monte Rinaldo.\nTradizione e uso dell'oracolo.\nLa tradizione dell'oracolo nascerebbe dalle profezie che Anfiarao avrebbe pronunciato davanti agli Argivi in occasione della spedizione contro Tebe. Iofonte Gnossio avrebbe poi provveduto a trascrivere gli oracoli in versi esametri.\nAnfiarao, oltre che veggente, era anche interprete di sogni, tanto che stabil\u00ec la loro divinazione.\nIl rito, finalizzato al manifestarsi del sogno risanatore che, debitamente interpretato, doveva guarire il pellegrino, consisteva nell'incubazione, ovvero nel riposo notturno, all'interno delle apposite strutture del santuario definite \u03bb\u03bf\u03c5\u03c4\u03c1\u1f70 \u1f08\u03bc\u03c6\u03b9\u03b1\u03c1\u03ac\u03bf\u03c5.\nPrima dell\u2019\"incubatio\" era necessario eseguire una purificazione. La lunga \"sto\u00e0\" che si trova oltre la fonte, edificata contemporaneamente al tempio, composta da 41 colonne e due file di panche di marmo, serviva al sonno rituale dei pellegrini.\nAnche il figlio di Anfiarao, Anfiloco, aveva un oracolo a Mallo, in Cilicia, che Pausania considera il pi\u00f9 veridico ai suoi tempi."}
{"id": "2721918", "revid": "217830", "url": "https://it.wikipedia.org/wiki?curid=2721918", "title": "Gran Premio motociclistico d'Australia 1996", "text": "Il Gran Premio motociclistico d'Australia 1996 fu la quindicesima e ultima gara del motomondiale 1996. Si svolse il 20 ottobre sull'Eastern Creek Raceway e vide la vittoria di Loris Capirossi su Yamaha nella classe 500, di Max Biaggi nella classe 250 e di Garry McCoy nella classe 125."}
{"id": "2721925", "revid": "102854675", "url": "https://it.wikipedia.org/wiki?curid=2721925", "title": "Konstantinos Konstantinou", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nella corsa in linea, arrivando tra il quarto e il settimo posto, e nella 12 ore su pista, dove si ritir\u00f2 alla 3\u00aa ora."}
{"id": "2721928", "revid": "105084168", "url": "https://it.wikipedia.org/wiki?curid=2721928", "title": "Georgios Paraskevopoulos", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nella corsa in linea, arrivando tra il quarto e il settimo posto, e nella 12 ore su pista, dove si ritir\u00f2 alla 3\u00aa ora."}
{"id": "2721929", "revid": "1442080", "url": "https://it.wikipedia.org/wiki?curid=2721929", "title": "Open di Francia 2006 - Singolare femminile", "text": "Justine Henin ha battuto in finale Svetlana Kuznecova 6-4, 6-4."}
{"id": "2721933", "revid": "729019", "url": "https://it.wikipedia.org/wiki?curid=2721933", "title": "Operazione Ariel", "text": "Operazione Ariel fu il nome in codice dell'operazione di evacuazione dal suolo francese delle residue truppe britanniche che avevano preso parte alla campagna di Francia nel corso della seconda guerra mondiale. L'\"operazione Ariel\" fu la terza grande evacuazione di forze britanniche dal territorio francese; essa \u00e8 meno nota e si svolse in condizioni meno disperate della pi\u00f9 celebre operazione Dynamo, avvenuta a Dunkerque tra il 27 maggio e il 4 giugno 1940, ma consent\u00ec l'imbarco di un considerevole numero di soldati Alleati che avrebbero combattuto in seguito nel prosieguo della guerra.\nAntefatti.\nQuando ormai la situazione militare francese era gravemente compromessa e le truppe tedesche avevano sfondato la \"linea Weygand\" nel corso della seconda fase della loro offensiva, l'Alto comando britannico decise di evacuare i reparti ancora operanti in Francia, per impedire che potessero essere circondati e intrappolati dalla Wehrmacht. Il grosso del Corpo di spedizione britannico (BEF), circondato dai tedeschi nel passo di Calais, era gi\u00e0 stato evacuato nel maggio del 1940 nel corso dell'Operazione Dinamo. Tuttavia operavano ancora in territorio francese vari reparti: a rinforzare il dispositivo militare francese nel settore Normandia - Bretagna era stata inviata una parte della 1\u00aa divisione corazzata britannica ed elementi della milizia territoriale, pi\u00f9 tardi raggruppati in una formazione temporanea posta sotto il comando di A. B. Beauman, cui venne dato il grado temporaneo di maggior generale e la formazione denominata \"Beauforce\"; in seguito vennero aggiunti altri reparti e costituita una divisione provvisoria, comandata dal Beauman col grado temporaneo di maggior generale e denominata \"Beauman Division\". Ad esse si aggiunsero la 52\u00aa Divisione fanteria \"Lowlands\", una unit\u00e0 territoriale, e la 1\u00aa Divisione di fanteria canadese che era stata rimobilizzata il 1\u00ba settembre 1939 ed inviata in tutta fretta in Inghilterra, inviate dal governo britannico a supporto delle linee francesi; in particolare le unit\u00e0 canadesi in Francia erano il \"Royal Canadian Regiment\" (RCR), \"The 48th Highlanders of Canada\" e \"The Hastings and Prince Edward Regiment\" ; queste unit\u00e0 costituivano il cosiddetto \"secondo BEF\", al comando del generale Alan Brooke.\nScatta l'evacuazione.\nIl 14 giugno 1940 i tedeschi occuparono Parigi ed immediatamente Brooke telefon\u00f2 a Churchill per convincerlo a disimpegnare il corpo di spedizione dalla Francia, ottenendo l'assenso. Nello stesso giorno l'\"Operazione Ariel\" ebbe inizio con l'evacuazione dei primi reparti britannici dai porti di Cherbourg e Saint Malo; le operazioni proseguirono ininterrottamente fino al 25 giugno, quando entr\u00f2 in vigore il \"cessate il fuoco\" imposto dall'armistizio tra francesi e tedeschi. Il comando di quest'operazione fu assegnato all'ammiraglio William Milbourne James, comandante in capo della base navale inglese di Portsmouth.\nLe operazioni di evacuazione si svolsero in modo intenso non solo nei porti della Francia settentrionale, ma anche nei porti orientali nell'area del golfo di Biscaglia. In quest'area unit\u00e0 della marina britannica, al comando dell'ammiraglio Martin Eric Nasmith riuscirono ad evacuare militari britannici e francesi dai porti di Saint Nazaire, Brest e Nantes.\nPi\u00f9 di 215.000 soldati Alleati furono evacuati durante l'operazione Ariel. Circa 30.000 militari, principalmente della 52\u00aa Divisione britannica ma anche della 1\u00aa corazzata e della \"Beauman Division\", furono evacuati da Cherbourg principalmente tra il 15 e il 17 giugno, con la retroguardia che prese il mare la mattina del 18 mentre le avanguardie tedesche entravano in citt\u00e0. Altri 20.000 uomini (principalmente canadesi) vennero tratti in salvo da Saint Malo.\nAltre navi vennero inviate nei porti di Brest, Saint Nazaire e La Pallice (il porto commerciale di la Rochelle), compresi i grossi trasporti truppe \"Arandora Star\", \"Otranto\" e \"Strathaird\" a Brest, mentre le navi \"Georgic\", \"Duchess of York\", \"Franconia\", RMS \"Lancastria\" e \"Oronsay\" vennero inviati a Saint Nazaire a recuperare personale logistico e della RAF e truppe di paesi alleati, polacchi e cechi. Le navi subirono violenti attacchi aerei tedeschi e dopo alcuni colpi minori messi a segno sulla \"Franconia\" e sulla \"Oronsay\", la \"Lancastria\" venne centrata alle 3:45 del 17 giugno da 4 bombe che l'affondarono; tra i passeggeri della nave sovraffollata circa 2.447 vennero recuperati, ma vi furono circa 4.000 vittime (con stime variabili tra 3.000 e 5.800), la pi\u00f9 grande perdita di vite della storia navale britannica.\nAltri convogli partirono da Bordeaux, Le Verdon, Bayonne e Saint Jean-de-Luz e proprio a Bordeaux, nell'estuario della Gironda, il cacciatorpediniere canadese HMCS Fraser venne speronato ed affondato dall'incrociatore antiaereo HMS Calcutta.\nTotali.\nGli evacuati durante l'operazione furono cos\u00ec suddivisi:\nIn totale, 191.870 soldati ed aviatori Alleati o personale civile. Bench\u00e9 molto dell'equipaggiamento sia andato perduto, 310 pezzi di artiglieria, 2.292 veicoli, 1.800 tonnellate di materiale, 13 carri leggeri e 9 carri incrociatori (carri con pesante corazzatura e mobilit\u00e0 limitata per supporto alla fanteria) tra i mezzi della 1\u00aa Divisione corazzata vennero recuperati."}
{"id": "2721934", "revid": "35804", "url": "https://it.wikipedia.org/wiki?curid=2721934", "title": "Nikos Loverdos", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nella 12 ore su pista, dove si ritir\u00f2 alla 3\u00aa ora."}
{"id": "2721935", "revid": "1534511", "url": "https://it.wikipedia.org/wiki?curid=2721935", "title": "Ipotesi kurganica", "text": "L' ipotesi kurganica, a volte indicata come \"teoria delle steppe\", \u00e8 una teoria storica, basata su ipotesi linguistiche, fonti archeologiche e studi genetici, che descrive la diffusione delle popolazioni indoeuropee in Eurasia a partire da una patria originaria (\"Urheimat\") individuata nelle steppe comprese tra Mar Nero e Caucaso (steppe pontico-caspiche). Il termine deriva dalla parola russa kurgan (\u043a\u0443\u0440\u0433\u0430\u0301\u043d) che indica tumuli funerari.\nSviluppo della teoria.\nArgomentazioni per l'identificazione di popoli proto-indoeuropei come nomadi della steppa della regione pontico-caspica erano state prodotte gi\u00e0 nel XIX secolo dagli studiosi tedeschi Theodor Benfey (1869) e Victor Hehn [de] (1870), seguiti in particolare da Otto Schrader (1883, 1890), cui generalmente ci si riferisce come il primo studioso che l'abbia proposta nei suoi termini generali.\nDopo un periodo di grandi dibattiti sull'origine di queste popolazioni, l'ipotesi dell'indoeuropeizzazione a partire dalle steppe venne ripresa prima da Vere Gordon Childe nel 1926 e poi dall'archeologo tedesco Ernst Wahle, alle cui lezioni attese l'archeologo lituano Jonas Puzinas, futuro insegnante di Marija Gimbutas. E' alla Gimbutas, che si deve il perfezionamento dell'ipotesi che queste popolazioni nomade fosse originarie della steppa della regione pontico-caspica.\nAlla Gimbutas, in particolare, va ascritta l'identificazione del processo di indoeuropeizzazione con quello della diffusione della cultura kurgan, da lei approfonditamente studiata in numerosi saggi, raccolti nel 1997 in un volume postumo.\nNel 1989 le teorie della Gimbutas sono state riviste e aggiornate in base alle nuove scoperte archeologiche da vari studiosi tra cui James Patrick Mallory.\nDa ultimo, nel 2015 tre studi genetici hanno parzialmente confermato l'ipotesi che l'Urhemeit fosse localizzta nelle steppe. Secondo tali studi, gli aplogruppi R1b e R1a, ora i pi\u00f9 comuni in Europa (R1a \u00e8 comune anche nell'Asia meridionale), si sarebbero espansi nel calcolitico dalle steppe a nord del Ponto e del Mar Caspio, insieme ad almeno alcune delle lingue indoeuropee; hanno anche rilevato una componente autosomica presente negli europei moderni che non era presente negli europei neolitici, che sarebbe stata introdotta con i lignaggi paterni R1b e R1a, cos\u00ec come le lingue indoeuropee.. Nelle popolazioni italiane studiate la componente autosomica dei pastori delle steppe occidentali \u00e8 presente per il 25% nei lombardi di Bergamo, 27,2% nei toscani, 5,9% o 10% nei siciliani e 7,1% o 10,6% nei sardi.\nAmbito ed evoluzione della cultura kurgan.\nLa Gimbutas defin\u00ec e introdusse il termine \"cultura kurgan\" nel 1956, con l'intenzione di introdurre un termine pi\u00f9 generalista capace di cogliere gli elementi comuni di alcune facies culturali, che vanno dal IV al III millennio in gran parte dell'Europa orientale e settentrionale.\nIl modello di una \"cultura kurgan\" riunisce varie culture dall'et\u00e0 del rame alla prima et\u00e0 del bronzo della steppa pontico-caspica (dal V al III millennio a.C.), nel tentativo di identificarle come un'unica cultura archeologica (o un unico orizzonte culturale), sulla base delle loro somiglianze. La costruzione dei kurgan (tombe a tumulo) \u00e8 solo uno dei tanti fattori comuni a queste culture.\nIn questo contesto, la Gimbutas consdider\u00f2 come parti della Cultura kurgan:\nV - IV millennio a.C..\nCronologia storica dell'espansione indoeuropea secondo lo schema della teoria kurganica:\nInvasione o diffusionismo?\nGimbutas sosteneva che le espansioni della cultura Kurgan furono essenzialmente una serie di incursioni militari attraverso le quali la nuova ideologia guerriera e patriarcale si impose sulla pacifica cultura matriarcale della Vecchia Europa, processo osservabile tramite la comparsa di insediamenti fortificati e delle tombe dei capi-guerrieri:\nSuccessivamente la Gimbutas evidenzi\u00f2 sempre pi\u00f9 la natura violenta di questo processo di transizione dal culto della Dea Madre a quello patriarcale esplicitato dal culto del dio celeste (Zeus, Giove, Dyau\u1e63 Pit\u0101). Molti studiosi che accettano lo scenario generale della teoria kurganica sostengono che il passaggio fu probabilmente molto pi\u00f9 graduale e pacifico rispetto a quanto suggerito da Gimbutas. Le migrazioni non furono certo il frutto di operazioni militari studiate e concordate ma l'espansione durata generazioni di varie trib\u00f9 e culture scollegate fra loro. Fino a che punto le culture indigene siano state amalgamate pacificamente o violentemente cancellate rimane ancora un punto controverso fra i sostenitori dell'ipotesi Kurgan.\nJames Patrick Mallory ha accettato l'ipotesi Kurgan come teoria standard sull'origine dei popoli indoeuropei ma giustifica le critiche allo scenario dell'invasione militare proposto dalla Gimbutas:\nUn'ulteriore critica ad uno degli aspetti centrali della cultura Kurganica come la intende la Gimbutas proviene dagli storici militari. Questi fanno notare che fino al 1000 a.C. (o poco prima) i cavalli non erano cavalcabili, o meglio non erano cavalcabili in battaglia. La cultura Kurgan allev\u00f2 i cavalli dal 4.000 a.C. fin verso il 2.100-2.000 a.C. per mangiarli e come animali da soma, poi impar\u00f2 ad usarli per trainare agili carri da caccia, corsa e guerra, e a cavalcare in maniera incontrollata (con nasiere e senza sella o sottopancia) solo dopo circa un millennio di tentativi e di selezione del cavallo fu possibile montarlo in maniera utile per poterlo impiegare in battaglia, fu cio\u00e8 possibile controllare il cavallo con una mano o con le gambe e contemporaneamente impugnare un'arma.\nI Kurgan non avrebbero quindi avuto quella superiorit\u00e0 militare sui popoli privi di cavalleria, oltretutto fino alla scoperta del carro leggero, e soprattutto a quelle dal morso e dell'arte equestre, nessun popolo fu \"veramente\" nomade, ma i Kurgan vanno interpretati come l'espressione di una civilt\u00e0 dedita ad una pastorizia transumante con al centro insediamenti fluviali. La scoperta della cavalcabilit\u00e0 del cavallo (tra il 1100 e il 1000 a.C.) fu una rivoluzione che mise in moto le steppe occidentali.\nForse ad est degli Altaj gi\u00e0 con l'addomesticazione della Renna si era verificato un fenomeno analogo, poich\u00e9 la renna, a differenza di buoi, pecore, capre e cavalli usati dai Kurgan, si adatta poco a condizioni di vita semi stanziali e transumanti.\nConclusioni.\nNonostante le critiche ricevute la teoria dell'invasione calcolitica, nella forma proposta dalla Gimbutas appare oggi una teoria fortemente accreditata e sostenuta da basi scientifiche.\nEssa si pu\u00f2 riassumere in questi termini: \nIpotesi alternative.\nLe principali ipotesi alternative sono:"}
{"id": "2721936", "revid": "767487", "url": "https://it.wikipedia.org/wiki?curid=2721936", "title": "XX (Mushroomhead)", "text": "XX \u00e8 un album del gruppo musicale Mushroomhead pubblicato nel 2001 da Eclipse Records.\nIl disco.\n\"XX\" \u00e8 il primo album dei Mushroomhead a essere registrato in studio. Originariamente pubblicato come una compilation della Eclipse Records, \"XX\" \u00e8 stato interamente registrato e pubblicato nuovamente su etichetta Universal nello stesso anno. \"XX\" contiene brani dai tre album \"Mushroomhead\", \"Superbuick\", e \"M3\". Dopo essere stato rimasterizzato, viene ridistribuito dalla Universal Records alla fine del 2001.\nSebbene venga considerato dai critici una raccolta, in realt\u00e0 si tratta di un album vero e proprio. La ridistribuzione di \"XX\" da parte della Universal ha portato i Mushroomhead ad avere un buon successo commerciale, sia a livello nazionale che internazionale. L'album ha venduto circa 300,000 copie.\nLa copertina dell'album presenta una foto virata seppia dei Mushroomhead con le loro maschere e costumi originali, quando non avevano ancora cambiato il design delle stesse. Su ognuna c'\u00e8 il simbolo del gruppo, l'\"X Face\", tranne per Popson, che non ne indossava nessuna e aveva il volto semplicemente truccato.\nLa pubblicazione da parte della Universal Records ha contribuito a introdurre a livello nazionale e internazionale il gruppo, mentre in precedenza erano noti soprattutto .\nL'album, che ha venduto oltre 300.000 copie, \u00e8 anche disponibile in una e-mail offerta per chi ha collocato uno banner promozionale dei Mushroomhead sul proprio sito web. L'album (insieme con \"Savior Sorrow\") \u00e8 disponibile per l'acquisto sul sito web ufficiale del gruppo."}
{"id": "2721937", "revid": "105084150", "url": "https://it.wikipedia.org/wiki?curid=2721937", "title": "A. Tryfiatis-Tripiaris", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nella 12 ore su pista, dove si ritir\u00f2 alla 3\u00aa ora."}
{"id": "2721942", "revid": "28779410", "url": "https://it.wikipedia.org/wiki?curid=2721942", "title": "Leonel Guillermo S\u00e1nchez Lineros", "text": ""}
{"id": "2721944", "revid": "1566286", "url": "https://it.wikipedia.org/wiki?curid=2721944", "title": "Anthony Geary", "text": "\u00c8 conosciuto per aver interpretato il personaggio di Luke Spencer nella soap opera della ABC \"General Hospital\" dal 1978 al 1984 e dal 1993 a oggi.\nCarriera.\nIl personaggio interpretato da Geary inizi\u00f2 come sicario e successivamente ebbe un'evoluzione in stupratore che si innamora e sposa la sua vittima, Laura Webber (interpretata da Genie Francis). Il personaggio divenne talmente popolare che gli autori fecero di Luke uno dei protagonisti della serie.\nInterpret\u00f2 anche il cugino sosia di Luke Bill Eckert in \"General Hospital\" dal 1991 al 1993.\nUn'eccezione rispetto al corso dei ruoli drammatici fu nel 1989 nel film \"UHF - I vidioti\", dove interpretava un tecnico/scienziato. Apparve anche in \"Disorderlies\" con i rapper The Fat Boys.\nNel 1971 Geary apparve come guest-star in un episodio di \"Arcibaldo\" insieme a Phil Carey.\nHa vinto per sette volte il premio Emmy per il daytime come \"miglior attore in una serie drammatica\"."}
{"id": "2721948", "revid": "767487", "url": "https://it.wikipedia.org/wiki?curid=2721948", "title": "Jimmy Lin", "text": "Origini.\nNato a Taipei, Taiwan, il 15 ottobre 1974, Lin \u00e8 il secondo di cinque figli. Ha frequentato la scuola elementare Zhong Xiao e la scuola media Huai Sheng. All'et\u00e0 di 16 anni, mentre studiava Recitazione e fotografia alla scuola superiore Hwa Gang, fu notato da un manager dello spettacolo durante una recita scolastica. Inizialmente rifiut\u00f2 l'offerta di entrare nel mondo dello spettacolo, tuttavia nel 1992, all'et\u00e0 di 17 anni, decise di pubblicare il suo primo album, \"Not Every Love Song has Fond Memories\" (\u4e0d\u662f\u6bcf\u500b\u6200\u66f2\u90fd\u6709\u7f8e\u597d\u56de\u61b6), che ottenne immediato successo. Lin divenne presto famoso in Asia e negli Stati Uniti, e gli fu dato il soprannome di \"Piccolo Vortice\". Egli fu l'artista pi\u00f9 giovane a tenere un concerto all'Hong Kong Coliseum, a soli 18 anni, e nel 1999 fu il primo in assoluto a tenere un concerto nell'area della \"Fontana della Ricchezza\", Suntec City, a Singapore. Fino ad ora, ha pubblicato 17 album tra studio, edizioni speciali e raccolte, e si \u00e8 anche interessato alla carriera di attore, recitando in diversi film e serie televisive. Durante tutta la sua carriera, ha ricevuto diversi premi.\nLin ha goduto di enorme popolarit\u00e0 fino al 1994, quando ha dovuto prestare il servizio militare a partire da ottobre dello stesso anno. In un \"talk show\" del 2005, il cantante ha rivelato che la sua esperienza militare non \u00e8 stata positiva, poich\u00e9 a causa della sua fama subiva spesso bullismo dai cadetti pi\u00f9 grandi. Lin ha servito la nazione come militare per due anni, ricevendo anche una medaglia per il comportamento eccellente, e nel 1996 \u00e8 tornato alla carriera di cantante ed attore.\nCarriera.\nDopo il suo ritorno dal servizio militare, Lin trov\u00f2 il suo posto nel mondo dello spettacolo occupato dai nuovi esordienti. Nonostante le difficolt\u00e0 del ritorno, Lin fond\u00f2 la sua propria compagnia, la \"Jimmy Creative\", e con essa pubblic\u00f2 i suoi successivi cinque album, insieme all'etichetta discografica \"Forward\". L'album pi\u00f9 degno di nota di questo suo periodo \u00e8 \"Scarecrow\" (\u7a3b\u8349\u4eba), del 1999, contenente un singolo dallo stesso titolo.\nNel 1997, Lin decise di realizzare il sogno della sua vita, quello di diventare un pilota automobilistico. In quell'anno, durante una corsa, l'auto di Lin ha subito un incidente che \u00e8 quasi costato la vita al suo pilota, sebbene egli se la sia cavata con qualche placca di metallo tuttora presente in un piede. Lin prese la decisione di continuare a migliorarsi, invece di abbandonare i tracciati automobilistici, ed \u00e8 ad oggi uno dei 10 piloti migliori della Cina continentale. Nel 2005, egli ha firmato un contratto con la squadra \"Hong He\", una delle pi\u00f9 grandi in Cina, ed il suo allenatore \u00e8 Ma Jun Kun. Il 3 ottobre dello stesso anno, Lin ha organizzato un evento chiamato \"Jimmy Cup\", nel quale diverse celebrit\u00e0 di sesso maschile hanno avuto la possibilit\u00e0 di sfidarsi in pista. Lo scopo principale dell'evento era, oltre la promozione dell'amore per il mondo automobilistico, quello di aumentare nel pubblico la consapevolezza dei pericoli nelle strade di tutti i giorni.\nDurante il suo primo periodo come pilota, Lin port\u00f2 avanti la sua carriera nel mondo dello spettacolo concentrandosi soprattutto nella recitazione, ed apparendo nel film \"Going for a Walk\" del 2000. La produzione recente pi\u00f9 degna di nota a cui egli ha partecipato \u00e8 stata la serie televisiva \"Demi-Gods and Semi-Devils\" (\u5929\u9f99\u516b\u90e8), nella quale ha interpretato il ruolo dell'erede della corona imperiale di Dali, Duan Yu.\nNonostante Lin non abbia pubblicato un suo album personale dal 2006 (l'ultimo in quell'anno \u00e8 stato \u6321\u4e0d\u4f4f\u6211), egli continua a cantare sigle e canzoni per colonne sonore di film e serie televisive, oltre ad organizzare esibizioni dal vivo periodiche per vari eventi, mini-concerti, raccolte-fondi, festival e partecipazioni ad eventi di stato. Egli \u00e8 stato una delle celebrit\u00e0 del terzo festival culturale in attesa delle Olimpiadi di Pechino 2008 (2005), dove fu annunciato ufficialmente il motto \"Un mondo, un sogno\" successivamente utilizzato durante i Giochi Olimpici.\nIl 17 ottobre 2008 ha tenuto il suo primo concerto a Shanghai, in Cina, al quale hanno partecipato pi\u00f9 di 25.000 fan accorsi per festeggiare, inoltre, il compleanno del cantante.\nOltre alle carriere parallele nel mondo automobilistico e nell'industria dello spettacolo, Lin si \u00e8 dedicato anche ad un'impresa online insieme al fratello, costruendo una marca di accessori ed abbigliamento nominata JR (\"Jimmy Racing\"). Il brand vende ogni tipo di accessorio, da occhiali da sole a bikini. Nel 2005, Lin ha fondato anche la compagnia \"PingTzuo International Racing Sports Advisor\" a Zhuhai, in Cina, con il suo migliore amico Chen Wei Liang. Il 2006 ha visto la nascita di un suo ristorante, il \"Dream Family Cafe\", situato nel centro commerciale Jing Hua Cheng di Taipei, oltre che l'apertura del negozio \"Roadstar\" a Taipei, che vende automobili sportive modificate.\nInfine, Lin \u00e8 diventato ambasciatore di diverse campagne promotrici dei giovani e del governo, non solo a Taiwan. Il 17 ottobre 2007 gli \u00e8 stato consegnato, dal sindaco di San Francisco, il premio \"Giovent\u00f9 Prominente Internazionale\". Egli \u00e8 stato il primo cinese nella storia ad aver ricevuto tale premio, conferitogli soprattutto a causa di alcune raccolte-fondi da lui organizzate per promuovere l'istruzione scolastica, per il suo attivismo nelle campagne anti-droga e per le sue copiose partecipazioni ad eventi di beneficenza.\nVita privata.\nLin \u00e8 stato fidanzato per alcuni anni con la cantante mandopop Ruby Lin, conosciuta sul set di \"Kang Yong Dang Jia\". Successivamente si \u00e8 fidanzato con la modella Kelly Chen, con la quale ha un figlio nato il 15 settembre 2009. Il 15 ottobre 2009, durante il suo compleanno, Lin ha dichiarato che la relazione dura da 5 anni.\nRecord automobilistici.\n1997\n1998\n1999\n2000\n2001\n2002\n2003\n2004\n2005\n2006\n2007\n2008\nPrimo round: primo posto\nSecondo round: secondo posto\nPrimo round: primo posto, tempo 1:44.978\nSecondo round: primo posto, tempo 17:41.700\n2009\nBibliografia.\n1. Campionato Beijing China Rally 2007\n2. Cerimonia di apertura del Campionato Beijing China Rally 2007\nJimmy Lin al Campionato Beijing China Rally 2007\n3. Festival Frestech Pan Delta Super Racing - Corsa di primavera al circuito internazionale ZhuHai, 15-03-2008\n4. Festival Frestech Pan Delta Super Racing - Corsa di primavera al circuito internazionale ZhuHai, 16-03-2008\n5. Tian Si Lightweight Sports car Challenge - Corsa estiva al circuito internazionale ZhuHai, 22-06-2008\n6. Tian Si Lightweight Sports car Challenge - Corsa estiva al circuito internazionale ZhuHai, 22-06-2008\n7. Campionato China Rally a Naning, dal 13-06-2009 al 14-06-2009\n8. Campionato China Rally a Shanghai, dal 09-07-2009 al 10-07-2009"}
{"id": "2721949", "revid": "105003073", "url": "https://it.wikipedia.org/wiki?curid=2721949", "title": "Joseph Welzenbacher", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nella 12 ore su pista, dove si ritir\u00f2 alla 3\u00aa ora, e nei 100 kilometri, ritirandosi anche in questa gara."}
{"id": "2721953", "revid": "767487", "url": "https://it.wikipedia.org/wiki?curid=2721953", "title": "Tommy Cash", "text": "\u00c8 fratello di Johnny Cash.\nBiografia.\nCash nacque in Arkansas, in una numerosa famiglia, e otto anni dopo il fratello Johnny Cash. Form\u00f2 il suo primo gruppo musicale durante la \"high school\"; successivamente si arruol\u00f2 nella United States Army.\nDopo l'esercito, Cash suon\u00f2 con Hank Williams Jr., figlio del pi\u00f9 celebre Hank Williams Sr., e nel 1965 fece un disco con la Musicor Records, e l'anno seguente avvenne lo stesso con la United Artists Records\nAlla fine del 1969 ottenne il maggior successo della sua carriera, \"Six White Horses\", un brano dedicato a John F. Kennedy, Robert F. Kennedy e Martin Luther King."}
{"id": "2721957", "revid": "287204", "url": "https://it.wikipedia.org/wiki?curid=2721957", "title": "Geremia II Tranos", "text": "Biografia.\nMembro dell'influente famiglia greca dei Tranos, Geremia probabilmente studi\u00f2 all'Accademia patriarcale di Costantinopoli. Divenne monaco nel Monastero di San Giovanni Battista di Sozopol e poi metropolita di Larissa nel 1568. Con la deposizione di Metrofane III venne eletto patriarca per la prima volta nel maggio 1572. La prima preoccupazione fu la riforma della Chiesa costantinopolitana: convoc\u00f2 immediatamente un sinodo con lo scopo di sradicare la simonia presente nel clero. Restaur\u00f2 anche la cattedrale dell'epoca, la chiesa della Theotokos Pammacaristos. Durante questo suo primo regno, Geremia ebbe pure dei primi contatti con i luterani, che lo portarono a condurre tra 1576 ed il 1581 i primi importanti scambi teologici tra Ortodossi e Protestanti. Nel maggio 1575, i luterani Jakob Andreae e Martin Crusius dell'Universit\u00e0 di Tubinga presentarono al Patriarca una copia tradotta della Confessione di Augusta. Geremia II scrisse tre confutazioni note come \"Risposte\", che stabilivano che la Chiesa ortodossa non desiderava la riforma. I luterani risposero alle prime due lettere, ma la terza lettera termin\u00f2 in un disaccordo impassibile tra le parti. Il 3 marzo 1578 fu giustiziato il suo protettore, Michele Cantacuzeno, e cos\u00ec la sua posizione si indebol\u00ec. Nel novembre 1579 Geremia fu deposto e scomunicato, mentre Metrofane III ritorn\u00f2 sul trono patriarcale. Peraltro gli ottomani avevano imposto un limite massimo di durata al regno del Patriarca.\nRieletto per\u00f2 l'anno successivo, dopo la morte di Metrofane III nell'agosto 1580, dal 1580 al 1583 Geremia ebbe contatti con papa Gregorio XIII e si sarebbe anche impegnato ad adottare la riforma del calendario: cosa respinta poi dal Sinodo di Costantinopoli del 1583. Nel 1584 Geremia regal\u00f2 al papa delle reliquie provenienti dai corpi di San Giovanni Crisostomo e Sant'Andrea di Creta. \nNell'inverno tra il 1583 e il 1584 vi fu una cospirazione di alcuni vescovi greci contro di lui, guidati da Pacomio di Cesarea e Teoleto di Filippopoli, che lo accusarono di aver sostenuto una insurrezione greca contro l'impero ottomano, di aver battezzato un musulmano e di essere in corrispondenza con il Papato. Geremia fu arrestato e sub\u00ec tre processi: la prima accusa risult\u00f2 falsa, ma l'ultima risult\u00f2 nella sua deposizione del febbraio 1584. Fu esiliato a Rodi nel marzo 1584 da parte degli Ottomani.\nGrazie all'intercessione dell'ambasciatore francese, nel 1586 Geremia ottenne la libert\u00e0 dall'esilio di Rodi e inizi\u00f2 un viaggio attraverso la Confederazione polacco-lituana (che comprendeva anche l'Ucraina) e lo Zarato della Russia per raccogliere fondi. Durante il suo viaggio, giunse a Mosca l'11 luglio 1588, e dopo negoziati con Boris Godunov (reggente per lo zar F\u00ebdor I di Russia e poi suo successore), il 23 gennaio 1589 il metropolita Giobbe di Mosca (1586-1605), eletto il 17 gennaio, venne incoronato come il primo Patriarca di Mosca e di tutta la Russia. Sulla via del ritorno a Costantinopoli, Geremia depose pure il metropolita di Kiev Onesiforo Devo\u010dka, e al suo posto nomin\u00f2 e consacr\u00f2 Michal Rahoza. L'autocefalia del Patriarcato di Mosca venne poi confermata dal Sinodo di Costantinopoli del febbraio 1593.\nNel frattempo, dopo il 1584 e la deposizione di Geremia, seguirono altri due patriarchi, Pacomio II e Teoleto II, che fu deposto nel maggio 1586. La Chiesa fu governata da un sostenitore di Geremia, il diacono Niceforo (morto nel 1596) e per dieci giorni dal diacono Dionisio il Filosofo (poi metropolita di Larissa).\nNell'aprile del 1587 Geremia fu formalmente rieletto come patriarca, ma a causa della sua assenza per il viaggio la Chiesa continu\u00f2 a essere governata dal sostituto religioso, il diacono Niceforo. Nel luglio 1589 il Sultano lo nomin\u00f2 formalmente come patriarca di Costantinopoli (terza volta). Geremia fu informato di essere nuovamente patriarca solo nel 1589 in Moldavia quando era sulla via del ritorno a Costantinopoli, dove arriv\u00f2 nel 1590.\nCome patriarca di Costantinopoli, Geremia ottenne alcuni privilegi per la minoranza greca sotto il dominio turco, tra cui il diritto di avere delle scuole. Prima di lui c'era solo una scuola di lingua greca nell'Impero Ottomano, la \"Grande Scuola della Nazione\". Con l'influenza del patriarca Geremia, alla fine del XVI secolo furono aperte sette scuole, e poi altre 40 in varie citt\u00e0. La sua morte avvenne nel settembre o dicembre 1595."}
{"id": "2721958", "revid": "767487", "url": "https://it.wikipedia.org/wiki?curid=2721958", "title": "Joseph Rosemeyer", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896.\nPrese parte alla 100 kilometri su pista, ritirandosi, cos\u00ec come fece nei 2000 metri, mentre nei 10 kilometri su pista si classific\u00f2 quarto. Nella cronometro si piazz\u00f2 all'ottavo e ultimo posto, con un tempo di 27\"2."}
{"id": "2721963", "revid": "1573940", "url": "https://it.wikipedia.org/wiki?curid=2721963", "title": "Shahrest\u0101n di Chabahar", "text": "Lo shahrest\u0101n di Chabahar (farsi \u0634\u0647\u0631\u0633\u062a\u0627\u0646 \u0686\u0627\u0628\u0647\u0627\u0631) \u00e8 uno dei 18 \"shahrest\u0101n\" del Sistan e Baluchistan, il capoluogo \u00e8 Chabahar. Lo shahrest\u0101n \u00e8 suddiviso in 3 circoscrizioni (\"bakhsh\"): "}
{"id": "2721965", "revid": "277947", "url": "https://it.wikipedia.org/wiki?curid=2721965", "title": "Anne Bracegirdle", "text": "Biografia.\nDella sua vita pochi dati si hanno certezza, anche la sua data di nascita non \u00e8 sicura. Cresciuta probabilmente dagli attori Thomas Betterton e sua moglie Mary Betterton. Viene descritta nella autobiografia di Colley Cibber nell'anno 1690, all'epoca in cui entr\u00f2 a far parte nella compagnia della Drury Lane. Nel 1695 fond\u00f2 una propria compagnia (insieme a Elizabeth Barry e altri nove attori e 4 attrici) lasciando la United Company (da allora nota con il nome di Patent Company) ridotta in una situazione davvero miserabile."}
{"id": "2721966", "revid": "131358", "url": "https://it.wikipedia.org/wiki?curid=2721966", "title": "Ciclismo ai Giochi della I Olimpiade - Cronometro", "text": ""}
{"id": "2721967", "revid": "697352", "url": "https://it.wikipedia.org/wiki?curid=2721967", "title": "Stamatios Nikolopoulos", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, vincendo due medaglie d'argento, nella 2000 metri, in 5'00\"2, dietro solo a Paul Masson, e nella cronometro, sempre dietro al francese, con un tempo di 24\"0."}
{"id": "2721969", "revid": "757396", "url": "https://it.wikipedia.org/wiki?curid=2721969", "title": "Teramo Basket 2008-2009", "text": "Questa voce raccoglie le informazioni riguardanti il Teramo Basket nelle competizioni ufficiali della stagione 2008-2009.\nStagione.\nLa stagione 2008-2009 del Teramo Basket, sponsorizzato Banca Tercas, \u00e8 la 6\u00aa nel massimo campionato italiano di pallacanestro.\nAnche per questa stagione la Lega Basket conferma la regola riguardo al numero di giocatori extracomunitari consentiti per ogni squadra, cio\u00e8 quattro."}
{"id": "2721970", "revid": "1318658", "url": "https://it.wikipedia.org/wiki?curid=2721970", "title": "Claudio Lo Jacono", "text": "Biografia.\nFiglio di Andrea Lo Jacono e di Carmen Ruffoni, si laurea nel 1970 all'Universit\u00e0 di Roma in Scienze Politiche, con una tesi discussa con Carlo Vallauri sui \"Partiti politici in \u02bfIr\u0101q dalla fine della dominazione ottomana a Q\u0101sem\", e frequenta tra il 1971 e il 1973 i corsi di specializzazione della Scuola Orientale della Facolt\u00e0 di Lettere della Sapienza di Roma, seguendo gli insegnamenti di \u201cLingua e Letteratura araba\u201d svolti da Francesco Gabrieli e quelli di \u201cIslamistica\u201d, tenuti da Alessandro Bausani.\nNel 1971 \u00e8 esercitatore di \u201cIslamistica\u201d e di \u201cDiritto musulmano\u201d, corsi insegnati da Francesco Castro nella Facolt\u00e0 di \"Lingue e Letterature straniere\u201d dell\u2019Universit\u00e0 Ca\u2019 Foscari di Venezia e nello stesso anno lavora, fino al 1980 \u2013 sotto la guida di Paolo Minganti \u2013 nella redazione di \"Oriente Moderno\" (edito dal 1921 dall'Istituto per l'Oriente di Roma), occupandosi di storia contemporanea dei Paesi arabi (Tunisia, Libia, Egitto), prima di dedicarsi \u2013 agli inizi del 1980 \u2013 alla storia classica del Vicino Oriente islamico.\nNell\u2019anno accademico 1974-75 diventa professore incaricato di \"Lingua araba\" e, successivamente, di \"Storia e istituzioni musulmane\" nella Facolt\u00e0 di Scienze Politiche dell'Universit\u00e0 di Cagliari.\nNel novembre 1987, quale professore associato, si trasferisce nella Facolt\u00e0 di Scienze Politiche dell'Istituto Universitario Orientale di Napoli per insegnarvi \"Islamistica\", passando poi alla Facolt\u00e0 di Studi Arabo-Islamici e del Mediterraneo, dove diventer\u00e0 nel 2005 professore ordinario di \"Storia del Vicino Oriente islamico\", rimanendo in carica fino al pensionamento, richiesto con tre anni di anticipo per gravi motivi familiari, nel 2011.\nConsigliere d'amministrazione dell'Istituto per l'Oriente C. A. Nallino dal 1990, diviene direttore di \"Oriente Moderno\" nel 1995, e Presidente dell'Istituto per l'Oriente nel 2007, riconfermato nel suo ufficio per i trienni successivi (compreso il triennio 2019-2021).\nNel 2008 gli viene conferito il Premio Calabria. Dal 2009 al 2013, designato dalla Presidenza del Consiglio dei ministri, \u00e8 stato membro supplente della Commissione Nazionale Italiana per l'UNESCO.\nFa parte del Comitato scientifico della rivista di classe A \"Eurasian Studies\" e dell'International Editorial Board di \"East and West\"."}
{"id": "2721976", "revid": "39884", "url": "https://it.wikipedia.org/wiki?curid=2721976", "title": "Georgios Kolettis", "text": "Carriera.\nPartecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nella 10 kilometri su pista, ritirandosi, e nella 100 kilometri, vincendo la medaglia d'argento dietro a L\u00e9on Flameng."}
{"id": "2721979", "revid": "106908", "url": "https://it.wikipedia.org/wiki?curid=2721979", "title": "Georgios Koletis", "text": ""}
{"id": "2721980", "revid": "287204", "url": "https://it.wikipedia.org/wiki?curid=2721980", "title": "Elmer", "text": ""}
{"id": "2721982", "revid": "404338", "url": "https://it.wikipedia.org/wiki?curid=2721982", "title": "Divieto di fumo all'interno di veicoli", "text": "Il divieto di fumare nelle automobili \u00e8 un divieto legale imposto in alcuni stati come tutela dai possibili rischi del fumo passivo (soprattutto verso eventuali bambini a bordo) e per ridurre i rischi per la sicurezza stradale.\nIl divieto di fumare alla guida di un automezzo nel mondo.\nAustralia.\nNello stato dell'Australia Meridionale il divieto \u00e8 in vigore dal maggio del 2007, solo quando \u00e8 presente un minore di 16 anni nel veicolo.\nNello stato dell'Australia Occidentale il divieto \u00e8 in vigore dal 2010, solo quando \u00e8 presente un minore di 16 anni nel veicolo.\nNello stato del Queensland solo quando \u00e8 presente un minore di 16 anni nel veicolo.\nNello stato di Victoria solo quando \u00e8 presente un minore di 18 anni nel veicolo.\nCanada.\nNella provincia del Nuovo Brunswick solo quando \u00e8 presente un minore di 16 anni nel veicolo.\nNella provincia della Columbia Britannica solo quando \u00e8 presente un minore di 16 anni nel veicolo.\nCipro.\nQuando \u00e8 presente un minore di 16 anni.\nEmirati Arabi Uniti.\nQuando \u00e8 presente un minore di 12 anni.\nFrancia.\nQuando \u00e8 presente un minore di 12 anni.\nItalia.\nIn Italia \u00e8 proibito fumare in auto se si \u00e8 alla presenza di un minore di 18 anni o di una donna incinta, in questi casi non si pu\u00f2 fumare nemmeno se l'auto \u00e8 in sosta. In Italia \u00e8 proibito gettare il mozzicone di sigaretta a terra anche dal finestrino, pena una sanzione dai 30 ai 500 \u20ac.\nSudafrica.\nQuando \u00e8 presente un minore di 12 anni."}
{"id": "2721987", "revid": "1543377", "url": "https://it.wikipedia.org/wiki?curid=2721987", "title": "Bernhard Knubel", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nei 100 kilometri, ritirandosi al 41\u00ba km."}
{"id": "2721992", "revid": "106501636", "url": "https://it.wikipedia.org/wiki?curid=2721992", "title": "Theodor Leupold", "text": "Partecip\u00f2 alle gare di ciclismo delle prime Olimpiadi moderne che si svolsero ad Atene nel 1896, nei 100 kilometri, ritirandosi al 37\u00ba km, e nella cronometro, arrivando quinto in 27\"0."}
{"id": "2722015", "revid": "135224", "url": "https://it.wikipedia.org/wiki?curid=2722015", "title": "Louise Homer", "text": "Biografia.\nNata in Pennsylvania inizi\u00f2 lo studio del canto e quindi spos\u00f2 il compositore Sidney Homer nel 1895.\nNel 1898 si perfeziona a Parigi con Paul Lh\u00e9rie e debutta come Leonora ne La Favorita a Vichy.\nNel corso della sua carriera, che principalmente si svolse al Metropolitan Opera House di New York, cre\u00f2 il ruolo della \"strega\" nell'opera \"K\u00f6nigskinder\" di Engelbert Humperdinck e quello della protagonista nell'opera \"Mona\" di Horatio Parker.\nPer il Metropolitan Opera debutta il 14 novembre 1900 a San Francisco come Amneris in Aida con Antonio Scotti e Marcel Journet diretta da Luigi Mancinelli, il giorno dopo \u00e8 Siebel in Faust con Nellie Melba, poi \u00e8 Schwertleite in Die Walk\u00fcre diretta da Walter Damrosch, Maddalena in Rigoletto con Suzanne Adams ed Urbain in Les Huguenots con \u00c9douard de Reszke, nel 1901 Marta/Pantalis in Mefistofele (opera) con Giuseppe Cremonini Bianchi, Lola in Cavalleria rusticana (opera), Ortrud in Lohengrin (opera) con Marcella Sembrich, Brang\u00e4ne in Tristan und Isolde e Venus in Tannh\u00e4user (opera), nel 1902 canta il Requiem (Verdi), Second Lady in Die Zauberfl\u00f6te, Emilia in Otello (Verdi) e Hedwig in Manru di Ignacy Paderewski, nel 1903 Waltraute/Flosshilde ne Il crepuscolo degli dei diretta da Alfred Hertz, Ulrica ne Un ballo in maschera con Emilio De Marchi (tenore), Azucena ne Il trovatore e Voice in Parsifal (opera), nel 1904 Erda in Sigfrido (opera) diretta da Felix Mottl, Marguerite ne La dame blanche di Fran\u00e7ois-Adrien Boieldieu, Laura ne La Gioconda con Enrico Caruso e Magdalene in Die Meistersinger von N\u00fcrnberg, nel 1905 Fricka in Das Rheingold e Witch in H\u00e4nsel e Gretel (opera), nel 1906 Czipra in Der Zigeunerbaron e Nancy in Martha (opera) con la Sembrich e Caruso, nel 1907 Suzuki in Madama Butterfly con Geraldine Farrar e Caruso, nel 1908 Stabat Mater (Rossini) diretta da Rodolfo Ferrari, nel 1909 Orfeo in Orfeo ed Euridice (Gluck) con Alma Gluck diretta da Arturo Toscanini, nel 1910 Dame Quickly in Falstaff (Verdi) con Antonio Pini-Corsi, Frances Alda ed Angelo Bad\u00e0 diretta da Toscanini, Naoia in The Pipe of Desire di Frederick Converse, Hate in Armide di Christoph Willibald Gluck con Caruso e Pasquale Amato diretta da Toscanini e Witch nella prima assoluta di K\u00f6nigskinder di Engelbert Humperdinck con la Farrar, nel 1912 Mona nella prima assoluta di Horatio Parker, nel 1913 Marina in Boris Godunov (opera) diretta da Toscanini e la Sinfonia n. 9 (Beethoven), nel 1916 Dalila in Samson et Dalila con Caruso diretta da Giorgio Polacco e nel 1918 Fides ne Le proph\u00e8te con Caruso e Claudia Muzio.\nFino al 1929 la Homer ha cantato in 734 recite del Metropolitan.\nAl San Francisco Opera nel 1926 \u00e8 Dalila in Samson et Dalila.\nLavor\u00f2 con i cantanti pi\u00f9 celebri del suo tempo come Enrico Caruso, Nellie Melba, Antonio Scotti, Mario Ancona e molti altri.\nRealizz\u00f2 numerose registrazioni fonografiche per la Victor Records e Columbia Records nei primi decenni del XX secolo.\nIl compositore Samuel Barber era suo nipote.\nLa Homer mor\u00ec in Florida all'et\u00e0 di 76 anni."}
{"id": "2722016", "revid": "599013", "url": "https://it.wikipedia.org/wiki?curid=2722016", "title": "Domenico Mussino", "text": "Carriera.\nIn giovent\u00f9 milita nella Trinese; inizia la sua carriera professionistica in Serie B nella Pro Vercelli, a vent'anni.\nDopo 3 anni con i bianchi e una retrocessione in Serie C, torna in Serie B con il Fanfulla dove si mette in luce definitivamente e nel 1951 il presidente della SPAL, Paolo Mazza, lo acquista per rinforzare la compagine biancoazzurra neo promossa in Serie A. Mazza affida Mussino alle cure di Antonio Janni che lo fa esordire nel ruolo di interno a Torino nella prima gara di campionato il 9 settembre 1951 tra i ferraresi e la Juventus, conclusasi 1 a 1. Nonostante le speranze di Mazza, Mussino non decoller\u00e0 e, dopo due stagioni con gli estensi in cui mette a segno 3 reti in 31 presenze, viene ceduto al Cagliari in Serie B.\nCon i sardi conclude la propria carriera di calciatore professionistico mettendo a segno anche 3 reti."}
{"id": "2722017", "revid": "1573940", "url": "https://it.wikipedia.org/wiki?curid=2722017", "title": "Meleuz", "text": "Meleuz (in baschiro \"M\u00e4l\u00e4\u00fcez\") \u00e8 una citt\u00e0 della Russia europea centro-orientale (Repubblica Autonoma della Baschiria).\nSorge nel pedemonte uraliano meridionale, sulla sponda sinistra del fiume Belaja poco lontano dalla confluenza dell'affluente omonimo, 205\u00a0km a sud della capitale Ufa.\n\u00c8 il capoluogo amministrativo del \"rajon\" Meleuzovskij."}
{"id": "2722018", "revid": "6923", "url": "https://it.wikipedia.org/wiki?curid=2722018", "title": "Pedro Bravo de Acu\u00f1a", "text": " \nSi mise in luce nel 1572 nella battaglia di Lepanto e fu nel 1593 Capitano Generale di Cartagena in Colombia. Governatore delle Filippine dal 1601, conquist\u00f2 l'arcipelago delle Molucche nel 1606."}
{"id": "2722025", "revid": "80339", "url": "https://it.wikipedia.org/wiki?curid=2722025", "title": "I\u0161imbay", "text": ""}
{"id": "2722026", "revid": "80339", "url": "https://it.wikipedia.org/wiki?curid=2722026", "title": "Isimbay", "text": ""}
{"id": "2722027", "revid": "80339", "url": "https://it.wikipedia.org/wiki?curid=2722027", "title": "Ishimbay", "text": ""}
{"id": "2722029", "revid": "80339", "url": "https://it.wikipedia.org/wiki?curid=2722029", "title": "Ishimbaj", "text": ""}
{"id": "2722031", "revid": "22475", "url": "https://it.wikipedia.org/wiki?curid=2722031", "title": "Herpetotherium", "text": "L'erpetoterio (gen. Herpetotherium) \u00e8 un marsupiale estinto simile a un opossum, vissuto tra l'Eocene inferiore e il Miocene inferiore (50 \u2013 16 milioni di anni fa). I suoi resti sono stati ritrovati in Nordamerica.\nClassificazione.\nQuesto animale era simile, per aspetto e dimensioni, agli attuali opossum. Alcune caratteristiche scheletriche, principalmente del cranio e delle zampe, hanno per\u00f2 indotto i paleontologi a ritenere che l'erpetoterio fosse ancor pi\u00f9 primitivo degli attuali opossum. Sulla base di resti cranici ben conservati, gli studiosi ritengono che l'erpetoterio e i suoi stretti parenti non fossero nemmeno veri e propri marsupiali. Di questo animale sono note varie specie, tra cui la pi\u00f9 conosciuta \u00e8 Herpetotherium fugax, dell'Oligocene inferiore, mentre la pi\u00f9 antica \u00e8 H. knighti, dell'Eocene inferiore. Altri erpetoteridi vissero in Europa: in particolare, \"Amphiperatherium\" sopravvisse fino al Miocene medio.\nStile di vita.\nL'erpetoterio mostra particolari adattamenti nelle ossa delle zampe; questo animale, al contrario degli opossum odierni, sembrerebbe essere stato un quadrupede terricolo. Probabilmente si cibava di piccoli animali che trovava cacciando sul terreno. I marsupiali pi\u00f9 antichi che si conoscano (\"Sinodelphys\") possedevano gi\u00e0 adattamenti alla vita arboricola; ci\u00f2 suggerirebbe che numerose linee evolutive di metateri primitivi fossero gi\u00e0 apparse nel Cretaceo inferiore, oppure che \"Sinodelphys\" stesso fosse gi\u00e0 pi\u00f9 evoluto di \"Herpetotherium\"."}
{"id": "2722037", "revid": "287204", "url": "https://it.wikipedia.org/wiki?curid=2722037", "title": "VdB 91", "text": "vdB 91 \u00e8 una piccola nebulosa a riflessione visibile nella costellazione dell'Unicorno.\nSi individua sul bordo occidentale della Nebulosa Gabbiano, una regione H II connessa ad un complesso nebuloso molecolare in cui hanno luogo fenomeni di formazione stellare; la sua posizione \u00e8 a circa 3\u00b0 a nordest di , una stella di colore arancione di quarta magnitudine. La stella responsabile dell'illuminazione dei gas della nube \u00e8 BD-10\u00a01839, una stella bianco-azzurra di sequenza principale di classe spettrale B3V, che imprime al gas circostante un caratteristico colore azzurrognolo; la distanza della stella \u00e8 di circa 1000\u00a0parsec (circa 3260 anni luce), e fa parte dell'associazione OB Canis\u00a0Major\u00a0R1, un sottogruppo della pi\u00f9 estesa associazione Canis\u00a0Major\u00a0OB1 la cui caratteristica principale \u00e8 il legame con delle estese nebulose a riflessione."}
{"id": "2722041", "revid": "1793900", "url": "https://it.wikipedia.org/wiki?curid=2722041", "title": "Zaandam", "text": "Zaandam /'za\u02d0nd\u0251m/ \u00e8 una citt\u00e0 olandese, facente parte della provincia dell'Olanda Settentrionale e situata nella regione della Zaan (Zaanstreek). \u00c8 la citt\u00e0 principale del di Zaanstad, e ricevette i diritti di citt\u00e0 nel 1811. Il fiume Zaan attraversa la citt\u00e0, vicino al Canale del Mare del Nord, ed \u00e8 vicina alla capitale Amsterdam.\nIl distretto di Zaandam, che comprende la citt\u00e0 e il territorio circostante, ha una popolazione di circa 72.597 abitanti.\nZaandam fu una municipalit\u00e0 fino al 1974, quando divenne parte della nuova municipalit\u00e0 di Zaanstad.\nStoria.\nZaandam (precedentemente chiamata \"Saenredam\") e la regione circostante lungo il fiume Zaan, chiamata Zaanstreek, ha una storia intimamente legata all'industria. Zaandam fu una citt\u00e0 all'avanguardia durante la prima Rivoluzione Industriale. Nel Secolo d'oro olandese, Zaandam fu un grande centro di fresatura. Migliaia di mulini a vento azionavano seghe che lavoravano il legno scandinavo usato per la costruzione di navi e usato nelle cartiere.\nVicino a Zaandam si praticava la caccia alle balene.\nNella seconda met\u00e0 del XX secolo, Zaandam era ancora un importante porto per il legname. Una statua fu commissionata allo scultore iugoslavo Slavomir Mileti\u0107 in onore di questo periodo, e la statua, \u201cIl falegname\u201d (\"\u201cDe Houtwerker\u201d\"), fu installata il 20 giugno 2004.\nPietro I di Russia risied\u00e9 a Zaandam nel 1697 per studiare la costruzione delle navi. La sua casa \u00e8 ora un museo.\nIl primo McDonald's europeo apr\u00ec nel 1971 a Zaandam. La catena di supermercati Albert Heijn ha la sua sede a Zaandam, dove \u00e8 stata fondata."}
{"id": "2722042", "revid": "599013", "url": "https://it.wikipedia.org/wiki?curid=2722042", "title": "Didier Angibeaud", "text": "Carriera.\nClub.\nLa sua carriera a livello professionistico inizi\u00f2 in Francia nel Le Havre, con la trafila delle giovanili e due stagioni in prima squadra, nella seconda delle quali non collezion\u00f2 alcuna presenza.\nNelle successive tre stagioni milita in tre squadre diverse: nel 1995-1996 nell'Istres nel Championnat National, in quella successiva sale in Ligue 2 con il Tolone e rimane nella stessa categoria nel 1997-1998, passando per\u00f2 al Nizza. Furono queste tre stagioni nei campionati professionistici minori francesi le uniche in cui gioc\u00f2 con buona continuit\u00e0.\nLa stagione 1998-1999 segna l'avvio di un'esperienza triennale allo Sturm Graz nel massimo campionato austriaco dove per\u00f2, soprattutto a partire dalla seconda stagione, le sue presenze sono assai limitate.\nNazionale.\nCon la propria nazionale, Angibeaud vanta tre presenze, tutte alla fase finale del Mondiale 1998, e nessuna rete segnata."}
{"id": "2722043", "revid": "1543377", "url": "https://it.wikipedia.org/wiki?curid=2722043", "title": "Francisco Acu\u00f1a de Figueroa", "text": "Biografia.\nFrancisco Acu\u00f1a de Figueroa nacque a Montevideo il 3 settembre 1791. Studi\u00f2 al Real Colegio de San Carlos di Buenos Aires, per poi tornare nel 1807 a Montevideo, dove trov\u00f2 impiego nell'ufficio della \"Real Hacienda\", di cui il padre era ministro.\nNel 1814, anno in cui gli spagnoli abbandonarono la citt\u00e0, si trasfer\u00ec a Rio de Janeiro, dove svolse il ruolo di incaricato d'affari per conto della Spagna. Nel 1818 Acu\u00f1a de Figueroa torn\u00f2 in Uruguay, dove ricopr\u00ec gli incarichi di Tesoriere di Stato, Censore delle Opere Teatrali, Direttore della Biblioteca e del Museo Pubblico. Fu anche tra i fondatori dell'Istituto di Istruzione Pubblica. Mor\u00ec a Montevideo il 6 ottobre 1862.\nLa sua produzione, soprattutto di intonazione satirico-burlesca, risente di un'eccessiva facilit\u00e0 di ispirazione e di un accentuato formalismo classicista. Le sue opere pi\u00f9 famose sono una cronaca in versi delle corride e un poema eroicomico.\nInni nazionali.\nAcu\u00f1a de Figueroa compose il testo dell'inno nazionale uruguaiano nel 1828; l'inno fu adottato dal governo di Fructuoso Rivera nel 1833. Il giornale \"El Nacional\" di Montevideo pubblic\u00f2 il 18 luglio 1845 una serie di modifiche dell'inno, volute dallo stesso autore, che saranno rese anch'esse ufficiali nel 1848.\nPi\u00f9 controversa \u00e8 invece la paternit\u00e0 dell'inno nazionale del Paraguay. Tra i quaderni autografi di Acu\u00f1a de Figueroa conservati alla Biblioteca Nazionale di Montevideo figura una versione originaria del testo; un'inchiesta ufficiale paraguaiana, guidata da Juan Francisco P\u00e9rez Acosta, diede proprio a Figueroa la paternit\u00e0 dell'inno."}
{"id": "2722045", "revid": "1372005", "url": "https://it.wikipedia.org/wiki?curid=2722045", "title": "Theo Pinkus", "text": "Biografia.\nFiglio del banchiere e scrittore Lazar Felix Pinkus e dell'attrice Else Flatau, Theo Pinkus frequent\u00f2 una scuola privata fino al fallimento della banca paterna. Nel 1923 entr\u00f2 a far parte del \"Freibund\", un movimento scolaresco svizzero, in cui si discuteva di marxismo e di socialismo cristiano.\nNel 1927 Theo Pinkus inizi\u00f2 un apprendistato come libraio presso la casa editrice Rowohlt di Berlino, che concluse con successo nel 1929. Nel quartiere \"Rote Insel\", dove abitava, ader\u00ec alla Lega Giovanile Comunista di Germania (KJVD) e nel 1929 venne ammesso da Wilhelm Pieck al Partito Comunista di Germania (KPD). Dopo il lavoro insegnava al suo compagno Willi Stoph la tecnica per produrre volantini sulla stampante della casa editrice. Finito l'apprendistato presso la Rowohlt, lavor\u00f2 a partire dal 1930 per l\u2019\"Internationaler Arbeiterverlag\" (la Casa Editrice Internazionale degli Operai) e per il \"Neuer Deutscher Verlag\" di Willi M\u00fcnzenberg. Nel febbraio del 1933 fu arrestato per breve tempo dalle squadre d'assalto (le cosiddette SA naziste). Dopo esser stato rilasciato, gli fu caldamente consigliato dall'ambasciatore svizzero di ritornare in Svizzera: \"Ebreo, comunista e straniero \u2013 questo \u00e8 un po' troppo. Lasci il paese!\"\nTornato in patria, divenne redattore dell'edizione svizzera dell\u2019\"Inprekorr\" (corrispondenza di stampa internazionale, organo dell'Internazionale Comunista) e nel 1940 fond\u00f2 con 1.000 franchi svizzeri di capitale iniziale il \"B\u00fcchersuchdienst\", un servizio di ricerca libraria.\nDal 1973 al 1975 elabor\u00f2 assieme a un gruppo di studiosi zurighesi un'esposizione e un volume che documenta la storia dell'unione sindacale svizzera. La ricerca di una casa editrice per tale opera sulla storia del movimento operaio svizzero (\"Geschichte der Schweizerischen Arbeiterbewegung\") fu difficoltosa. Dapprima avrebbe dovuto essere pubblicata dalla casa editrice Huber di Frauenfeld, la quale tuttavia la espunse dal programma editoriale ancora prima della stampa, giudicandola un'opera tendenziosa di sinistra. Poi volle occuparsene la nuova filiale svizzera dell'editore Suhrkamp, che a sua volta desistette in seguito a pressioni dall'alto. Questo avvenimento port\u00f2 a fondare a Zurigo la casa editrice cooperativistica Limmat, la quale stamp\u00f2 il volume, divenuto poi un'opera di riferimento sul movimento operaio.\nNel 1939 Theo Pinkus spos\u00f2 Amalie de Sassi (1910-1996).\nLa rivista \"Zeitdienst\".\nDagli anni quaranta in poi Pinkus pubblic\u00f2 la rivista \"Zeitdienst\". Scrisse vari libri e si occup\u00f2 come opinionista dell'opera di Frans Masereel, di cui cur\u00f2 l'edizione. Nel 1971 cre\u00f2 il centro di formazione e vacanza Fondazione Salecina a Maloja. Sulla base della propria biblioteca privata, fond\u00f2 insieme a sua moglie Amalie la biblioteca di studi sulla storia del movimento operaio (\"Studienbibliothek zur Geschichte der Arbeiterbewegung\"), che comprende 50'000 libri. Temi principali sono: il movimento comunista del XX secolo, la prima fase del socialismo, il marxismo, la resistenza antifascista, l'esilio, i libri dal e sul socialismo reale, il movimento studentesco del 1968 e altri nuovi movimenti sociali degli anni sessanta (movimento femminista e movimento ambientalista) in Svizzera e in Germania.\nPartiti e iniziative.\nNel 1943 Theo Pinkus fu espulso, assieme a Jules Humbert-Droz, dal partito comunista svizzero e nel 1950 dal partito socialdemocratico svizzero. Pi\u00f9 tardi fu membro del partito del lavoro svizzero. Pinkus diede vita assieme a sua moglie alla fondazione Salecina. Grazie a svariati contatti e al suo spirito d'iniziativa, Pinkus divent\u00f2 negli anni ottanta il mentore del movimento di ricerche storiche \"Geschichtswerkst\u00e4tten\"."}
{"id": "2722046", "revid": "15756", "url": "https://it.wikipedia.org/wiki?curid=2722046", "title": "Prometheus (Orff)", "text": "Prometheus \u00e8 un'opera di Carl Orff basata sul testo originale di Eschilo che viene cantato in greco antico. La partitura presenta per intero, nel greco antico originale, il testo della tragedia greca di Eschilo, l'unica parte superstite della trilogia Prometeo intitolata \u2013 \"Prom\u0113the\u00fas desm\u1e53t\u0113s\" \u2013 \"Prometeo incatenato\".\nLa prima rappresentazione ebbe luogo il 24 marzo 1968 allo Staatstheater di Stoccarda, diretta da Ferdinand Leitner e nella regia di Gustav Rudolf Sellner e la scenografia di Teo Otto, con Carlos Alexander nel ruolo principale. Una seconda messinscena, accolta molto favorevolmente da parte del compositore, segu\u00ec il 1. 8. 1968 nell\u2019ambito del Festival di Monaco alla Bayerische Staatsoper M\u00fcnchen sotto la direzione musicale di Michael Gielen per la regia di August Everding nelle scene di Josef Svoboda. Esecuzioni recenti si ebbero nel 2012 a Duisburg nell\u2019ambito del festival Ruhrtriennale sotto la direzione musicale di Peter Rundel, nel 2013 a Monaco di Baviera, nel 2015 al Festival Carl Orff a Diessen (Baviera) e a Monaco; nell\u2019agosto del 2020 una nuova produzione verr\u00e0 allestita al Festival di Bayreuth (Jugendfestspiele).\nL'opera narra la storia della figura mitologica di Prometeo che, dopo aver donato il fuoco all'uomo contro la volont\u00e0 degli d\u00e8i, \u00e8 punito da Zeus, Il padre degli dei.\nTrama.\nDopo la rivolta di Zeus contro il padre Crono, e la guerra che ne segue, Zeus si insedia al potere e annienta i suoi oppositori. Prometeo, il filantropo nel senso proprio del termine, subisce la sua collera e viene incatenato ad una roccia ai confini della Terra. Il dramma, interamente statico, mette in scena Prometeo di fronte a diversi personaggi divini, senza mai presentare un confronto diretto tra Zeus e il titano.\nLa scena si apre in Scizia, fra aspri monti e lande desolate. Efesto, Cratos e Bia hanno catturato il titano Prometeo e lo hanno incatenato ad una rupe. Zeus lo punisce perch\u00e9 ha donato il fuoco agli uomini, ribellandosi al suo volere. Il titano viene quindi raggiunto da vari personaggi, che tentano di portargli conforto e consiglio: le Oceanine, Oceano e Io. Prometeo ha per\u00f2 una via di fuga dalla angosciosa situazione in cui si trova, perch\u00e9 egli conosce un segreto che potrebbe causare la disfatta del potere olimpico retto da Zeus. La minaccia consiste nel frutto della relazione fra Zeus e Teti, che potrebbe generare un figlio in grado di sbaragliare il padre degli dei. Zeus invia il dio Ermes per estorcere il segreto a Prometeo, ma egli non cede e viene scagliato, insieme alla rupe cui \u00e8 incatenato, in un abisso senza fondo.\nMusica.\nOrganico dell\u2019orchestra.\nBatteria (15-18 esecutori)\nGli xilofoni tenori cromatici sono strumenti dell'Orff-Schulwerk. Poich\u00e9 non appartengono all\u2019organico regolare dell'orchestra sinfonica per via della disposizione cromatica delle barre, ma solo consentono l'esecuzione di glissandi cromatici, nella pratica attuale vengono utilizzati i marimbafoni al posto degli strumenti dell\u2019Orff-Schulwerk. Soltanto i glissandi cromatici vengono ancora eseguiti sugli xilofoni tenore. L\u2019organico di Prometeo riflette quindi la pratica di esecuzione di tutt\u2019e tre le opere di Orff derivati dai drammi dell\u2019Antichit\u00e0 Greca.\nMentre al momento della premiere l\u2019esecuzione delle parti della batteria ha presentato notevoli difficolt\u00e0 per i percussionisti, grazie allo straordinario sviluppo del livello tecnico della percussione negli ultimi decenni, la partitura di Orff non offre pi\u00f9 ostacoli insormontabili.\nLinguaggio musicale.\nCome ha potuto dimostrare Pietro Massa, un intenso scambio di idee con il filologo classico Wolfgang Schadewaldt, il musicologo Thrasybulos Georgiades e con Wieland Wagner come il regista tanto desiderato dal compositore aveva accompagnato il processo di creazione delle opere di Orff su soggetti dell\u2019antichit\u00e0 greca. Orff prese la decisione, rivoluzionaria per l\u2019epoca in cui l'opera fu creata, di mettere in musica il testo greco originale, soltanto dopo una lunga consultazione con Wolfgang Schadewaldt, che consigli\u00f2 il compositore su domande dettagliate sul sistema della metrica greca. Poich\u00e9 le metriche quantitative del greco antico sono incompatibili sia con le metriche poetiche accentuate delle moderne lingue europee, sia con le strutture metriche della musica d'arte europea, il compositore scelse la soluzione di non imitare nella sua composizione le strutture ritmiche dell'antica metrica greca, ma di conferire alla voce ritmicamente declamata dei protagonisti un ritmo musicale autonomo che spesso contraddice il valore ritmico delle sillabe nell\u2019originale greco antico. Gran parte della partitura limita il ruolo della parte musicale alla declamazione ritmica con voce parlata, che solo occasionalmente viene interrotta da accenti della gigantesca percussione; la partitura di \"Prometeo\" segn\u00f2 quindi una nuova tappa nel graduale processo con il quale Orff rinunci\u00f2 alla realizzazione di strutture diastematiche tradizionali nelle sue opere dell\u2019ultima maturit\u00e0.\nNella partitura di \"Prometheus\", la concentrazione del discorso muscale sull\u2019organico di strumenti a percussione con o senza definita altezza del suono, originariamente nato certamente dal fascino che l'unico gruppo dell'orchestra ancora in pieno sviluppo aveva esercitato su compositori del XX secolo, appare ancora pi\u00f9 accentuata che nelle opere precedenti del compositore basate sui drammi dell\u2019Antichit\u00e0 greca. Nell\u2019organico dell\u2019orchestra di \"Prometeo\", pianoforti e xilofoni, pur avendo avuto un ruolo soltanto marginale nella cultura orchestrale europea, assumono il ruolo che il corpo di archi ha avuto nel musica per orchestra della musica classica viennese. D\u2019altra parte, nell\u2019orchestra di \"Prometeo\", gli strumenti consueti della tradizione orchestrale europea \u2013 come flauti, oboi, trombe e contrabbassi \u2013 sembrano assumersi dei ruoli che sono state percepite dai rari strumenti a percussione nell'orchestra del XIX secolo.\nL'introduzione, nell\u2019organico dell\u2019orchestra, di numerosi strumenti extraeuropei che non erano mai stati precedentemente utilizzati nell'orchestra della musica d'arte europea non pu\u00f2 essere interpretata come esotismo musicale, poich\u00e9 il compositore non usa quasi mai i nuovi timbri non mescolati. Piuttosto, la combinazione di strumenti provenienti da tutte le parti del mondo, nell'orchestra dell\u2019unica opera di Orff composta in greco antico, serve a sottolineare l'universalit\u00e0 dell'antico mito greco, rispecchiando la natura umana generale del mito antico.\nNella storia della musica, le opere antiche di Orff appaiono come un percorso speciale straordinariamente originale del teatro musicale dopo il 1950; specialmente le sue partiture basate sui dramma dell\u2019Antichit\u00e0 Greca hanno ricevuto maggiore attenzione negli anni dal 2000, non da ultimo a causa del rapporto tra il linguaggio musicale di Orff e le tendenze della musica minimalista."}
{"id": "2722048", "revid": "287204", "url": "https://it.wikipedia.org/wiki?curid=2722048", "title": "Chateau Beaulard", "text": ""}
{"id": "2722049", "revid": "697352", "url": "https://it.wikipedia.org/wiki?curid=2722049", "title": "Val Verde (Italia)", "text": "La val Verde \u00e8 una piccola valle dell'Appennino Ligure in Liguria nella citt\u00e0 metropolitana di Genova, ed \u00e8 parte del bacino idrografico del torrente Polcevera.\nDescrizione.\nLa valle \u00e8 attraversata dal torrente Verde, che nasce dal monte Leco (1.072\u00a0m), e dopo aver ricevuto diversi rivi (il maggiore dei quali \u00e8 il rio San Martino), dopo un percorso di circa 15\u00a0km confluisce a Pontedecimo con il torrente Ricc\u00f2, dando origine al Polcevera.\nPer un tratto del suo percorso il torrente Verde segna il confine tra i comuni di Ceranesi e Campomorone ed attraversa Isoverde (frazione di Campomorone), Campomorone, Santa Marta (sede comunale di Ceranesi) e un tratto del quartiere genovese di Pontedecimo.\nLa valle comprende i seguenti comuni:\nNella valle si trovano i seguenti monti principali:\nVie di comunicazione.\nLa Val Verde \u00e8 stata per secoli la principale via di collegamento tra il Genova e la pianura padana. Nei pressi dell'attuale passo della Bocchetta transitava infatti la romana via Postumia, che percorreva il crinale che separa la Val Verde dalla valle del torrente Ricc\u00f2.\nOggi la strada provinciale SP5 \u201cdella Bocchetta\u201d collega la valle con la Val Lemme (AL). attraverso il passo della Bocchetta (772\u00a0m). Questa strada fu aperta dal governo della Repubblica di Genova intorno al 1580, ricalcando in parte il percorso dell'antica via Postumia, e rimase la principale via di comunicazione con l'Oltregiogo fino all'apertura della strada dei Giovi, negli anni venti dell\u2019Ottocento.\nIl valico della Colla di Praglia (879\u00a0m), sulla strada provinciale SP4 \u201cdei Piani di Praglia\u201d, mette in comunicazione la Val Verde con la Valle Stura, anche questo sul percorso di un'antica via che portava alle Capanne di Marcarolo (antico luogo di scambi commerciali tra mercanti liguri e piemontesi) e da qui alla pianura piemontese, intorno ad Alessandria.\nUn altro valico, di importanza locale, \u00e8 quello di Lencisa (569\u00a0m), che porta in Val Varenna, nell'entroterra di Pegli, e costituisce un collegamento alternativo tra l'alta Val Polcevera e il ponente genovese.\nAltre due strade provinciali interessano il territorio della Val Verde, la SP50 \u201cdi S. Stefano di Larvego\u201d e la SP6 \u201cdi Isoverde\u201d.\nStoria.\nNon ci sono stati in tutta la Val Polcevera ritrovamenti archeologici riferibili alle epoche pi\u00f9 antiche della preistoria. I primi insediamenti di cui, in base ai manufatti rinvenuti, si ha una datazione certa, risalgono all'\u201cet\u00e0 del ferro\u201d, che in Liguria si protrasse fino alla conquista romana (II secolo a.C.); proprio nella Val Verde \u00e8 stato rinvenuto l'insediamento pi\u00f9 antico, quello di Monte Carlo, presso Isoverde, nel comune di Campomorone, datato al IV secolo a.C.\nLa valle all'epoca della conquista romana era abitata da diverse trib\u00f9 liguri, tra le quali i \"Viturii Langenses\"; ad una controversia di questi con i \"Genuates\" si riferisce la sentenza del Senato romano del 117 a.C. conosciuta come Tavola Bronzea di Polcevera.\nIl territorio oggetto della controversia comprendeva gran parte della valle alla sinistra del torrente Verde e del rio San Martino (in pratica tutta l'area che oggi costituisce il comune di Campomorone) ed aveva al suo centro la zona dove oggi sorge il paese di Langasco."}
{"id": "2722050", "revid": "28026", "url": "https://it.wikipedia.org/wiki?curid=2722050", "title": "Maigret et la vieille dame", "text": ""}
{"id": "2722053", "revid": "248219", "url": "https://it.wikipedia.org/wiki?curid=2722053", "title": "Georg Hillmar", "text": ""}
{"id": "2722054", "revid": "830939", "url": "https://it.wikipedia.org/wiki?curid=2722054", "title": "William Shanks", "text": "\u00c8 rimasto famoso per aver calcolato, nel 1873, il maggior numero di decimali di pi greco prima dell'avvento delle calcolatrici: 707 cifre decimali, delle quali 527 si dimostrarono corrette quando pi greco fu calcolato nel 1944 usando una calcolatrice meccanica. Considerando che si avvalse solo di carta e penna, la si pu\u00f2 considerare un'impresa colossale.\nShanks gestiva una boarding school, attivit\u00e0 che gli lasciava abbastanza tempo libero per dedicarsi al suo hobby preferito, il calcolo delle costanti matematiche. Fu indotto a calcolare le cifre di pi greco dal matematico scozzese William Rutherford, che nel 1841 aveva calcolato 208 cifre (delle quali 152 corrette).\nPer il calcolo, Shanks us\u00f2 la formula di Machin:\nWilliam Shanks fece anche altri calcoli notevoli, tra cui:"}
{"id": "2722057", "revid": "1833487", "url": "https://it.wikipedia.org/wiki?curid=2722057", "title": "Bibano", "text": "Bibano \u00e8 una frazione del comune di Godega di Sant'Urbano, in provincia di Treviso.\nStoria.\nBibano ha origini romane, come indica il toponimo stesso, derivato dal nome latino di una gens minore.\nNel medioevo quest'area, perlopi\u00f9 acquitrinosa e paludosa, viene bonificata ad opera dei benedettini. nel Duecento \u00e8 sotto il dominio dei Da Camino, mentre a partire dal 1420 passa alla Serenissima, fino all'arrivo degli austriaci.\nAttestato come comune autonomo nei primi anni dell'Ottocento, nel 1810 entra a far parte del comune di San Fior, per passare infine, nel 1818, a quello di Godega, di cui \u00e8 ancora la parte meridionale.\nMonumenti e luoghi d'interesse.\nArchitetture religiose.\nChiesa di San Martino antica.\nL'edificio risale ai primi anni del XVI secolo e fu consacrato nel settembre del 1522 dal patriarca di Venezia Antonio Contarini, istitutore undici anni prima, nel 1511, della parrocchia di Bibano. A ricordo di quell'avvenimento ogni anno la comunit\u00e0 di Bibano celebra la sua sagra a settembre, anzich\u00e9 a novembre in coincidenza con la festa di san Martino.\nCome si evince da diverse attestazioni trecentesche, prima di questa data esisteva sicuramente una chiesa dedicata a san Martino; non \u00e8 per\u00f2 possibile dire se la chiesa tuttora esistente sia l'ampliamento di un edificio precedente o una nuova costruzione.\nNel corso dei secoli l'edificio, utilizzato come chiesa parrocchiale fino al 1950, fu pi\u00f9 volte restaurato.\nChiesa di San Martino nuova.\nStoria.\nL'edificio \u00e8 stato progettato dall'architetto Domenico Rupolo, alla fine degli anni 1920.\nIl disegno originario non prevedeva n\u00e9 la cupola all'incrocio tra navata e transetto, n\u00e9 il soffitto a capriate, bens\u00ec a vela; la facciata doveva essere tutta rivestita di marmo.\nDopo di lui, i lavori furono continuati dagli ingegneri Bertoia e Serravallo e poi dal geometra Tarcisio Peruch e dall'architetto Sergio De Nardi, con l'assistenza di Diego Tom\u00e8.\nNegli anni 1969-1970 l'architetto Raccanelli esegu\u00ec una serie di studi preparatori delle vele, che poi non vennero realizzate; nell'estate del 1974, su progetto del Serravallo, fu costruito un tiburio a dodici facce del diametro di 8 metri.\nLa prima pietra fu posta il 21 giugno 1930; la chiesa fu benedetta e aperta al culto nel 1950 e dedicata a San Martino il 9 novembre 1985 dal vescovo Eugenio Ravignani.\nArchitettura.\nLa chiesa, a croce latina, si articola in tre navate separate da due file di sette colonne ciascuna, in marmo rosso, e tagliate da un transetto; larga 19 metri (30 al transetto), alta 16 e lunga 45 circa, la chiesa riceve luce da 38 grandi finestre, da un rosone e da 26 oculi, tutte aperture chiuse da vetri colorati.\nOspita cinque altari riportati dalla vecchia chiesa.\nTra 2002 e 2003 la struttura si \u00e8 arricchita di un nuovo sagrato, progetto degli architetti Michelangelo Bonotto e Carla Gerlin: esso misura 10 metri per 20 ed \u00e8 delimitato da lastre in pietra piasentina, materiale di cui sono fatte anche le sfere che segnano l'ingresso e la corsia centrale. Per l'interno del sagrato \u00e8 stata invece utilizzata pietra di Cugnan, tagliata a spacco.\nOrgano a canne.\nNella chiesa, si trova l'organo a canne Mascioni \"opus 980\", costruito nel 1975. Lo strumento \u00e8 a trasmissione integralmente meccanica, ed ha due tastiere di 58 note e pedaliera di 30 note.\nChiesa di San Bartolomeo.\nLe origini di questo oratorio campestre non sono note. L'intitolazione all'apostolo Bartolomeo lascia per\u00f2 supporre un'origine molto antica. Le modalit\u00e0 di costruzione dell'edificio tuttora esistente lo assegnano al secolo XII.\nIl pi\u00f9 antico documento finora conosciuto che lo cita \u00e8 un atto del 29.7.1375. In esso si dice che in quell'anno la chiesetta \u00e8 di propriet\u00e0 di frate Gregorio dell'Ordine Gerosolimitano, rettore (\"gubernator mansionis\") di San Nicol\u00f2 di Monticella, nei pressi di Conegliano. Fra Gregorio, in qualit\u00e0 di titolare del beneficio, affitta per i quattro anni seguenti le rendite della chiesa di San Bartolomeo a pre Pinellus (o Picellus), rettore della chiesa di San Martino di Bibano. Da questo documento deduciamo che l'oratorio gode di rendite proprie, che ha un solo altare e che riceve diverse offerte da parte dei fedeli. Dal 1511 l'oratorio passa a Gabriele Garzoni che, come nuovo \"commendatore\" dell'Ordine Gerosolimitano, ne diventa il proprietario. Nel 1561, il Garzoni non avendo eredi maschi, rinuncia al beneficio ecclesiastico in favore del nipote Alvise Lippomano, cavaliere di Malta. Questi dal 1600 inizia un processo di acquisto di numerosi terreni e case nel territorio bibanese, processo che sar\u00e0 continuato dal figlio Francesco. Gli acquisti sono di volta in volta modesti (tra un quarto di ettaro e un ettaro) ma lasciano intendere un preciso disegno di costituzione di un'unica ampia propriet\u00e0, estesa tra Bibano di Sotto e Salvatoronda. Questi beni rimaranno a lungo di loro propriet\u00e0 e sicuramente fino al 1810.\nCome lasciano intuire le relazioni delle visite pastorali, tra il 1818 e il 1826 la chiesa passa dalle mani dei Lippomano a quelle della comunit\u00e0 bibanese, che da allora in avanti si far\u00e0 carico del suo restauro e della sua manutenzione, operazioni che si sono succedute spesso nel corso dei secoli e che non hanno mai avuto duraturi effetti se, in pi\u00f9 occasioni, i vescovi che lo hanno visitato lo han trovato \"malamente tenuto\". Da una relazione pastorale del 1662 veniamo a conoscere che in passato in esso si celebrava pubblicamente in due precise date, il 2 giugno, giorno della dedicazione, e il 24 agosto, memoria del santo titolare.\nL'edificio ha pianta irregolare (simile a due rettangoli accostati). \u00c8 lungo all'incirca 13 metri e mezzo e largo tra i 4 e i 5 metri e mezzo. Il primo spazio rettangolare, pi\u00f9 ampio (5,5x7 metri), \u00e8 occupato attualmente da banchi e sedie ed \u00e8 riservato ai fedeli. L'altro spazio, pi\u00f9 piccolo, funge da presbiterio ed ospita l'unico altare, lapideo, alto 110\u00a0cm, largo 103 e lungo 175. I lati a ovest e a sud dell'altare sono coperti da un rivestimento in legno dipinto, mentre sul lato a nord \u00e8 incisa sulla malta un'iscrizione relativa a un restauro del 1756, su mandato di Giovanni Maria Nardi, agente di Ca' Lippomano. Sono citati maestro Antonio Polese, muratore di Santa Lucia; Leonardo Masier, falegname di Santa Lucia; Domenico Scott\u00e0, manovale di Monticella; Angelo Sandre, \"campaner\" e Girolamo Busetto, \"munaro assistente\".\nAll'edificio si accede da una porta centrale, posta nel lato a ovest e da una secondaria, posta a mezzogiorno. Sui battenti della porta principale sono ancora visibili due antiche formelle in legno raffiguranti un pellicano che nutre tre piccoli. Una volta entrati, sulla destra ci si imbatte in una cinquecentesca pila per l'acqua santa in pietra, del diametro di 48\u00a0cm posta su uno zoccolo anch'esso in pietra. Il pavimento \u00e8 coperto da lastre irregolari di pietra bianca che coprono un pi\u00f9 antico pavimento, di cui \u00e8 possibile vedere qualche tratto. Il tetto \u00e8 a capanna ed \u00e8 sostenuto da cinque capriate in legno. L'edificio prende luce da cinque finestre irregolari, ognuna delle quali presenta dimensioni e distanza dal pavimento sue proprie.\nSulla parete di fondo del presbiterio, posta a est, \u00e8 collocata una pala d'altare settecentesca dello Zampini che ritrae san Bartolomeo in piedi con in mano un coltello (strumento del suo martirio) e un libro (simbolo della dignit\u00e0 di apostolo). La tela \u00e8 stata restaurata nel 1997 da Saviano Bell\u00e8.\nSul lato nord del presbiterio spicca un pregevole affresco cinquecentesco, non ancora attribuito, che raffigura da sinistra a destra: san Sebastiano, san Bartolomeo, la Madonna in trono con il bambino Ges\u00f9, san Pietro e san Rocco.\nOratorio di San Cristoforo.\nSan Cristoforo del Belcorvo\nNon si sa nulla delle origini di questo oratorio posto ai confini di Bibano verso Gaiarine.\nFino al 1818, cio\u00e8 fino a quando \u00e8 sotto la giurisdizione dei patriarchi di Venezia, esso \u00e8 intitolato a san Giovanni Battista; poi, forse per la presenza della reliquia di san Cristoforo al suo interno, cambia l'intitolazione.\nLa sua prima citazione nei documenti risale al 1761, quando \u00e8 nominato come propriet\u00e0 della nobile famiglia Mocenigo. In quell'occasione si segnala anche il buono stato di conservazione e il fatto che vi vengono celebrate numerosissime messe nel corso dell'anno, probabilmente per comodit\u00e0 della popolazione, visto che la chiesa parrocchiale dista da esso tre miglia.\nLo stato di conservazione dell'edificio peggiora per\u00f2 nei secoli successivi tanto che nel 1894 il vescovo di Vittorio Veneto vi sospende le celebrazioni. Subisce danni notevoli durante la Prima Guerra Mondiale forse anche per la presenza nelle vicinanze di un campo di aviazione austriaco.\nL'edificio ha pianta rettangolare e misura 8,50 x 4,20 metri. \u00c8 orientato secondo la direttrice est-ovest (come vuole la tradizione antica) e ha il tetto a capanna. La porta di ingresso oggi si trova sul lato a est, ma anticamente si trovava a ovest, tra le due finestre quadrangolari. Sulla parete a nord, sopra il tetto, si alza una struttura in pietra sulla quale nel 1950 \u00e8 stata collocata una piccola campana; su di essa sono raffigurati san Cristoforo col bambino Ges\u00f9 sulla spalla e la Madonna.\nAll'interno vi \u00e8 un unico altare di pietra, disposto nella forma pre-conciliare, sopra il quale vi \u00e8 un semplice tabernacolo di legno. In cima vi \u00e8 una piccola pala raffigurante anch'essa san Cristoforo con Ges\u00f9 bambino. Il dipinto a olio esiste dall'Ottocento e nel 1894 il vescovo mons. Brandolini ordin\u00f2 di \u201ccoprire meglio il bambino\u201d raffigurato nel dipinto, ritenendolo troppo scoperto. Il bambino che si pu\u00f2 vedere oggi \u00e8 rivestito invece di una tunica azzurra lunga fino ai piedi.\nOratorio della Madonna della Salute a Salvatoronda.\nEretto nel seicento per volere della famiglia Battaglia, sorge al posto di un'originaria cappella dell'XI secolo dedicata alla \"Visitazione di Maria\". La costruzione, a pianta rettangolare, presenta un esterno molto semplice: sulla facciata una porta centrale sopra la quale si apre una finestra circolare; lateralmente vi sono delle finestre semicircolari. All'interno, un altare in legno di stile barocco e una piccola edicola di pietra per le ampolline. La chiesa conserva ancor oggi la tomba di Nicol\u00f2 Battaglia (1721).\nVilla Savorgnan.\nVilla Savorgnan \u00e8 legata al nome del nobile Federico Savorgnan, feudatario di Bibano dal 1337, nonch\u00e9 fondatore di una prima villa. La struttura attuale, di cui sopravvivono solo le barchesse e alcune adiacenze, \u00e8 invece successiva, del XVI secolo.\nAree naturali.\nLa campagna di Bibano conserva per alcuni tratti la secolare conformazione del tipico assetto territoriale del paesaggio dei Pal\u00f9, contraddistinto da campi chiusi di caratterere acquitrinoso e in origine palustre.\nVa ricordata anche la presenza di un corso d'acqua principale, il piccolo fiume denominato Zigana."}
{"id": "2722063", "revid": "6923", "url": "https://it.wikipedia.org/wiki?curid=2722063", "title": "Zsigmond B\u00e1thory", "text": " Suo padre, Cristoforo Bathory, governava la Transilvania come voivoda per conto del monarca assente, Stefano B\u00e1thory. Sigismondo era ancora un bambino quando la Dieta della Transilvania lo elesse voivoda su richiesta del padre morente nel 1581. Inizialmente, i consigli di reggenza amministrarono la Transilvania per suo conto, ma suo zio Stefano fece di J\u00e1nos Ghyczy l'unico reggente nel 1585. Sigismondo adott\u00f2 il titolo di principe dopo la morte dello zio.\nLa Dieta proclam\u00f2 che Sigismondo maggiorenne nel 1588 ma solo dopo avergli imposto l'espulsione dei gesuiti dal paese. Papa Sisto V lo scomunic\u00f2 ma revoc\u00f2 la misura nel 1590 e i gesuiti tornarono un anno dopo. Lo sfacciato favoritismo nei confronti dei cattolici di Sigismondo lo rese impopolare tra i suoi sudditi protestanti. Decise di aderire alla Lega Santa (1594) contro l'Impero Ottomano. Non potendo convincere la Dieta a sostenere il suo piano, rinunci\u00f2 al trono nel luglio 1594 ma i comandanti dell'esercito lo convinsero a revocare la sua abdicazione. Su loro proposta, epur\u00f2 i nobili che si opponevano alla guerra contro gli ottomani. Entr\u00f2 ufficialmente nella Lega Santa e spos\u00f2 Maria Cristina d'Asburgo, una nipote di Rodolfo II del Sacro Romano Impero. Il matrimonio non fu mai consumato.\nMichele il Coraggioso, Voivoda di Valacchia, e \u0218tefan R\u0103zvan, Voivoda di Moldavia, riconobbero la \"suzerain\" di Sigismondo e lo appoggiarono nella lotta contro il Turco. Le loro forze unite sconfissero un esercito ottomano nella battaglia di Giurgiu. Il trionfo fu seguito da una serie di vittorie ottomane e Sigismondo abdic\u00f2 a favore di Rodolfo II all'inizio del 1598, ricevendo i ducati di Racib\u00f3rz e Opole come risarcimento. Suo zio materno, Stefano Bocskai, lo convinse a tornare in patria alla fine dell'estate ma non riusc\u00ec a fare pace con l'Impero Ottomano. Rinunci\u00f2 alla Transilvania in favore del cugino Andrea B\u00e1thory e si stabil\u00ec in Polonia nel 1599. Negli anni successivi, la Transilvania fu regolarmente saccheggiata da mercenari non pagati e predoni ottomani. Sigismondo torn\u00f2 in patria a capo di un esercito polacco nel 1601 ma non pot\u00e9 rafforzare la sua posizione. Abdic\u00f2 nuovamente a favore di Rodolfo e si stabil\u00ec in Boemia nel luglio 1602. Dopo essere stato accusato di cospirazione contro l'imperatore, trascorse quattordici mesi in prigione a Praga nel 1610 e 1611. Mor\u00ec nella sua tenuta boema.\nBiografia.\nOrigini.\nFiglio di Cristoforo Bathory, voivoda di Transilvania, e nipote del re di Polonia Stefano B\u00e1thory, Sigismondo apparteneva al ramo Somly\u00f3 della famiglia B\u00e1thory. Sua madre, Elizabeth Bocskai, apparteneva ad un'antica famiglia aristocratica transilvana. Nacque a V\u00e1rad (attuale Oradea in Romania) in 1573, secondo lo storico transilvano, Istv\u00e1n Szamosk\u00f6zy, nel momento in cui la Transilvania era ancora retta dallo zio Stefano che solo successivamente alla sua incoronazione polacca cedette il titolo di voivoda al fratello tenendo per s\u00e9 quello di \"Principe di Transilvania\" ed organizzando una cancelleria autonoma a Cracovia tramite la quale sorvegliare l'operato di Cristoforo.\nIl padre e lo zio di Sigismondo erano cattolici romani, ma sua madre era calvinista. Secondo il gesuita Antonio Possevino, Sigismondo dimostr\u00f2 la sua devozione al cattolicesimo gi\u00e0 all'et\u00e0 di sette anni. Sua madre lo prendeva in giro per la sua devozione, dicendo che voleva solo cattivarsi il benvolere dello zio. Sigismondo fu particolarmente ostile nei confronti degli antitrinitari durante la giovinezza. Sua madre mor\u00ec all'inizio del 1581.\nPrincipe di Transilvania.\nCristoforo B\u00e1thory s'ammal\u00f2 gravemente dopo la morte della moglie. Su sua richiesta, la Dieta della Transilvania elesse il voivoda il giovane Sigismondo a Kolozsv\u00e1r (attuale Cluj-Napoca in Romania) intorno al 15 maggio 1581. Poich\u00e9 Sigismondo era ancora minorenne, suo padre morente cre\u00f2 una Reggenza composta da un consiglio di dodici nobili con il governo. Il cugino di Cristoforo, D\u00e9nes Cs\u00e1ky, e suo cognato, Stephen Bocskai, erano a capo del consiglio. Cristoforo mor\u00ec poco dopo, il 27 maggio.\nIl 3 luglio, sultano ottomano Murad III conferm\u00f2 l'incoronazione di Sigismondo rammentandogli il suo obbligo di tributo fissato a 15.000 fiorini annui. P\u00e1l M\u00e1rkh\u00e1zy, un giovane nobile che viveva a Istanbul, si offr\u00ec allora di raddoppiare il tributo e di pagare una tassa aggiuntiva di 100.000 fiorini se fosse stato nominato sovrano della Transilvania in luogo del giovane Bathory e il Gran Visir Koca Sinan Pasha sostenne tale rivendicazione. Approfittando della situazione, Murad chiese gli stessi pagamenti a Sigismondo ma, dalla Polonia, s'intromise Stefano B\u00e1thory, supportato dal \"Unio Trium Nationum\". Dopo aver ricevuto il consueto tributo dalla Transilvania, il sultano conferm\u00f2 nuovamente il governo di Sigismondo nel novembre 1581.\nStefano B\u00e1thory, responsabile dell'educazione di Sigismondo, conferm\u00f2 la posizione dei suoi tutori gesuiti, J\u00e1nos Leleszi e Gergely V\u00e1s\u00e1rhelyi. Secondo Szamosk\u00f6zy, il Re di Polonia ordin\u00f2 anche ai compagni di Sigismondo di parlare di terre straniere, guerre e caccia con lui durante le loro cene insieme. Riorganizz\u00f2 il governo il 3 maggio 1583, incaricando S\u00e1ndor Kendi, Farkas Kovacs\u00f3czy e L\u00e1szl\u00f3 Sombori dell'amministrazione della Transilvania durante la minor et\u00e0 di Sigismondo. La Dieta sugger\u00ec a Stefano di licenziarli ma sciolse il consiglio solo il 1\u00ba maggio 1585 e sostitu\u00ec i tre consiglieri con il devoto calvinista J\u00e1nos Ghyczy, facendone il reggente di Sigismondo.\nSigismondo adott\u00f2 il titolo di Principe di Transilvania solo dopo la morte dello zio Stefano il 13 dicembre 1586 ma essendo ancora minorenne il potere rimase nelle mani di Ghyczy. Per contro, la scomparsa di Stefano fece di Sigismondo uno dei candidati alla sua successione quale sovrano della Confederazione polacco-lituana. I suoi consiglieri sapevano che aveva poche possibilit\u00e0 di vincere ma volevano dimostrare che i B\u00e1thory avevano una valida pretesa di governare la Confederazione. Kovacs\u00f3czy annunci\u00f2 ufficialmente la domanda di Sigismondo al \"Sejm\" il 14 agosto 1587. Cinque giorni dopo, l'assemblea elesse re Sigismondo III Vasa. Durante la conseguente guerra di successione, le truppe transilvane sostennero il Vasa contro Massimiliano II d'Asburgo che aveva rivendicato la Polonia e la Lituania a suo tempo soffiategli da Stefano B\u00e1thory.\nAltra conseguenza della dipartita di Stefano B\u00e1thory fu che i cugini di Sigismondo, Baldassarre e Stefano, tornarono dalla Polonia in Transilvania. Baldassarre voleva farsi carico del governo e fece della sua corte a Fogaras (attuale F\u0103g\u0103ra\u0219 in Romania) il centro di coloro che si opponevano al governo di Ghyczy. Kovacs\u00f3czy, il cancelliere della Transilvania, rimase neutrale nel conflitto. Nell'ottobre 1588, la Dieta propose di dichiarare il sedicenne Sigismondo maggiorenne se avesse bandito i gesuiti dalla Transilvania. Lui rifiut\u00f2 l'offerta, soprattutto perch\u00e9 non voleva espellere il suo confessore, Alfonso Carillo. La Dieta fu sciolta ma i cugini di Sigismondo lo convinsero a non resistere alla Dieta, dominata dai delegati protestanti, e fu cos\u00ec nuovamente convocata alla fine dell'anno. L'8 dicembre, Sigismondo ordin\u00f2 l'espulsione dei gesuiti dalla Transilvania e la Dieta lo dichiar\u00f2 maggiorenne.\nSigismondo prest\u00f2 il consueto giuramento dei monarchi transilvani il 23 dicembre 1588 e poco dopo Papa Sisto V lo scomunic\u00f2 per l'espulsione dei Gesuiti. Il cugino di Sigismondo, il cardinale Andrea B\u00e1thory, esort\u00f2 il papa a revocare la scomunica, incolpando i consiglieri protestanti del principe della cacciata dei gesuiti. Il papa autorizz\u00f2 allora Sigismondo ad assumere un confessore nel maggio 1589 e la scomunica fu revocata nella Pasqua del 1590. Sigismondo fece diversi tentativi per rafforzare la posizione della Chiesa cattolica romana, in particolare nominando i cattolici alle pi\u00f9 alte cariche dell'amministrazione statale. Carillo e altri sacerdoti gesuiti tornarono alla corte di Sigismondo sotto mentite spoglie all'inizio del 1591. Sigismondo incontr\u00f2 i cugini Andrea e Baldassarre in agosto per chiedere il loro sostegno per la legalizzazione della presenza dei gesuiti ma questi si rifiutarono di stare al fianco dei sacerdoti alla Dieta.\nSigismondo invi\u00f2 il suo favorito, Istv\u00e1n J\u00f3sika, in Toscana per avviare i negoziati sul suo matrimonio con Eleonora Orsini, nipote del granduca Ferdinando I de' Medici, sebbene i suoi cugini si fossero opposti nettamente alla nomina di J\u00f3sika. Parimenti, invit\u00f2 alla sua corte artisti e artigiani italiani, facendone i suoi consiglieri o maggiordomi. Szamosk\u00f6zy li ha descritti come \"\"i rappresentanti pi\u00f9 trash della nazione pi\u00f9 nobile\". I delegati delle \"Unio Trium Nationum\" criticarono dunque Sigismondo per il suo modo di vivere prodigo alla Dieta di Gyulafeh\u00e9rv\u00e1r, in novembre, e la Dieta gli prescrisse di prendere decisioni solo nel consiglio reale. Sigismondo priv\u00f2 nel contempo i cugini delle indennit\u00e0 che il tesoro reale aveva loro pagato. \nI pettegolezzi sulle cospirazioni si diffusero nei mesi successivi. S\u00e1ndor Kendi accus\u00f2 l'ex tutore di Sigismondo, J\u00e1nos G\u00e1lffy, di aver deliberatamente suscitato dibattiti tra il principe e i suoi cugini. Altri cortigiani affermarono che Baldassarre B\u00e1thory stava progettando di detronizzare il cugino. Un prete gesuita fu invece informato a Vienna che G\u00e1lffy e i suoi alleati volevano uccidere sia Sigismondo sia i suoi cugini! Alla fine del 1591, Sigismondo dichiar\u00f2 di essere disposto ad abdicare in favore di Baldassarre se i membri del consiglio reale avessero favorito suo cugino. L'offerta fu rifiutata ma durante il dibattito Kendi si rifer\u00ec a Sigismondo e Baldassarre come i \"due mostri e i pi\u00f9 grandi disastri del regno della Transilvania\"\". Il legato di Papa Clemente VIII, Attilio Amalteo, medi\u00f2 una riconciliazione tra Sigismondo e i suoi cugini nell'estate del 1592 ed il papa esort\u00f2 anche Sigismondo a sposare una principessa cattolica del Casato di Lorena.\nSu richiesta del sultano Murad III, le truppe della Transilvania aiutarono Aron Tiranul, Voivoda di Moldavia. Il sultano ordin\u00f2 anche a Sigismondo di pagare il doppio dell'importo del tributo annuale. Baldassarre B\u00e1thory nel frattempo uccise il segretario di Sigismondo, P\u00e1l Gyulai, il 10 dicembre 1592 e persuase il cugino ad ordinare l'esecuzione di G\u00e1lffy l'8 marzo 1593. Quell'estate, Sigismondo si rec\u00f2 a Cracovia sotto mentite spoglie per avviare negoziati sul suo matrimonio con Anna, la sorella di Sigismondo III di Polonia. La Santa Sede aveva proposto il matrimonio, che avrebbe potuto consentire a Sigismondo di governare la Polonia durante l'assenza del re, che era anche re di Svezia, ma il piano non and\u00f2 a buon fine.\nLa \"Lunga Guerra\".\nNell'agosto del 1593, il sultano Murad III misconobbe la tregua con gli Asburgo e dichiar\u00f2 guerra al Sacro Romano Imperatore Rodolfo II. Il Turco ordin\u00f2 a questo punto a Sigismondo di inviare rinforzi per sostenere l'esercito ottomano nell'Ungheria Reale.\nIl principe di Transilvania si trov\u00f2 a questo punto invischiato in una ragnatela di complotti.\nSecondo fonti diplomatiche, il gran visir stava progettando di occupare la Transilvania. Su proposta di Jan Zamoyski, Cancelliere di Polonia, Sigismondo invi\u00f2 degli inviati a Elisabetta I d'Inghilterra, chiedendole di intervenire per suo conto alla Sublime Porta, e la Regina-Vergine ordin\u00f2 al suo ambasciatore a Istanbul, Edward Barton, di sostenere B\u00e1thory.\nPapa Clemente VIII inizi\u00f2 a premere su Sigismondo perch\u00e9 aderisse alla Lega Santa contro l'Impero Ottomano. Dopo che le truppe di Rodolfo II sconfissero gli ottomani in una serie di battaglie nell'autunno del primo anno di guerra, Sigismondo risolse di accondiscendere alle richieste papali ma a condizione che l'Asburgo riconoscesse l'indipendenza della Transilvania dalla corona ungherese. La svolta anti-turca, pericolosa per la sopravvivenza stessa della Transilvania quale stato indipendente tra l'Impero Ottomano e le terre degli Asburgo, provoc\u00f2 al principe seri problemi con i suoi boiari: i delegati delle \"Unio Trium Nationum\" rifiutarono di dichiarare guerra ai Turchi in tre diete consecutive tra maggio e luglio. Sigismondo abdic\u00f2, rimettendo il potere al cugino Baldassarre alla fine di luglio. Supportato da altri membri della famiglia, tra cui il fratello Andrea B\u00e1thory, Baldassarre punt\u00f2 allora al trono ma Kovacs\u00f3czy, Kendi e altri importanti funzionari s'intromisero istituendo un consiglio di boiari per amministrare il paese limitando il potere del voivoda.\nI comandanti dell'esercito (compreso Stefano Bocskai) e Fra' Carillo convinsero allora Sigismondo a riprendere il trono l'8 agosto, persuadendolo anche ad ordinare (28 agosto) l'arresto di Kovacs\u00f3czy, Kendi, Baldassarre B\u00e1thory e altri dodici nobili che si erano opposti alla guerra contro gli ottomani, accusandoli di complotto. S\u00e1ndor e G\u00e1bor Kendi furono decapitati insieme ad altri due membri del consiglio reale. Baldassarre B\u00e1thory, Kovacs\u00f3czy e Ferenc Kendi furono strangolati in prigione. Tutti i nobili uccisi tranne uno erano protestanti, per lo pi\u00f9 unitari. Molti dei loro parenti si convertirono al cattolicesimo per impedire la confisca delle loro propriet\u00e0. Andrea B\u00e1thory fugg\u00ec dalla Transilvania per salvarsi.\nSigismondo decise di aderire alla Lega Santa insieme ad Aaron il Tiranno, voivoda di Moldavia, e Michele il Coraggioso, voivoda di Valacchia, il 5 ottobre 1594. Aaron e Michele avevano avviato negoziati diretti con la Santa Sede ma Sigismondo che rivendicava sovranit\u00e0 su di loro imped\u00ec una loro autonoma diplomazia: fu l'inviato di B\u00e1thory, Stefano Bocskai, a firmare il documento che confermava l'appartenenza della Transilvania alla Lega Santa a Praga il 28 gennaio 1595. Secondo il trattato, Rodolfo II riconosceva il diritto ereditario di Sigismondo di governare la Transilvania e il Partium e di usare il titolo di principe ma stabil\u00ec anche che il principato sarebbe stato riunito con la corona ungherese se la famiglia di Sigismondo si fosse estinta. La Dieta della Transilvania conferm\u00f2 il trattato il 16 aprile e proib\u00ec anche le innovazioni religiose, originando la persecuzione dei Siculi Sabbatari e degli Udvarhelysz\u00e9k.\nSigismondo B\u00e1thory spos\u00f2 Maria Cristina d'Asburgo, figlia dell'arciduca Carlo II d'Austria e nipote dell'imperatore Rodolfo II, il 6 agosto. Tuttavia, il matrimonio non fu mai consumato. Sigismondo accus\u00f2 la zia Margaret Majl\u00e1th, madre di Baldassarre B\u00e1thory, di avergli causato l'impotenza con la stregoneria. Lo storico L\u00e1szl\u00f3 Nagy osserva che i contemporanei di Sigismondo non hanno fatto alcun riferimento al suo rapporto con le donne, dimostrando che Sigismondo fosse omosessuale.\nNel 1595 Sigismondo era dunque libero di orchestrare i suoi piani di rafforzamento politico-territoriale fino a quel momento celati dalla sua veste di crociato anti-turco. Una complessa macchinazione permise a B\u00e1thory di catturare il voivoda Aron e di trasferirne la famiglia ed il tesoro alla corte di Transilvania (5 maggio). Mentre sul trono di Moldavia veniva posto il generale \u0218tefan R\u0103zvan, fedele a Sigismondo, Aron moriva avvelenato nel castello di Vin\u021bu de Jos. Riuniti i boiari valacchi presso Alba Iulia, B\u00e1thory promise loro di trasformare la Valacchia in una monarchia retta dagli aristocratici ed ottenne il loro appoggio contro il voivoda Michele, ridotto dai termini dell'accordo ad un mero reggente nominale.\nI rovesci militari della Lunga Guerra guastarono i piani di Sigismondo.\nIl 13 agosto, con la Battaglia di C\u0103lug\u0103reni, Michele sconfisse l'armata turca al comando di Sinan Pasha. Ritiratosi a Stoene\u0219ti, il voivoda si un\u00ec in ottobre all'armata transilvana al comando di Istv\u00e1n Bocskai (ormai divenuto consigliere del B\u00e1thory) e liber\u00f2 la Valacchia dai turchi.\nSempre in agosto, R\u0103zvan venne spodestato da Ieremia Movil\u0103, un nobile moldavo appoggiato dalle truppe polacche. Il 3 dicembre, presso Suceava, R\u0103zvan venne sconfitto dalle truppe dell'hetman Jan Zamoyski. Catturato dai suoi nemici, R\u0103zvan venne impalato. Movil\u0103 negozi\u00f2 la pace con Koca Sinan Pasha, Gran Vizir del sultano, e chiuse la partecipazione moldava alla Lunga Guerra dell'imperatore Rodolfo.\nNel 1596, Sigismondo e l'arciduca Massimiliano guidarono le forze coalizzate Asburgo-B\u00e1thory contro i turchi di Mehmet III ma vennero disastrosamente sconfitti nella Battaglia di Keresztes.\nLe abdicazioni di Sigismondo.\nNel 1597 Sigismondo B\u00e1thory rinunci\u00f2 al trono di Transilvania. Reintegrato nel suo titolo nel 1598, vi rinunci\u00f2 nuovamente l'anno successivo. Questa condotta, quanto mai singolare per un uomo che fino a quel punto aveva operato in modo risoluto per mantenere ed estendere il suo regno, apre uno scorcio su di un intrigo che precipit\u00f2 i Balcani e l'Europa orientale nel caos.\nSoprattutto la prima abdicazione (ve ne furono tre in tutto nel corso della vita del voivoda) di Sigismondo B\u00e1thory \u00e8 per gli studiosi di difficile comprensione.\nDato certo \u00e8 il tentativo da parte degli Asburgo di impossessarsi della Transilvania, motivo per cui l'imperatore Rodolfo II propose a B\u00e1thory un baratto: la Transilvania in cambio del ducato di Opole in Slesia. Quasi certo ambasciatore della proposta fu la moglie di Sigismondo, Maria Cristina, ed il suo \"entourge\" di consiglieri gesuiti. Il \"modus operandi\" richiama perfettamente la prassi della casa d'Austria, ben nota per prediligere le annessioni di regni passanti per il talamo nuziale pi\u00f9 che per il campo di battaglia (\"Bella gerunt alii, tu felix Austria nube\").\nNel 1597, fresco della pesante sconfitta di Keresztes e probabilmente stanco della lotta contro i turchi, Sigismondo prest\u00f2 forse pi\u00f9 attenzione del dovuto alle profferte della moglie. Questo almeno in un primo momento. I piani degli Asburgo furono per\u00f2 rovinati da Sigismondo stesso che cerc\u00f2 di fare il doppio gioco. Fermo restando il desiderio di ottenere il ducato di Opole in cambio di una cessione agli Asburgo della Transilvania, B\u00e1thory cerc\u00f2 di garantirsi un continuo controllo occulto sul suo regno. Barcamenandosi tra ambasciatori degli Asburgo e boiari, il voivoda inizi\u00f2 a predisporre un'abdicazione in favore di nobili transilvani a lui vicini e da lui manovrabili come il consigliere Bocskay. Sempre in questo periodo, Sigismondo richiam\u00f2 dall'esilio il cugino Andrea, non si capisce se per garantirsi l'appoggio e/o il controllo sulla famiglia o per evitare che il soggiorno lituano del cugino cardinale potesse giocargli problemi al momento del colpo da lui preparato.\nI piani di Sigismondo vennero per\u00f2 scoperti dagli ambasciatori dell'Impero ed il voivoda si vide rintegrato nel suo dominio (1598). Fu a questo punto che B\u00e1thory entr\u00f2 in aperto conflitto con la casa d'Asburgo: si separ\u00f2 dalla moglie (1599) e risolse nuovamente di abdicare, indicando questa volta come successore il cugino Andrea.\nLa seconda abdicazione di Sigismondo, con la nomina a successore di Andrea B\u00e1thory, scaten\u00f2 un putiferio.\nLegato alla sfera politica della Polonia, il cardinale Andrea B\u00e1thory cerc\u00f2 di portare a compimento i piani di conquista di Sigisdmondo fidando sull'aiuto polacco. Per primo, Andrea si mise in contrasto con il voivoda Michele di Valacchia. Michele riusc\u00ec per\u00f2 a sconfiggere il cardinal B\u00e1thory nella Battaglia di \u0218elimb\u0103r e reclam\u00f2 per s\u00e9 il titolo di voivoda di Transilvania nel novembre del 1599. Nel frattempo il generale asburgico Giorgio Basta attaccava la Transilvania da Ovest.\nLa riconquista del trono transilvano.\nNel 1600 Sigismondo, alla testa di un'armata di polacchi e cosacchi, tent\u00f2 di riconquistare il suo trono ma venne sconfitto dal voivoda Michele a Suceava (Moldavia). Nel febbraio del 1601 la dieta di Cluj rimise formalmente Bathory a capo dei suoi domini ma nella Battaglia di Goroszl\u00f3 Sigismondo venne nuovamente sconfitto da Michele, ora appoggiato da Giorgio Basta.\nSigismondo rientr\u00f2 nel possesso dei suoi domini solo alla morte di Michele il Coraggioso, ormai signore di Transilvania e Moldavia oltre che Valacchia, assassinato per ordine degli Asburgo che ne temevano l'eccessivo potere e la condotta politica spregiudicata.\nNuovamente principe di Transilvania, Sigismondo port\u00f2 a compimento il progetto avviato nel 1597. Tramite la convenzione di Cluj (29 giugno 1602), con la sua terza abdicazione, B\u00e1thory cedette la Transilvania agli Asburgo in cambio di una rendita annua di 50.000 ducati e del ducato di Opole.\nI soldati di Basta accompagnarono Sigismund a Tokaj. In poco tempo, and\u00f2 a Praga per implorare la misericordia di Rodolfo II. Ricevette l\"'incolatus\" (o il diritto di possedere terre in Boemia) nel 1604. Dopo che la Dieta di Transilvania proclam\u00f2 Stefano Bocskai principe nel febbraio 1605, Rodolfo cerc\u00f2 di persuadere Sigismondo a tornare in Transilvania ma Bathory non accett\u00f2 l'offerta. Gli ambasciatori di Venezia e di Spagna e l'imperatore cercarono di nuovo di convincerlo a rivendicare la Transilvania nel luglio 1606 ottenendo un altro rifiuto: Sigismondo sostenne di non avere pi\u00f9 contatti n\u00e9 informazioni sugli affari del suo ex principato. In dicembre incontr\u00f2 di nuovo Rodolfo a Praga ma resistette ancora all'offerta dell'imperatore.\nSigismondo ricevette il dominio di Libochovice in Boemia. Dopo che uno dei suoi dipendenti lo accus\u00f2 di complottare contro l'imperatore, Sigismondo fu imprigionato per quattordici mesi nelle carceri del Castello di Praga nel 1610. Sigismondo mor\u00ec d'infarto a Libochovice il 27 marzo 1613. Fu sepolto in una cripta nella chiesa di S. Cattedrale di Vito a Praga.\nIl controverso Sigismondo mor\u00ec a Praga nel 1613 per apoplessia \"che gli tolse prima la parola e poi la vita\" (Urb.lat. 1081, c. 145 v)."}
{"id": "2722069", "revid": "1610736", "url": "https://it.wikipedia.org/wiki?curid=2722069", "title": "Francesco Daddi", "text": "Alla fine della sua carriera interpret\u00f2 anche ruoli da basso.\nBiografia.\nInizi\u00f2 lo studio di canto e pianoforte, dedicandosi poi alla carriera di cantante d'opera.\nFece il suo debutto al Teatro dal Verme di Milano nel 1891 e l'anno successivo cre\u00f2 il ruolo di Beppe nell'opera \"Pagliacci\" di Ruggero Leoncavallo nello stesso teatro in cui aveva fatto il suo debutto.\nNel 1900 si trasfer\u00ec a Londra per cantare alla Royal Opera House Covent Garden, dove si esib\u00ec per un'intera stagione d'opera.\nLa sua carriera fu imperniata su ruoli da comprimario ma che lo portarono a cantare anche negli Stati Uniti, dove si esib\u00ec alla Manhattan Opera, il secondo teatro d'opera di New York, nel 1907. Cant\u00f2 in ruoli tenorili di personaggi non protagonisti per diversi anni esibendosi anche con cantanti famosi come Enrico Caruso, Marcella Sembrich, Louise Homer, Marcel Journet e Antonio Scotti. Si spost\u00f2 poi a Chicago dove per un decennio interpret\u00f2 ruoli di basso comico fino al 1920, quando si ritir\u00f2 dalle scene liriche.\nRealizz\u00f2 numerose registrazioni fonografiche per la Columbia Records, specialmente nel primo decennio del XX secolo."}
{"id": "2722070", "revid": "1543377", "url": "https://it.wikipedia.org/wiki?curid=2722070", "title": "Rosario de Acu\u00f1a y Villanueva de la Iglesia", "text": "Biografia.\n\u00c8 stata autrice di opere drammatiche, libri di racconti e raccolte di liriche.\nAll'et\u00e0 di 35 anni entr\u00f2 in una Loggia massonica di adozione di Alicante, con il nome simbolico di \u00abIpazia\u00bb, che user\u00e0 in molti dei suoi scritti. "}
{"id": "2722071", "revid": "118719051", "url": "https://it.wikipedia.org/wiki?curid=2722071", "title": "Gyula Kakas", "text": "Biografia.\nPartecip\u00f2 alle gare di ginnastica delle prime Olimpiadi moderne che si svolsero ad Atene nel 1896. Prese parte alla trave, alle parallele, al volteggio e al cavallo, senza risultati di rilievo.\nGareggi\u00f2 anche nelle gare dei Giochi della II Olimpiade, nella ginnastica, arrivando all'88\u00ba posto. Partecip\u00f2 anche ai Giochi olimpici intermedi, nel concorso individuale (5 eventi), nel concorso individuale (6 eventi) e nel concorso a squadre."}
{"id": "2722074", "revid": "1528507", "url": "https://it.wikipedia.org/wiki?curid=2722074", "title": "Indice di miseria", "text": "L'indice di sofferenza, o di infelicit\u00e0, (a volte riportato come indice di miseria, quale mero calco linguistico dell'inglese misery index) \u00e8 un indice economico, creato dall'economista Arthur Okun, basato sulla somma del tasso d'inflazione e del tasso di disoccupazione. \u00c8 spesso erroneamente attribuito a Robert Barro, il quale, invece, cre\u00f2 un proprio indice simile a questo, con l'aggiunta di due ulteriori dati: il PIL ed il tasso ufficiale di sconto.\nL'indice negli Stati Uniti.\nNella tabella \u00e8 riportata la progressione dell'indice di miseria sotto le varie presidenze degli Stati Uniti dal 1948 ad oggi.\nLa competizione elettorale Carter-Reagan.\nDurante la campagna presidenziale del 1976, il candidato democratico Jimmy Carter punt\u00f2 molto sull'indice (ai tempi era intorno al 13,50), sostenendo come lui fosse il candidato ideale per risolvere le questioni economiche e sociali che l'alto livello dell'indice di miseria sottolineava. Nonostante le promesse elettorali, durante i quattro anni dell'amministrazione Carter l'indice continu\u00f2 a salire, toccando il livello pi\u00f9 alto mai raggiunto nella sua storia: 21,98. Nelle presidenziali del 1980 il repubblicano Ronald Reagan punt\u00f2 molto su questo fallimento di Carter, riuscendo ad ottenere la presidenza degli Stati Uniti. Negli otto anni dell'amministrazione reaganiana l'indice cal\u00f2 vistosamente arrivando a 9,72, un livello che non toccava da inizio anni '70.\nCritiche negative.\nLa formulazione dell'indice, come semplice somma non pesata di due parametri disomogenei, ha ricevuto delle critiche negative. Uno studio del 2001, basato su ricerche condotte su larga scala in Europa e Stati Uniti, ha tratto la conclusione che la disoccupazione influenza in molto maggiore la percezione dell'infelicit\u00e0 rispetto all'inflazione. Ne consegue che l'indice di miseria di base sottovaluta l'infelicit\u00e0 attribuibile al tasso di disoccupazione, rispetto a quella attribuita all'inflazione: \"le stime suggeriscono che la gente scambierebbe un punto percentuale di disoccupazione per un aumento di 1,7 punti del tasso di inflazione\".\nVarianti.\nL'economista di Harvard Robert Barro cre\u00f2 nel 1999 il \"Barro Misery Index\" (BMI). L'indice BMI prendeva la somma dell'inflazione e della disoccupazione, e aggiunge il tasso di interesse, pi\u00f9 (meno) la previsione breve (surplus) tra PIL e la previsione di crescita.\nNei tardi anni 2000, l'economista della Johns Hopkins Steve Hanke applic\u00f2 l'indice di Barro a diversi Stati degli USA.\nHanke ha recentemente elaborato un indice mondiale \"World Table of Misery Index Scores\". Questa tabella include la lista di 89 nazioni, dalla peggiore alla migliore, con dati al 31 dicembre 2013.\nGli economisti Jonathan Nitzan e Shimshon Bichler trovano una correlazione similare tra il \"l'indice di stagflazione\" e la fusione di societ\u00e0 (fusioni e acquisizioni) negli USA negli anni'30. Nella loro teoria, la stagflazione \u00e8 una forma di sabotaggio politico economico per raggiungere accumuli differenziali, nel caso di mancate fusioni e acquisizioni."}
{"id": "2722075", "revid": "124123", "url": "https://it.wikipedia.org/wiki?curid=2722075", "title": "Dionisodoro", "text": "Visse a lungo ad Atene, dove si stabil\u00ec dopo essere stato esiliato da Turi, e insegn\u00f2 prima arte militare, poi retorica. \u00c8 ricordato insieme al fratello minore Eutidemo nel dialogo platonico intitolato a quest'ultimo, in qualit\u00e0 di rappresentante dell'eristica, l'arte sofistica che mira alla confutazione dell'avversario, riducendolo al silenzio per mezzo di sofismi e argomentazioni capziose.\n ma non vi sono argomenti a sufficienza per dubitare delle notizie di Platone che, fra l'altro, concordano con quelle di Senofonte."}
{"id": "2722077", "revid": "28026", "url": "https://it.wikipedia.org/wiki?curid=2722077", "title": "Pietr-le-Letton", "text": ""}
{"id": "2722079", "revid": "124808", "url": "https://it.wikipedia.org/wiki?curid=2722079", "title": "Lincoln Heights", "text": ""}
{"id": "2722081", "revid": "174925", "url": "https://it.wikipedia.org/wiki?curid=2722081", "title": "Maigret s'amuse", "text": ""}
{"id": "2722084", "revid": "1543377", "url": "https://it.wikipedia.org/wiki?curid=2722084", "title": "Zaan", "text": "Lo Zaan \u00e8 un piccolo fiume in Olanda Settentrionale nei Paesi Bassi e d\u00e0 il nome a tutto il distretto in cui scorre. Il fiume era originariamente un affluente dell'IJ e corre per 10 km lungo la municipalit\u00e0 di Zaanstad a nord di Amsterdam, da West-Knollendam nel nord fino a Zaandam nel sud, dove sfocia.\nDiverse citt\u00e0 lungo il fiume hanno il nome del fiume; ad esempio Koog aan de Zaan, Westzaan, Oostzaan, Zaandijk e Zaandam. Il fiume scorre anche attraverso la Zaanse Schans, un villaggio con molti mulini a vento e case del Secolo d'oro olandese. \u00c8 una delle maggiori attrazioni turistiche in Olanda.\nIl distretto di Zaan.\nIl nome Zaan si riferisce anche alla zona dove scorre il fiume. \nDurante il Secolo d'oro olandese nel XVII secolo, il distretto fu dotato di mulini a vento, che producevano prodotti industriali come l'olio di lino, usato nei colorifici, e prodotti agricoli come semi di mostarda e legno. A met\u00e0 del secolo, circ 900 mulini potevano essere trovati lungo il fiume e alcuni di questi furono conservati nella Zaanse Schans.\nIl distretto continu\u00f2 a essere pesantemente industrializzato, particolarmente intorno alla citt\u00e0 di Zaandam.\nIl dialetto parlato nella zona \u00e8 chiamato Zaans, simile al Dialetto frisone occidentale.\nIl pittore francese Claude Monet rest\u00f2 a Zaandam nell'estate dell'1871 e dipinse una serie di 24 quadri, scrivendo al suo amico Camille Pissarro che \"qui c'\u00e8 da dipingere per tutta la vita\" Monet ritorn\u00f2 lungo lo Zaan per dipingere durante i suoi viaggi in Olanda."}
{"id": "2722089", "revid": "11959", "url": "https://it.wikipedia.org/wiki?curid=2722089", "title": "Sulaymaniyah", "text": ""}
{"id": "2722093", "revid": "161273", "url": "https://it.wikipedia.org/wiki?curid=2722093", "title": "VdB 92", "text": "vdB 92 \u00e8 una nebulosa a riflessione visibile nella costellazione del Cane Maggiore.\nSi individua sul bordo sudoccidentale della Nebulosa Gabbiano, una grande regione H II connessa ad un complesso nebuloso molecolare in cui hanno luogo fenomeni di formazione stellare; la sua posizione \u00e8 circa 2\u00b0 a ENE di , una stella di colore arancione di quarta magnitudine. La nube vdB\u00a092 \u00e8 visibile in sovrapposizione alla Nebulosa Gabbiano e contiene al suo interno un piccolo ammasso aperto, catalogato come C\u00a00701-114 (OCl\u00a0566.1), composto da un piccolo gruppo di stelle di classe spettrale B e A, la pi\u00f9 luminosa delle quali \u00e8 TYC\u00a05389-3075-1, di magnitudine 8,92; la distanza dell'ammasso \u00e8 di circa 970\u00a0parsec (circa 3160 anni luce), leggermente pi\u00f9 vicino rispetto al complesso nebuloso e all'associazione OB Canis\u00a0Major\u00a0R1, un sottogruppo della pi\u00f9 estesa associazione Canis\u00a0Major\u00a0OB1 la cui caratteristica principale \u00e8 il legame con delle estese nebulose a riflessione. L'et\u00e0 dell'ammasso \u00e8 di circa 40 milioni di anni, dunque ben maggiore rispetto a quella delle stelle dell'associazione CMa\u00a0OB1, stimata attorno ai 2 milioni di anni circa."}
{"id": "2722095", "revid": "105076420", "url": "https://it.wikipedia.org/wiki?curid=2722095", "title": "Antonios Papaigannou", "text": "Partecip\u00f2 alle gare di ginnastica delle prime Olimpiadi moderne che si svolsero ad Atene nel 1896.\nPrese parte alla trave e alle parallele, senza risultati di rilievo."}
{"id": "2722096", "revid": "28026", "url": "https://it.wikipedia.org/wiki?curid=2722096", "title": "Le charretier de &quot;La Providence&quot;", "text": ""}
{"id": "2722108", "revid": "46291", "url": "https://it.wikipedia.org/wiki?curid=2722108", "title": "Artemisia arborescens", "text": "L'assenzio aromatico (\"Artemisia arborescens\", L., 1763) \u00e8 una pianta perenne della famiglia delle Asteraceae.\n\u00c8 una pianta sempreverde perenne, con masse di foglie aromatiche bianco-argentee finemente divise e getti laterali di fiori gialli simili a margherite. Questa pianta \u00e8 coltivata per l'aspetto del suo fogliame e per le sue propriet\u00e0 aromatiche. Come tutte le specie del genere Artemisia \u00e8 ricca in oli essenziali, utilizzati in cucina, per la preparazione di liquori e nella medicina tradizionale.\nSi trova nelle regioni mediterranee fino ai 1000 m s.l.m., dove si sviluppa in arbusti alti anche pi\u00f9 di un metro. Cresce su terreni aridi e incolti, prevalentemente rocciosi."}
{"id": "2722110", "revid": "105076376", "url": "https://it.wikipedia.org/wiki?curid=2722110", "title": "Le\u014dnidas Tsikl\u012bt\u012bras", "text": "Partecip\u00f2 alle gare di ginnastica delle prime Olimpiadi moderne che si svolsero ad Atene nel 1896.\nPrese parte alla gara di trave, senza risultati di rilievo."}
{"id": "2722114", "revid": "1494169", "url": "https://it.wikipedia.org/wiki?curid=2722114", "title": "Aglietta", "text": ""}
{"id": "2722115", "revid": "28026", "url": "https://it.wikipedia.org/wiki?curid=2722115", "title": "Monsieur Gallet, d\u00e9c\u00e9d\u00e9", "text": ""}
{"id": "2722117", "revid": "339392", "url": "https://it.wikipedia.org/wiki?curid=2722117", "title": "Pernod Fils", "text": ""}
{"id": "2722120", "revid": "88740", "url": "https://it.wikipedia.org/wiki?curid=2722120", "title": "Saggio sulla libert\u00e0", "text": "Saggio sulla libert\u00e0 \u00e8 la traduzione italiana di \"On liberty\" di John Stuart Mill.\n\u00c8 uno dei saggi pi\u00f9 celebri dell'autore, pubblicato nel 1859, in cui la sua concezione etica dell'utilitarismo viene applicata all'individuo e alla societ\u00e0. Nel tentativo di stabilire un principio saldo sulla relazione tra autorit\u00e0 e libert\u00e0, Mill attribuisce all'individuo la libert\u00e0 di fare tutto quel che vuole o pu\u00f2, a patto di non danneggiare un altro individuo, e cio\u00e8 a patto di non recare danno alla societ\u00e0; questa ha infatti il diritto di difendersi nel momento in cui la associazione che la costituisce venga messa in pericolo.\nMill critica gli errori dei precedenti tentativi compiuti per difendere l'individualit\u00e0, come ad esempio il ricorso ad ideali democratici, che si risolve sempre, secondo l'autore, in una mera \u201ctirannia della maggioranza\u201d. Promotore di un \u201cgoverno di tutti per tutti\u201d, l'autore delinea un'idea di Stato che dovrebbe limitare il meno possibile la libert\u00e0 degli individui, enfatizzando l'importanza dell'individualit\u00e0 come condizione essenziale per il godimento dei piaceri pi\u00f9 elevati (in linea con la gerarchizzazione qualitativa propria del suo utilitarismo). Sottolinea inoltre l'importanza del confronto dialettico nella formazione di un'opinione, di cui il legittimo e insindacabile fondamento si raggiunge unicamente con la piena conoscenza di ci\u00f2 che afferma l'opposto. Ne deriva che nessuna opinione, vera o falsa che sia, anche quando sia considerata scorretta dalla societ\u00e0, pu\u00f2 essere soffocata dall'autorit\u00e0.\nL'opera si presenta quindi come una difesa della diversit\u00e0 e della libert\u00e0 di opinioni, contro l'unanimit\u00e0 e il conformismo, prevedendo per ognuno libert\u00e0 di coscienza, pensiero ed espressione, libert\u00e0 di perseguire la felicit\u00e0 e libert\u00e0 di associarsi.\nPer questo motivo il libro \u00e8 considerato un classico del pensiero liberale.\nComposizione.\nSecondo l'Autobiografia di Mill, l'opera fu inizialmente concepita nel 1854 come un saggio breve. A seguito per\u00f2 dello sviluppo di nuove idee, il saggio venne ampliato, riscritto e corretto dallo scrittore e da sua moglie, Harriet Taylor. Preceduti da un periodo di forte depressione dell'autore, l'incontro e il successivo matrimonio con Harriet lo portarono ad un sostanziale cambiamento di opinione sulla morale e i diritti delle donne. Riferendosi alla moglie, Mill afferma che \u201cdi tutto ci\u00f2 che porta il mio nome, questa \u00e8 stata l'opera la cui produzione ha visto la nostra pi\u00f9 grande collaborazione\u201d. La stesura finale era stata quasi completata quando Harriet si spense improvvisamente nel 1858. Lo scrittore dichiara di non aver alterato da questo momento il contenuto del testo e che uno dei suoi primi atti dopo la morte di lei \u00e8 stato quello di pubblicarlo e \u201cconsacrarlo alla sua memoria\u201d. La composizione dello scritto risente molto anche dell\u2019influenza del filosofo tedesco Wilhelm von Humboldt, e in particolare del suo saggio \u201cI limiti dell\u2019attivit\u00e0 dello Stato\u201d. Pubblicato nel 1859, il saggio di Mill \u00e8 stato uno dei suoi due scritti pi\u00f9 influenti, assieme all'opera \"Utilitarismo\".\nSommario.\nIntroduzione.\nJohn Stuart Mill apre il suo saggio trattando della storica \u201clotta tra autorit\u00e0 e libert\u00e0\", e descrive le antiche tirannie dei governanti, antagonisti al popolo governato. Bench\u00e9 garantissero una coesione contro i nemici interni ed una protezione dei pi\u00f9 deboli della comunit\u00e0 contro i nemici interni, tali governanti possedevano un potere cos\u00ec esteso tale da stimolare i cittadini a porvi dei limiti. Questo controllo dell'autorit\u00e0, che i cittadini intendevano come loro \"libert\u00e0\", era caratterizzato da due elementi: i diritti politici o immunit\u00e0 e i \u201cvincoli costituzionali per cui il consenso della comunit\u00e0, o di un qualche organismo che avrebbe dovuto rappresentarne gli interessi, veniva reso condizione necessaria per alcuni degli atti fondamentali dell'esercizio del potere\u201d. Dal momento che la societ\u00e0 si trovava nella sua fase di sviluppo iniziale, soggetta spesso a condizioni di agitazione e pericolo (a causa ad esempio di una esigua popolazione o di uno stato di guerra costante), era costretta ad accettare il dominio di un \u201csignore\u201d. Ad ogni modo, con il progresso dell\u2019umanit\u00e0, divenne concepibile l\u2019idea che i governanti costituissero solamente dei \u201cdelegati revocabili a piacimento dalla societ\u00e0\u201d, e che dunque il miglior sistema di governo da adottare fosse quello elettivo. Mill ammette che questa nuova forma di societ\u00e0 sembrava immune alla tirannia giacch\u00e9 \u201cnon vi era da temere che diventasse il tiranno di se stessa\u201d. Malgrado le elevate speranze infuse dall'Illuminismo, Mill dichiara che gli ideali democratici non vennero adottati cos\u00ec facilmente come sperato. In primo luogo infatti, anche nella democrazia, il \u201cpopolo\u201d che doveva trovarsi al governo, e cio\u00e8 i governanti, raramente coincideva con quello che doveva essere governato. In pi\u00f9, in tali sistemi vi \u00e8 il pericolo di quella che viene descritta come la \u201ctirannia della maggioranza\u201d, vale a dire che, quella parte di popolo che riesca a farsi accettare come tale potrebbe \u201cdesiderare opprimere una propria parte\u201d, che dunque verrebbe privata del proprio diritto garantito dagli ideali democratici di esercitare i propri fini.\nSecondo la visione di Mill, la tirannia della maggioranza \u00e8 anche peggiore della tirannia di governo, perch\u00e9 non si limita ad una funzione esclusivamente politica, ma penetra nella quotidianit\u00e0 lasciando \u201cmeno vie di scampo\u201d alla sua influenza. Dunque l'individuo non deve soltanto tutelarsi dall'autocrazia del despota, ma anche \u201cproteggersi dalla tirannia dell'opinione e del sentimento predominanti\u201d. All\u2019interno della societ\u00e0, le opinioni prevalenti costituiranno la base di tutte le norme di comportamento; perci\u00f2 non pu\u00f2 esserci alcuna salvaguardia nella giustizia contro la tirannia della maggioranza. Mill sviluppa questo ragionamento: l\u2019opinione dei pi\u00f9 potrebbe non essere l\u2019opinione corretta. L\u2019unica giustificazione di una persona circa la sua preferenza su una convinzione morale \u00e8 che \u00e8 la propria preferenza. Ora, su una questione particolare, le persone si schiereranno a favore o contro tale questione; il gruppo composto da pi\u00f9 individui prevarr\u00e0, ma non sar\u00e0 necessariamente quello corretto. Pertanto, concludendo l'esame dei governi nel passato, Mill propone un unico criterio sulla base del quale la libert\u00e0 di una persona debba essere limitata:\nMill chiarisce che questo criterio \u00e8 unicamente basato sull'utilit\u00e0. Perci\u00f2, quando non \u00e8 utile, verr\u00e0 ignorato. Per esempio, secondo Mill, ai bambini e alle nazioni \u201cbarbare\u201d giova una libert\u00e0 limitata. Despoti giusti, come Carlomagno e Akbar il Grande, furono storicamente vantaggiosi per popoli non ancora pronti a governarsi da soli.\nMill conclude l'Introduzione discutendo su cosa lui sostiene siano le tre libert\u00e0 fondamentali in ordine di importanza:\nMill riconosce che queste libert\u00e0 potrebbero -in alcune circostanze- venir messe da parte, ma asserisce che nelle societ\u00e0 contemporanee e civilizzate non vi \u00e8 alcuna giustificazione per la loro rimozione.\nDella libert\u00e0 di pensiero e di discussione.\nNel secondo capitolo, Mill tenta di dar prova di ci\u00f2 che ha affermato nel capitolo primo, e cio\u00e8 che le opinioni non dovrebbero mai essere soppresse. Riflettendo sull'esistenza di credenze fasulle, afferma che \u201cignoranze o pregiudizi del genere sono sempre e incondizionatamente un male, che per\u00f2 non possiamo sperare di evitare sempre e dobbiamo considerare come il prezzo da pagare per un bene inestimabile\u201d. Sostiene che vi sono tre tipologie di opinione -completamente falsa, parzialmente vera e completamente vera-, e che tutte giovano al bene comune:\nMill per gran parte del capitolo tratta delle implicazioni ed obiezioni relative alla politica di non limitare mai la libert\u00e0 di opinione. Nel far questo, illustra la sua visione sui principi della morale cristiana spiegando che, mentre questi sono encomiabili, sono tuttavia incompleti se presi da soli. Perci\u00f2, Mill conclude che la soppressione di opinioni basata sulla fede in una dottrina infallibile \u00e8 pericolosa. Tra le varie obiezioni cui Mill risponde, vi \u00e8 quella secondo cui la verit\u00e0, se veramente tale, sopravviver\u00e0 necessariamente alla persecuzione e che la societ\u00e0 ha soltanto bisogno di apprendere i fondamenti della verit\u00e0, e non le sue contestazioni. Verso la fine del secondo capitolo, Mill scrive che \u201cil vituperio pi\u00f9 scatenato \u00e8 un deterrente reale, che distoglie la gente dal professare opinioni non conformiste e dall'ascoltare chi le professa.\u201d\nDell'individualit\u00e0, come uno degli elementi per il benessere.\nNel terzo capitolo, Mill pone in risalto il valore inerente all'individualit\u00e0 in quanto per definizione il prosperamento dell'uomo verso piaceri pi\u00f9 elevati. Argomenta allora che una societ\u00e0 dovrebbe sforzarsi di promuovere l'individualit\u00e0 come prerequisito per la creativit\u00e0 e la diversit\u00e0. In linea con questa idea, Mill ritiene il conformismo un grave pericolo. Afferma infatti di aver paura che la cultura occidentale si avvicini ad un conformismo precettistico, che caratterizza ad esempio la cultura cinese. Per questo motivo, Mill conclude che le azioni in s\u00e9 stesse non contano, ma hanno valore soltanto assieme all'individualit\u00e0 della persona che le ha compiute. Cos\u00ec, egli scrive:\nDei limiti dell'autorit\u00e0 della societ\u00e0 sull'individuo.\nNel quarto capitolo, viene esposto un sistema in cui una persona possa distinguere tra gli aspetti della vita regolati dall'individuo e quelli invece moderati dalla societ\u00e0. Mill ritiene che, in generale, una persona dovrebbe essere lasciata libera di perseguire i propri interessi fin quando non danneggia gli interessi altrui. In tal caso, la condotta dell'individuo \u201cricade sotto la giurisdizione della societ\u00e0\u201d. Mill rifiuta l\u2019idea che l\u2019unico scopo della libert\u00e0 sia quello di autorizzare un\u2019egoistica indifferenza. Al contrario, sostiene che un tale sistema liberale spinge le persone al bene assai pi\u00f9 efficacemente di una coercizione fisica o emotiva. Questo principio lo porta a concludere che una persona potrebbe, senza paventare una giusta punizione, far del male a s\u00e9 stessa attraverso il vizio. I governi, afferma Mill, dovrebbero punire l'individuo quando questo trascura un dovere nei confronti degli altri (o \u00e8 causa di danno ad altri), e non il vizio che l'ha condotto ad una tale negligenza. Ad esempio, non deve essere bandita la vendita di alcolici se l'ubriachezza ha spinto alcuni individui a trascurare il proprio dovere, ma bisogna punire quegli individui che hanno trascurato il proprio dovere a causa dell'ubriachezza.\nMill dedica il resto del capitolo replicando alle possibili obiezioni che potrebbero sorgere contro la sua massima. Egli nota la critica secondo cui cadrebbe in contraddizione, da una parte garantendo l'interferenza della societ\u00e0 nei confronti dei giovani perch\u00e9 irragionevoli, dall'altra negando l'interferenza della societ\u00e0 con alcuni adulti bench\u00e9 questi agiscano irragionevolmente. All'inizio Mill risponde affermando nuovamente che la societ\u00e0 dovrebbe punire le conseguenze dannose di una condotta irrazionale, ma non la condotta irrazionale in s\u00e9, la quale \u00e8 affare dell'individuo. Inoltre, osserva che l\u2019obbligazione sociale non avviene per assicurare la virt\u00f9 dell\u2019individuo durante la sua maturit\u00e0. Piuttosto, la societ\u00e0 ha l'opportunit\u00e0 ed il dovere, educando la giovent\u00f9, di assicurare che una generazione, nel suo insieme, sia complessivamente virtuosa.\nDove alcuni potrebbero obiettare che vi \u00e8 una giustificazione per certi divieti di stampo religioso in una societ\u00e0 dominata da quella religione, lui argomenta che la maggioranza dovrebbe stabilire leggi che accetterebbe se fosse la minoranza. Dunque afferma che, \u201ca meno che non vogliamo adottare la logica dei persecutori, e sostenere che dobbiamo perseguitare altre persone perch\u00e9 abbiamo ragione, mentre loro non devono perseguitare noi perch\u00e9 hanno torto, dobbiamo guardarci dall'ammettere un principio la cui applicazione nei nostri confronti considereremmo grossolanamente ingiusta.\u201d Nel dire questo, riporta una sua precedente affermazione secondo cui i principi morali e la religione non possono essere trattati come una scienza quale la matematica in quanto assai pi\u00f9 complessi di essa (non avendo l'assiomaticit\u00e0 delle verit\u00e0 matematiche \u201calcun argomento da parte dell'errore\u201d, ovvero, pi\u00f9 in generale, n\u00e9 \u201cobiezioni, n\u00e9 risposte ad esse\u201d). Proprio come vivere in una societ\u00e0 che include individui immorali, Mill fa notare che coloro che reputano la condotta di un altro depravata non sono costretti a socializzarvi, e devono semplicemente astenersi dall'ostacolare le decisioni personali di questi individui. Mentre l'autore si oppone in genere alla interferenza sociale motivata religiosamente, egli ammette che \u00e8 concesso concepire per leggi basate sulla religione la proibizione dell'uso di ci\u00f2 a cui la religione non vincola. Ad esempio, in territori dove l'islam \u00e8 religione di Stato sarebbe legittima la proibizione del consumo di maiale, se questa si accorda con i voleri della maggioranza.\nApplicazioni.\nQuest'ultimo capitolo mette in pratica i principi esposti nelle sezioni precedenti. L'autore riassume cos\u00ec questi principi:\nEconomia.\nMill applica questi principi innanzitutto all'economia. Conclude che il libero mercato \u00e8 preferibile a quello controllato dai governi. Mentre potrebbe apparire, siccome \u201cil commercio \u00e8 un atto sociale\u201d, che il governo dovrebbe intervenire nell'economia, i sistemi economici, sostiene il saggista, funzionano al meglio quando lasciati in una condizione di libero scambio. Pertanto, l'intervento del governo, anche se in teoria possibile, sarebbe tuttavia controproducente. Criticamente, Mill definisce le economie amministrate dai governi come \u201cdispotiche\u201d. Ritiene infatti che se il governo gestisse l\u2019economia, tutte le persone aspirerebbero ad essere parte di una burocrazia, unico punto di riferimento della societ\u00e0, che non incentiverebbe gli interessi di nessuno se non quelli di se stessa.\nPrevenzione dei danni alla societ\u00e0.\nIndagando sui modi nei quali una persona potrebbe tentare di prevenire i mali arrecati alla comunit\u00e0, Mill inizialmente ammette che una persona non dovrebbe attendere che questi accadano, ma dovrebbe provare ad intervenire prima. Nell'agire in tal modo, andrebbe considerato se ci\u00f2 che reca danno pu\u00f2 recare esclusivamente un danno. L'esempio fornito riguarda la vendita di veleni. Il veleno pu\u00f2 recare danno. Ciononostante, il veleno pu\u00f2 anche essere usato per \u201cscopi innocui e perfino utili\u201d (come pu\u00f2 esserlo la sperimentazione scientifica o la fabbricazione di medicinali). Pertanto, vendere veleni \u00e8 ammissibile. Nondimeno, a causa del rischio che comporta la vendita di veleni o prodotti del genere (come ad esempio gli alcolici), Mill non vede alcun pericolo verso la libert\u00e0 l'esigere etichette di avvertenza sul prodotto. Successivamente, si sofferma su quale sia il giusto modo di agire quando si vede una persona che sta per attraversare un ponte inconsapevole che questo sia stato dichiarato pericolante. Mill afferma che siccome quella persona ha probabilmente interesse a non attraversare un ponte pericoloso (e cio\u00e8 che se conoscesse i pericoli connessi all'attraversamento del ponte, non desidererebbe attraversarlo), \u00e8 lecito fermarla con la forza prima che attraversi il ponte. Mill rinforza questa asserzione dichiarando che, se sono disponibili i mezzi per farlo, \u00e8 meglio avvertire l'individuo inconsapevole.\nA proposito della tassazione come deterrente per l\u2019acquisto di prodotti pericolosi, viene fatta una distinzione. Infatti, la tassa istituita solamente per dissuadere dall\u2019acquisto \u00e8 inammissibile ed \u201cogni aumento di prezzo \u00e8 una proibizione per coloro i cui mezzi non consentono la nuova spesa\u201d. Peraltro, dato che un governo deve comunque tassare per sopravvivere, potrebbe scegliere di imporre le proprie tasse su ci\u00f2 che reputa pi\u00f9 pericoloso.\nReiterate violazioni del pubblico per iniziativa privata.\nMill allarga il discorso sul principio di punire le conseguenze piuttosto che l'azione dell'individuo. In tal senso spiega che ad una persona che \u00e8 per esperienza incline alla violenza (e dunque a nuocere alla societ\u00e0) in stato di ubriachezza dovrebbe soltanto essere dalla societ\u00e0 limitata nel bere. Viene anche detto che i recidivi andrebbero puniti pi\u00f9 severamente di coloro che trasgrediscono la legge per la prima volta.\nIncitamento al vizio.\nIn tema di fornicazione e di gioco d'azzardo, Mill non giunge ad una conclusione definitiva, poich\u00e9 da entrambi i lati \u201cvi sono argomenti a favore.\u201d Egli riflette sul fatto che mentre le suddette azioni potrebbero essere \u201ctollerate\u201d in privato, il fatto di promuoverle pubblicamente (facendo il mezzano o gestendo una bisca) non dovrebbe essere consentito. Una simile conclusione viene raggiunta nei confronti degli atti pubblici di indecenza, giudicati dall'autore come condannabili.\nSuicidio e divorzio.\nCirca l'interferenza sociale nei riguardi del suicidio, Mill afferma che lo scopo della libert\u00e0 \u00e8 permettere ad una persona di perseguire i propri interessi. Dunque, quando una persona intende terminare la propria capacit\u00e0 di avere interessi \u00e8 ammissibile il subentrare della societ\u00e0. In altre parole, una persona non ha la libert\u00e0 di rinunciare alla propria libert\u00e0. Rispetto alla questione del divorzio, Mill afferma che i matrimoni sono tra le pi\u00f9 importanti associazioni all'interno della societ\u00e0. Comunque, se una coppia stabilisce di comune accordo il termine del matrimonio, il divorzio le \u00e8 concesso in quanto la societ\u00e0 non ha alcun potere di intervenire in un contratto personale cos\u00ec profondo.\nEducazione.\nMill considera che l'istruzione gestita dal governo sia un male, poich\u00e9 annienterebbe la diversit\u00e0 di opinione di tutte le persone, essendo queste formate secondo un unico programma elaborato da pochi. Secondo Mill, la soluzione che costituisce il male minore pur contemplando l'istruzione pubblica, vede quest'ultima misurarsi con altre scuole gestite privatamente. Proprio per questo, Mill crede che il governo dovrebbe richiedere e finanziare l'istruzione privata, facendo inoltre rispettare l'obbligo formativo attraverso sanzioni pecuniarie minori e verifiche pubbliche annuali a livello nazionale, il cui superamento garantisca l'acquisizione di un determinato livello di conoscenza. Viene enfatizzata l'importanza di un'educazione che esponga concezioni opposte (ad esempio, gioverebbe all'allievo che si erudisce nella filosofia lo studio di Kant come quello di Locke). Infine, Mill sostiene che per gli Stati \u00e8 legittimo vietare i matrimoni a meno che la coppia possa \u201cdimostrare di avere i mezzi sufficienti a mantenere una famiglia\u201d per mezzo dell'educazione e di altre necessit\u00e0 fondamentali.\nConclusione.\nMill conclude enunciando tre motivi generali per opporsi all'intromissione del governo:\nMill ricapitola la sua teoria come segue: "}
{"id": "2722121", "revid": "149485", "url": "https://it.wikipedia.org/wiki?curid=2722121", "title": "Viktoria Plze\u0148", "text": ""}
{"id": "2722123", "revid": "1444345", "url": "https://it.wikipedia.org/wiki?curid=2722123", "title": "12 Inches of Snow", "text": "12 Inches of Snow \u00e8 il primo album in studio del cantante canadese Snow, pubblicato il 19 gennaio 1993 dall'etichetta East West.\nL'album contiene il brano musicale \"Informer\", pubblicato come primo singolo e di grande successo commerciale a livello mondiale."}
{"id": "2722125", "revid": "118718914", "url": "https://it.wikipedia.org/wiki?curid=2722125", "title": "Filippos Karvelas", "text": "Partecip\u00f2 alle gare di ginnastica delle prime Olimpiadi moderne che si svolsero ad Atene nel 1896.\nPrese parte alla gara di parallele, senza risultati di rilievo. Vinse la medaglia di bronzo nelle parallele a squadre, con la Ethnikos Gymnastikos Syllogos."}
{"id": "2722136", "revid": "106908", "url": "https://it.wikipedia.org/wiki?curid=2722136", "title": "Coletta", "text": "Coletta (\"Cul\u00ebtta\" in dialetto piacentino) \u00e8 una localit\u00e0 del comune italiano di Farini nell'alta val Nure, in provincia di Piacenza, situata nelle vicinanze della frazione di Groppallo alla cui parrocchia appartiene.\nGeografia fisica.\nLa localit\u00e0 si trova nella parte meridionale del territorio comunale di Farini, a ridosso del confine con il comune di Ferriere.\nL'antico borgo di Coletta si sviluppa su di un poggio a poco pi\u00f9 di 650 , nei pressi della foce nel torrente Nure dei suoi affluenti Lavaiana e Lardana.\nOrigine del nome.\nIl toponimo \"Coletta\" \u00e8 di origine latina, da \"collis\", termine derivato dalla collina su cui si erge il villaggio.\nStoria.\nIn epoca medievale, l'importanza del borgo \u00e8 legata al passaggio in loco di una variante della via degli Abati che permetteva a monaci e pellegrini provenienti da Pavia e da Bobbio di guadare il torrente Nure nei pressi di Boli, per poi raggiungere il villaggio di Monecari (o Monegari) passando per Coletta per poi arrivare a Boccolo dei Tassi dove esisteva lo xenodochio intitolato a San Pietro Apostolo..\nIntorno al XV secolo nei pressi dell'adiacente villaggio di Boli, si ergeva una torre militare con funzione di controllo del passaggio sul torrente Nure, appartenente alla famiglia Nicelli; il borgo di Coletta era collegato direttamente a questo fortilizio attraverso una strada, detta \"strada del castello\" il cui ricordo rimane tramite il toponimo \"ra str\u00e0 du castl\u00f2n\" (\"la strada del castellone\" nel dialetto locale).\nDagli estimi farnesiani risulta che i primi insediamenti documentati nella zona risalgono alla prima met\u00e0 del XVI secolo, quando questo villaggio apparteneva alla comunit\u00e0 di Groppazzolo, un'antica comunanza rimasta in essere fino ai primi anni del XIX secolo.\nCon l'istituzione dei comuni, divenne, insieme a tutta la zona groppallina, parte del comune di Borgo San Bernardino, comune che, aggregato con quello di San Giovanni, avrebbe successivamente dato origine a Bettola. Nel 1867, con il regio decreto 4066, pubblicato in gazzetta ufficiale il 17 novembre, su impulso di alcune famiglie, in particolare, di Giuseppe Zanellotti di Cogno S. Savino, che sarebbe in seguito ne sarebbe diventato il primo sindaco, e di don Luigi Galli, arciprete di Groppallo, venne costituito il nuovo comune di Farini d'Olmo di cui tutta la zona di Groppallo entra a far parte.\nA partire dai primi anni del XX secolo, da questo villaggio partirono i primi pionieri piacentini nel campo della commercializzazione delle sementi, emigrando verso il nord ovest dell'Italia; soprattutto in Piemonte e Lombardia, portando nelle insegne delle aziende da loro fondate nomi e cognomi di personalit\u00e0 originarie di Coletta di Groppallo.\nInfrastrutture e trasporti.\nColetta, distante da Farini, \u00e8 raggiungibile tramite la strada provinciale 8 di Bedonia che si dirama dall'ex strada statale 654 di Val Nure in localit\u00e0 Cantoniera."}
{"id": "2722139", "revid": "125388741", "url": "https://it.wikipedia.org/wiki?curid=2722139", "title": "Io s\u00ec - Ai miei amici cantautori n.2", "text": "Io s\u00ec - Ai miei amici cantautori, pubblicato nel 1969, \u00e8 un album della cantante italiana Ornella Vanoni.\nIl disco.\nL'album segue il disco precedente dove Ornella interpreta con grande classe alcune canzoni da lei amate.\nIl disco raggiunge il terzo posto in classifica vendite.\nL'edizione in vinile presenta differenti copertine, modificate nel corso delle varie ristampe del disco. La prima edizione si presenta esternamente con una copertina nera dove, sul fronte, compaiono solo titolo e nome dell'interprete. Questa copertina si apre formando un poster sciolto, con all'interno una foto solarizzata e ricolorata della cantante, e contiene una seconda copertina, graficamente identica al fronte del poster chiuso, ma di colore arancione con i crediti sul retro e il disco all'interno. Successivamente verr\u00e0 messa in commercio un'edizione che presenta sulla copertina/poster esterna la foto stampata anche all'interno. In questo caso la seconda copertina interna \u00e8 solitamente di colore nero. Una terza ristampa presenta una semplice copertina a busta chiusa; sul fronte compare la medesima foto, ma con i colori leggermente differenti, e una nuova disposizione delle scritte: il titolo \u00e8 in alto e di colore arancione."}
{"id": "2722140", "revid": "124150442", "url": "https://it.wikipedia.org/wiki?curid=2722140", "title": "Kick-Ass", "text": "Kick-Ass \u00e8 una miniserie a fumetti statunitense di otto numeri scritta da Mark Millar e disegnata da John Romita Jr., pubblicata dal 2008 al 2010 dalla Icon Comics (etichetta della Marvel Comics). Si tratta della quarta opera a essere realizzata per la linea editorile Millarworld, il sub-imprint per il quale sono pubblicati i fumetti creator-owned di Millar, cio\u00e8 quelle opere indipendenti di cui l'autore detiene i diritti editoriali.\nLa miniserie d\u00e0 origine a due sequel a fumetti e a un lungometraggio cinematografico di successo uscito nel 2010. Il film porta a sua volta a un ulteriore seguito, consacrando \"Kick-Ass\" come uno dei maggior successi del fumetto indipendente. Un terzo film, che dovrebbe completare la trilogia, \u00e8 stato annunciato nel 2013 ma ancora non \u00e8 uscito.\nTrama.\nDave Lizewski \u00e8 un comune studente di New York, figlio unico dell'amorevole padre vedovo Greg Willer. La grande passione di Dave per i fumetti ispira il ragazzo a diventare un supereroe nella vita reale senza avere superpoteri o particolari doti. Si crea un costume e una maschera, che indossa quotidianamente sotto i vestiti normali, inizia a esercitarsi camminando sui tetti. Mantenendo la sua identit\u00e0 segreta, mira a combattere la criminalit\u00e0, ma i suoi primi tentativi hanno un esito quasi tragico poich\u00e9 subisce le percosse e l'accoltellamento da parte di un gruppo di teppisti.\nDopo essere stato aggredito ed essersi sottoposto a quattro operazioni, \u00e8 sottoposto a una lunga e intensa riabilitazione fisica. Dopo essersi ristabilito e aver abbandonato le stampelle, riveste ancora i panni del supereroe. Un giorno salva un uomo da un'aggressione, un passante riprende il tutto con una fotocamera cellulare e mette il filmato su YouTube, trasformando Dave in un fenomeno ribattezzato \"Kick-Ass\".\nA scuola, Dave ha da tempo una cotta per Katie Deauxma, che per\u00f2 gli \u00e8 ostile, non ha alcuna considerazione per lui e lo definisce unicamente un maniaco e un brutto sfigato. Ma quando a causa dei pettegolezzi scaturiti sul perch\u00e9 fosse stato aggredito, la inducono a credere che fosse gay, Dave ne approfitta e assecondandola diventa il suo \"migliore amico gay\", potendo cos\u00ec passare molto tempo con lei. Dave, come Kick-Ass, crea un account su MySpace in modo che la gente possa contattarlo per chiedergli aiuto. Nelle sue varie missioni, Kick-Ass avr\u00e0 modo di entrare in contatto con altri \"supereroi improvvisati\", come la ragazzina armata di spade Hit-Girl e il suo partner Big Daddy, veri e propri vigilanti che utilizzano armi mortali contro i criminali, uccidendoli senza scrupoli.\nL'incontro con la letale Hit-girl sconvolge il giovane Dave, che decide di ritirarsi dalle scene, ma ci ripensa quando un nuovo supereroe appare in tutti i telegiornali, tale Red Mist. La stampa \u00e8 entusiasta di lui, e lo paragona spesso proprio a Kick-Ass, che viene superato nelle preferenze tra i fan. Dave allora contatta Red Mist tramite il suo account di MySpace, pensando di incontrare un arrogante spaccone, ma Red Mist si rivela un fan di Kick-Ass, oltre a essere un nerd annoiato dalla vita quotidiana.\nI due si trovano a fare un \"team-up\" come i loro eroi dei fumetti quando si trovano ad affrontare un incendio nel tentativo di salvare quello che credono un bambino in pericolo (in realt\u00e0 il \"piccolo\" in questione \u00e8 un gattino, che viene puntualmente salvato). Saputo ci\u00f2, Hit-girl e Big Daddy invitano Kick e Red Mist a unirsi a loro, minacciando di rivelare al mondo la vera identit\u00e0 di Dave, in caso di rifiuto. Ma quando i due ragazzi raggiungono il covo di Big Daddy trovano la mafia, e Red Mist si rivela essere in realt\u00e0 Chris Genovese, figlio del boss a cui Big Daddy e Hit-Girl hanno dichiarato guerra.\nGenovese spara a Hit-Girl, facendola precipitare da una finestra, mentre Big Daddy e Kick-Ass vengono catturati e torturati: Big Daddy, che aveva detto a Dave di essere un poliziotto rimasto vedovo in cerca di vendetta, rivela di essere in realt\u00e0 un ragioniere, divorziato e annoiato, appassionato di fumetti che voleva per s\u00e9 e sua figlia una vita avventurosa.\nBig Daddy viene ucciso, ma Dave viene salvato da Hit-Girl, sopravvissuta grazie al kevlar che indossava: la ragazzina interviene uccidendo i killer che erano sul punto di sparagli. In seguito i due raggiungono Genovese nel suo attico, dove Hit-Girl, sotto effetto di stupefacenti lasciatigli dal padre (probabilmente cocaina, come sottolineato da Kick-Ass stesso) con l'ordine di \u00abusarli come ultima risorsa\u00bb, e armata di lanciafiamme, compie una vera e propria strage di criminali mentre Dave raggiunge Red Mist per punirlo del suo tradimento, mettendolo K.O. con un bastone.\nHit-Girl uccide Genovese e la sua banda, compiendo la propria vendetta. Anche Dave torna alla vita di prima: confessa a Katie di non essere gay, dichiarandole il suo amore, ma anzich\u00e9 venire ricambiato, Katie si infuria come una matta perdendo completamente il lume della ragione e lo fa pestare dal suo nuovo fidanzato. Non del tutto soddisfatta di questa sua vendetta per essere stata imbrogliata e aver sprecato il suo tempo con un perdente, e per infierire ulteriormente su di lui, Katie invia sul cellulare di Dave (con grande dolore emotivo di quest'ultimo) una sua foto mentre pratica sesso orale al suo ragazzo, accompagnata da 15 messaggi offensivi dei suoi amici. Ma pur rimanendo il solito perdente, Dave si sente appagato: ormai ha tracciato la via e i supereroi nella vita reale cominciano ad abbondare, grazie al suo esempio.\nMa ogni eroe ha la sua nemesi e Kick-Ass non \u00e8 da meno: Red Mist giura vendetta e presto le loro strade torneranno a incrociarsi.\nRealizzazione.\nDa ragazzino Mark Millar, dopo aver letto alcuni fumetti di Batman comincia a fantasticare di poter diventare un vigilante mascherato che combatte il crimine e terribili nemici psicotici. Quello che lo affascinava nel personaggio di Bob Kane e Bill Finger era il fatto che si trattava di un uomo normale senza particolari super poteri, una fisiologia aliena o parole magiche che donano capacit\u00e0 sovra umane. Ovviamente non va trascurato il fatto che il suo alter ego Bruce Wayne \u00e8 un ricchissimo capitalista dell'alta societ\u00e0 americana. Una volta raggiunto il successo come scrittore di fumetti (tra gli anni novanta e i primi del duemila), Millar torna ad accarezzare l'idea di trasporre in una storia a fumetti il suo sogno adolescenziale, ovvero creare un personaggio teenager, appassionato di comic, che ha il coraggio (e la spregiudicatezza) di provare a indossare un costume con maschera e girare per le strade alla caccia dei criminali. L'autore scozzese vuole per\u00f2 affrontare la storia con un taglio realistico, sfruttando gli spunti iniziali per rendere \"Kick-Ass\" un fumetto che offre una riflessione sull'alto costo (fisico e psichico) della violenza implicita nel vigilantismo e nel duro scontro tra la realt\u00e0 e gli ideali dei comic book supereroistici. Di fatto riprende quindi i principi post-moderni del fumetto statunitense che gi\u00e0 erano emersi nelle sue opere precedenti tra le quali la sua prima serie Millarworld ovvero Wanted.\nNel creare il personaggio di \"Dave Lizewski\", studente liceale del Queens e alter ego di \"Kick-Ass\", Millar sceglie l'artista John Romita Jr.. Storico disegnatore della Marvel Comics. I due si sono conosciuti realizzando un celebre arco narrativo di storie per il mutante Wolverine e l'intesa tra i due autori \u00e8 stata immediata. Un altro dei motivi per cui Millar sceglie Romita per dare vita alla sua nuova creazione, \u00e8 l'esperienza che questi ha maturato realizzando importanti cicli di storie per vigilanti urbani e violenti quali il Punitore e Daredevil. Inoltre Romita \u00e8 cresciuto per le strade di New York e ha un'esperienza diretta delle ambientazioni che fungono da scenario per questo tipo di serie e quella di \"Kick-Ass\". Stando a Millar, l'artista non ha eguali nel rendere le scene di combattimento e le sparatorie, soprattutto se lo si libera dalle costrizioni e dai veti posti dagli editor della Marvel Comics. \"Kick-Ass\" \u00e8 infatti un fumetto concepito per un pubblico adulto e di cui gli autori hanno pieno controllo creativo. Per questo \u00e8 distribuito inizialmente per l'imprint Icon Comics (e non riporta il logo Marvel) e successivamente dalla Image Comics, che lo pubblica dal 2017.\nInizialmente Romita Junior non se la sente di imbarcarsi nel progetto, sia perch\u00e9 si non vi \u00e8 nessun guadagno garantito e sia perch\u00e9 si \u00e8 trovato da sempre a lavorare su personaggi popolari e diffusi con cui aveva acquisito una certa confidenza e stile grafico. Non bisogna sottovalutare il fatto che il padre \u00e8 una delle leggende dei comic Silver Age quale John Romita Sr., autore di uno dei cicli narrativi pi\u00f9 celebrati di Spider-Man e divenuto poi \"Direttore Artistico\" della Marvel. John, seguendo le orme del padre, diviene un punto di riferimento per quei canoni stilistici che hanno definito i fumetti Marvel per decenni. Mark Millar riesce per\u00f2 ad attirare il suo interesse verso questo nuovo personaggio \"creator-owned\" sottolineando la libert\u00e0 creativa che viene garantita all'artista e gli ripete pi\u00f9 volte la frase:\u00abYeah, you can go crazy...\u00bb (ovvero \"Certo, puoi eccedere..\"), intendendo il fatto che le scene d'azione e quello che viene identificato come \"graphic content\" (o \"violenza esplicita\") non verr\u00e0 sottoposto a nessun tipo di censura. Ma la spinta definitiva che lo porta a dedicarsi all'opera arriva dalla moglie Kathy che crede nelle idee di Millar e sostiene che sia ora che il marito provi qualcosa di differente. Ovviamente, visto il grande successo multimediale di \"Kick-Ass\", i coniugi Romita non si pentono della scelta fatta e difatti John torner\u00e0 a collaborare con Mark per 2 miniserie sequel, un spin-off (su \"Hit-Girl\") e contribuir\u00e0 alla creazione e al lancio di una serie regolare dove per\u00f2 l'ormai iconico personaggio non \u00e8 pi\u00f9 Dave ma il suo posto \u00e8 preso da una ragazza di colore. Eppure inizialmente Romita ha difficolt\u00e0 a creare le scene pi\u00f9 brutali e violente della storia, e questo, nonostante i suoi trascorsi su Wolverine e il Punitore, ma in questo caso \u00e8 diverso. Il fumetto non rientra nel mainstream del genere super eroi e l'albo \u00e8 contraddistinto dal banner \"M\", indicano l'indirizzo a lettori adulti. Spinto da Millar riesce per\u00f2 a realizzare sequenze d'azione molto esplicite nella violenza e di forte impatto emotivo, con il passare del tempo comincia a prenderci gusto stupendo lo stesso Millar che rimane entusiasta del risultato grafico. D'altra parte uno dei fini ultimi di questo fumetto \u00e8 quello di evidenziare gli effetti deleteri e disumani del vigilantismo, senza per\u00f2 prender posizione sulla reale efficacia o necessit\u00e0 di arrivare a soluzioni cos\u00ec estreme come quelle portate avanti da \"Hit-Girl\" e suo padre \"Big Daddy\" o quelle a cui si trova a dover ricorrere lo stesso \"Kick-Ass\".\nPromozione.\nPrima della pubblicazione della serie \u00e8 stata attivata una campagna virale grazie alla diffusione di alcuni video su internet tramite YouTube. Nello stesso periodo \u00e8 stata aperta una pagina di MySpace, fittiziamente gestita dal protagonista.\nInoltre \u00e8 stata organizzata un'asta benefica, dove il vincitore, Dave Lizewski, ha potuto dare il suo nome al protagonista della serie a fumetti.\nAltri media.\nNel maggio 2008 fu annunciato che il fumetto \"Kick-Ass\" sarebbe stato adattato per il grande schermo. Il film \u00e8 stato diretto da Matthew Vaughn, con un budget di circa 30 milioni di dollari, in seguito saliti a 65 milioni.\nPer la parte del protagonista Dave \"Kick-Ass\" Lizewski \u00e8 stato scelto l'attore inglese Aaron Johnson, la parte dell'ex poliziotto Big Daddy \u00e8 interpretata da Nicolas Cage. La parte della figlia di Big Daddy, Hit-Girl, \u00e8 interpretata da Chlo\u00eb Moretz. Christopher Mintz-Plasse \u00e8 Red Mist, nemesi di Kick-Ass, mentre Mark Strong e Lyndsy Fonseca sono rispettivamente il signore della droga e Katie Deauxma.\nIl film \u00e8 uscito negli USA il 16 aprile 2010.\nSequel.\nKick-Ass ha tre seguiti:"}
{"id": "2722143", "revid": "46291", "url": "https://it.wikipedia.org/wiki?curid=2722143", "title": "Artemisia pontica", "text": "L'Assenzio gentile (Artemisia pontica, ) \u00e8 una pianta perenne della famiglia delle Asteraceae.\nIl nome pu\u00f2 trarre in inganno: infatti, il nome scientifico \"Artemisia pontica\" non corrisponde al nome comune Assenzio pontico che indica un'altra specie di artemisia: l'\"Artemisia vallesiaca\".\nArtemisia pontica, pu\u00f2 essere indicata anche come Assenzio pontico comune.\nDistribuzione e habitat.\nOriginaria dell'Europa medio orientale e della zona caucasica, \u00e8 un'essenza coltivata; pi\u00f9 raramente cresce spontanea nelle zone alpine, rifugge dai terreni troppo argillosi o umidi, i migliori risultati di coltivazione si hanno in terreni soleggiati e freschi.\nMorfologia.\nLa pianta \u00e8 alta circa 50\u00a0cm, pelosa e con caule sottile.\nFoglie.\nLe foglie sono fitte e con la faccia inferiore di colore grigio, con picciolo lungo 1\u00a0cm, lamina a contorno triangolare, lunga 2\u20133\u00a0cm, larga un po' meno, bipennatosetta, a lacinie larghe 0,5\u20131\u00a0mm lunghe 2\u20135\u00a0mm, Il picciolo \u00e8 spesso accompagnato alla base da due orecchiette, laciniate.\nFiori.\nI capolini di colore grigio, sono riuniti in racemi che formano una fitta pannocchia, quasi emisferici, lunghi 2\u20133\u00a0mm larghi 3\u20135\u00a0mm, con le squame esterne erbacee, quelle interne con un largo margine scarioso. I fiori numerosi e gialli. Il ricettacolo \u00e8 nudo.\nSpecie simili.\nPu\u00f2 essere confusa con:\nPrincipi attivi.\nContiene un olio essenziale, artemisina, absintolo, cineolo, terpeni, sostanze tanniniche e resinose.\nUsi.\nLa pianta viene coltivata soprattutto per le parti aeree, usate in liquoreria per la fabbricazione di vermut. Nella medicina popolare questa essenza veniva impiegata per dismenorrea e amenorrea.\nColtivazione.\nColtura biennale, che si pu\u00f2 coltivare in file semplici con sesto 50x20 cm o file binate 35-40x70-80\u00a0cm, si utilizza l'erba raccolta alla fioritura, tagliata per produrre assenzio gentile tagliato o assenzio gentile mondo. Per l'assenzio mondo vengono battute le piante per staccare le foglie e i capolini dai fusti, che vengono poi scartati. La fioritura avviene a maggio, ad agosto \u00e8 possibile effettuare un altro taglio."}
{"id": "2722144", "revid": "110157", "url": "https://it.wikipedia.org/wiki?curid=2722144", "title": "Murder Love", "text": "Murder Love \u00e8 il secondo album del cantante canadese Snow, pubblicato il 28 marzo 1995 dall'etichetta East West.\nL'album ha riscosso un successo nettamente inferiore rispetto a quello del precedente \"12 Inches of Snow\", che fu supportato dal noto brano \"Informer\". Tuttavia, la canzone \"Si Wi Dem Nuh Know We\" fu nominata ai Juno Award come \"Best Reggae Recording\"."}
{"id": "2722151", "revid": "149485", "url": "https://it.wikipedia.org/wiki?curid=2722151", "title": "Petros Persakis", "text": "Partecip\u00f2 alle gare di ginnastica delle prime Olimpiadi moderne che si svolsero ad Atene nel 1896.\nPrese parte alla gara di anelli, vincendo al medaglia di bronzo. Vinse invece la medaglia d'argento nelle parallele a squadre, con la Panellinios GS Atene."}
{"id": "2722155", "revid": "28026", "url": "https://it.wikipedia.org/wiki?curid=2722155", "title": "Le pendu de Saint-Pholien", "text": ""}
{"id": "2722160", "revid": "1048993", "url": "https://it.wikipedia.org/wiki?curid=2722160", "title": "Suzie Kennedy", "text": "Carriera.\nLa sua notevole somiglianza con Marilyn Monroe (anche per via delle stesse misure) ha portato la Kennedy a interpretare il personaggio della diva in numerosi eventi e in varie produzioni, come pubblicit\u00e0 (per la Pepsi, per la Citro\u00ebn o per la Guinness, Iberia Airlines e Rubinetterie Cristina, fra le altre) o documentari come \"Who Killed Marilyn Monroe?\", un episodio della serie \"Revealed\" del 2003. Nel 2009 Suzie Kennedy ha interpretato il ruolo di Marilyn Monroe anche nel film italiano \"Io &amp; Marilyn\", diretto e interpretato da Leonardo Pieraccioni."}
{"id": "2722161", "revid": "1327519", "url": "https://it.wikipedia.org/wiki?curid=2722161", "title": "Marcel Journet", "text": "Egli ebbe una notevole carriera in Europa e negli Stati Uniti a New York e a Chicago.\nBiografia.\nJournet nacque a Grasse, nel dipartimento delle Alpi Marittime e studi\u00f2 canto al Conservatorio di Parigi. Dopo il debutto a Montpellier nel 1891 prese subito a cantare in numerosi ruoli interpretando le opere di Richard Wagner e di diversi compositori italiani e francesi in una carriera che dur\u00f2 per circa quarant'anni.\nOttenne il suo primo successo nel 1894 al Th\u00e9\u00e2tre de la Monnaie di Bruxelles, dove cant\u00f2 per cinque anni consecutivi nei ruoli di basso in \"Rom\u00e9o et Juliette\", \"Faust\", \"Lohengrin\" e \"Fidelio\".\nInizi\u00f2 quindi una carriera internazionale che lo port\u00f2 a cantare in tutti i maggiori teatri d'opera del mondo come la Royal Opera House Covent Garden a Londra, il Teatro alla Scala di Milano, l'Op\u00e9ra Garnier di Parigi ed il Metropolitan Opera House di New York. Arturo Toscanini fu uno dei pi\u00f9 celebri direttori d'orchestra che lo diressero nel corso della sua carriera, ed egli cant\u00f2 assieme ai pi\u00f9 celebri cantanti del suo tempo come Nellie Melba, Luisa Tetrazzini, Enrico Caruso, Titta Ruffo, Francesco Daddi e F\u00ebdor \u0160aljapin.\nJournet mor\u00ec a Vittel, a seguito di un'insufficienza renale acuta. Possedeva una bella e profonda voce ed era dotato di una notevole tecnica esecutiva. Raggiunse le pi\u00f9 elevate vette del successo intorno agli anni venti del XX secolo. Le registrazioni fonografiche pervenute fino a noi confermano l'eccellenza della sua voce. Alcune di queste sono state pubblicate anche in CD.\nSuo figlio Marcel Journet fu un attore di cinema."}
{"id": "2722164", "revid": "110157", "url": "https://it.wikipedia.org/wiki?curid=2722164", "title": "Justuss", "text": "Justuss \u00e8 il terzo album del cantante canadese Snow, pubblicato il 14 gennaio 1997 dall'etichetta discografica East West. L'album, da cui \u00e8 stato estratto il singolo \"Anything for You [All Star Cast Remix]\", brano di successo in Giamaica, ha ricevuto una nomination ai Juno Award come \"Best Reggae Recording\" nel 1998."}
{"id": "2722166", "revid": "287204", "url": "https://it.wikipedia.org/wiki?curid=2722166", "title": "Association Sportive de Monaco Football Club 1987-1988", "text": "Questa voce raccoglie le informazioni riguardanti lAssociation Sportive de Monaco Football Club nelle competizioni ufficiali della stagione 1987-1988.\nStagione.\nAssunto il comando solitario della classifica alla quinta giornata, il Monaco mantenne stabilmente il primato per tutta la stagione, senza subire conseguenze in seguito alla sconfitta nell'ultimo scontro diretto con il e assicurandosi il quinto titolo nazionale con due gare di anticipo. In Coppa di Francia i monegaschi si fermarono al secondo turno, perdendo con un punteggio complessivo di 3-1 per il .\nMaglie e sponsor.\nLo sponsor tecnico per la stagione 1987-1988 \u00e8 Adidas, mentre gli sponsor ufficiali sono Alain Afflelou e TMC.\nOrganigramma societario.\nArea direttiva\nArea tecnica"}
{"id": "2722169", "revid": "287204", "url": "https://it.wikipedia.org/wiki?curid=2722169", "title": "La t\u00eate d'un homme", "text": ""}
{"id": "2722171", "revid": "585241", "url": "https://it.wikipedia.org/wiki?curid=2722171", "title": "Amnon", "text": "Era nato dalla jezreelita Ahinoam (od Achinoam).\nBiografia.\nDi Amnon non si sa molto (\u00e8 citato dall'Antico Testamento tre sole volte, due nel II Libro di Samuele ed una nel I libro delle Cronache). Egli \u00e8 noto soprattutto per lo stupro della sorellastra Tamar. Amnon si innamor\u00f2 di Tamar, figlia di Davide e di Maaca, quindi sorella germana di Assalonne, nonostante la proibizione biblica di avere rapporti carnali tra fratelli o fratellastri. Con uno stratagemma, ideato dal cugino Jonadab, Amnon si finse ammalato ed ottenne dal padre che Tamar venisse nella sua casa per preparargli i pasti. Qui, una volta soli, Amnon le us\u00f2 violenza, dopo di che la cacci\u00f2 di casa. Tamar si confid\u00f2 con il fratello Assalonne, che la tenne con s\u00e9 per lungo periodo. Anche Davide venne a conoscenza dei fatti e, secondo la versione dei LXX e la volgata (seguite dalla traduzione CEI), bench\u00e9 irritato, \u00abnon volle urtare il figlio Amnon, perch\u00e9 aveva per lui molto affetto; era infatti il suo primogenito.\u00bb Le traduzioni che seguono il testo ebraico, come la Nuova Riveduta, non riportano tale aggiunta. Due anni dopo Assalonne indisse un banchetto invitandovi tutti i figli del re. Allorch\u00e9 Amnon fu ubriaco, Assalonne lo fece uccidere dai suoi servi, dopo di che fugg\u00ec presso l'amico Talmai, figlio di Ammiud, re di Ghesur e vi rimase per tre anni, fino a che, l'ira del padre contro di lui non fu placata grazie all'intervento di Ioab."}
{"id": "2722172", "revid": "110157", "url": "https://it.wikipedia.org/wiki?curid=2722172", "title": "Cooler Conditions", "text": "Cooler Conditions \u00e8 il quarto album del cantante canadese Snow, pubblicato il 13 settembre 1999 dall'etichetta discografica JVC."}
{"id": "2722181", "revid": "1305772", "url": "https://it.wikipedia.org/wiki?curid=2722181", "title": "Acuto (scultore)", "text": "Lavor\u00f2 in Abruzzo, firmando l'ambone con i simboli degli Evangelisti della chiesa di Santa Maria Maggiore a Pianella; l'ambone \u00e8 a cassa quadrata e di notevole interesse. Probabilmente lavor\u00f2 anche al portico del monastero di San Clemente a Castiglione a Casauria."}
{"id": "2722182", "revid": "105076412", "url": "https://it.wikipedia.org/wiki?curid=2722182", "title": "Aristovoulos Petmezas", "text": "Carriera.\nPartecip\u00f2 alle gare di tiro a segno e di ginnastica delle prime Olimpiadi moderne che si svolsero ad Atene nel 1896.\nGareggi\u00f2 nel cavallo, nella rivoltella militare e nella carabina militare, senza risultati di livello."}
{"id": "2722183", "revid": "125894286", "url": "https://it.wikipedia.org/wiki?curid=2722183", "title": "Nemi", "text": "Nemi (\"N\u00e8mi\", ) \u00e8 un comune italiano di abitanti della citt\u00e0 metropolitana di Roma Capitale nel Lazio.\nPosizionato quasi al centro dei Colli Albani, a 521 , Nemi \u00e8 il secondo comune pi\u00f9 piccolo dell'area dei Castelli Romani dopo Colonna, noto per la coltivazione delle fragole e per la relativa sagra, che si svolge ogni anno la prima domenica di giugno. Il centro storico \u00e8 situato in posizione panoramica sul lago di Nemi, celebre per essere stato il luogo del ritrovamento nel 1927-1932 di due navi celebrative romane dell'et\u00e0 dell'imperatore Caligola, conservate nel Museo delle Navi Romane fino alla loro distruzione nel 1944.\nNemi \u00e8 stata fregiata della \"bandiera arancione\" dal Touring Club Italiano per l'ottima qualit\u00e0 dell'accoglienza e del soggiorno del turista. Il comune \u00e8 interamente incluso nel perimetro del parco regionale dei Castelli Romani.\nGeografia fisica.\nTerritorio.\nIl territorio comunale di Nemi, con un'estensione di 7.31\u00a0km\u00b2, \u00e8 il secondo comune pi\u00f9 piccolo dei Castelli Romani, seguito solo da Colonna (3.50\u00a0km\u00b2), e uno dei pi\u00f9 piccoli della provincia di Roma. I confini comunali abbracciano l'intero cratere del lago di Nemi, le cui acque sono invece di competenza provinciale. I confini meridionali con il comune di Velletri sono stati rivisti nel 1505 e nel 1546 dal legato pontificio di Campagna e Marittima in seguito a una controversia sorta dopo l'effimera concessione del possesso del feudo di Nemi ai velletrani decretata nel 1482 da papa Sisto IV per meriti di guerra degli stessi, distintisi tra le file pontificie nella battaglia di Campomorto.\nIl territorio nemorense come quello dell'intera area dei Colli Albani, \u00e8 stata soggetto tra i e i anni fa circa all'attivit\u00e0 eruttiva del Vulcano Laziale. Il suolo \u00e8 dunque composto in massima parte di materiale vulcanico, e abbondano minerali caratteristici come il peperino e il tufo.Secondo la \"Carta Geologica d'Italia\" realizzata dal Servizio Geologico d'Italia, la parte meridionale del territorio e le coste del lago di Nemi sono composti da suoli classificati come \"V\", ovvero materiale proveniente da \"manifestazioni eruttive finali. Brecce piroclastiche d'esplosione con lapilli, proiettili leucocratici, ultrafemici, pirosseniti biotitiche, pi\u00f9 xenoliti di lave leucitiche e del substrato, facies cineritiche superiormente straterellate, in strati e banchi consolidati (peperino) rapidamente assottigliatosi allontanandosi dai centri d'emissione (Lago di Nemi)\".La parte settentrionale del territorio invece viene classificata come suolo \"pn\" (\"Nemi: complessi superiori ed inferiori con inclusi lavici di notevoli dimensioni\"). In questo quadro si trovano piccole aree sparse lungo le coste del lago classificate come zona \"\u03b2\" (\"lava in ammassi\") immersi in \"se\" (\"scorie e lapilli giallastri sciolti, talora agglomerati, scoriette e lapilli stratificati\"): su uno di questi ammassi lavici \u00e8 sorto il centro storico.Le coste del lago sono formate da \"detriti di falda, conoidi\" (zona \"dt\") nella parte pi\u00f9 lontana dalle acque e da un suolo classificato come \"a\" (\"alluvioni di golena\") nella parte pi\u00f9 prossima alle acque, i cosiddetti Orti di San Nicola.\nIdrografia.\nCome sopra accennato, la superficie del lago di Nemi (1.7\u00a0km\u00b2) non \u00e8 inclusa nel territorio comunale, ma \u00e8 di propriet\u00e0 della provincia di Roma: le coste del lago invece sono parte integrante del comune di Nemi. Dal versante occidentale del lago, ai piedi del centro storico di Genzano di Roma, parte un emissario artificiale della lunghezza di 1653 metri, scavato probabilmente in et\u00e0 repubblicana (attorno al IV secolo a.C.) per prosciugare l'area settentrionale del lago in cui doveva essere costruito il tempio di Diana. Il cunicolo, dell'altezza all'imbocco verso il lago di 5.50 metri, sbuca a Vallericcia, in comune di Ariccia, e azionava in passato una mola oltre ad alimentare alcuni canali di drenaggio delle acque impaludate in quella zona.\nTra le sorgenti d'acqua che nascono nel comune di Nemi vanno menzionate la fonte situata al chilometro 2 della strada provinciale 76/d via Nemorense tra Genzano e Nemi, due fonti che sfruttano acque sorgive nate sul colle dei Corsi (580 ), presso la strada statale 217 Via dei Laghi in localit\u00e0 Mezzaposta, la fontana di Cajano presso monte Alto (621 ) e fontan Tempesta, che sfrutta acque provenienti dalla Mezzaraga in comune di Rocca di Papa (660 ), e alimenta l'acquedotto comunale di Genzano. Presso Nemi \u00e8 anche la leggendaria fonte della ninfa Egeria, compagna di Numa Pompilio che, inconsolabile per la sua morte, si ritir\u00f2 presso il \"nemus Dianae\" (il bosco sacro a Diana) e l\u00ec fu trasformata per piet\u00e0 in una fonte d'acqua da Diana, individuata sotto al centro storico di Nemi lungo il lago.\nOrografia.\nIl punto pi\u00f9 alto del territorio comunale \u00e8 la sommit\u00e0 del monte Calidrone (612 ), da cui \u00e8 possibile avere una buona vista sull'Agro Pontino, che in alcuni giorni si estende anche fino al Circeo.\nIl centro storico si situa a una quota pi\u00f9 bassa immediatamente ai piedi del monte, 535 al santuario del Santissimo Crocifisso e 521 alla residenza comunale: la localit\u00e0 villa Ruspoli si trova pi\u00f9 in alto, alle pendici di monte Alto (672 ), a 621 .\nL'area occupata dai resti archeologici del tempio di Diana sulle sponde del lago di Nemi \u00e8 situata a 363 , mentre altrove l'altezza della costa lacustre tocca i 329 (presso l'imbocco dell'emissario al di sotto del centro storico di Genzano di Roma) e i 325 (localit\u00e0 Orti di San Nicola, sotto al centro storico di Nemi). Le acque del lago si attestano sui 316 in prossimit\u00e0 della costa per toccare una profondit\u00e0 massima di 30 metri (il punto alla quota pi\u00f9 bassa del fondale lacustre \u00e8 a 286 ): una posizione senz'altro pi\u00f9 elevata del fondale del vicino lago Albano (123 ), che contribuisce a dimostrare che i due laghi vulcanici non sono collegati naturalmente.\nClima.\nNell'area dei Castelli romani le temperature minime medie oscillano tra i 9\u00a0\u00b0C ed i 12\u00a0\u00b0C, mentre le massime vanno tra i 15\u00a0\u00b0C e i 22\u00a0\u00b0C: Le escursioni termiche pi\u00f9 sensibili si registrano in autunno e in primavera, mentre per quanto riguarda la piovosit\u00e0, i Castelli Romani si collocano nell'area meso-mediterranea, con un picco nel mese di novembre e un netto calo tra luglio e agosto, per un totale medio di 942 millimetri. Tuttavia la piovosit\u00e0 pi\u00f9 alta si registra nell'area prossima al litorale laziale in direzione S-SO e procede man mano calando verso l'interno, a causa dell'ostacolo rappresentato dai Colli Albani, in osservanza di un fenomeno chiamato \"stau\".\nL'estate \u00e8 calda e asciutta, l'inverno mite e piovoso senza, in genere, che vengano raggiunte temperature eccessivamente basse. I rilievi dei Colli Albani sbarrano il passaggio delle correnti umide e delle nubi foriere di pioggia, provenienti da sud-ovest. A Nemi pu\u00f2 capitare che nevichi o ghiacci. In estate le temperature possono raggiungere i 35\u00a0\u00b0C, con punte di 37\u00a0\u00b0C in casi rari. : infatti mediamente si aggira sui 28-29\u00a0\u00b0C.\nOrigini del nome.\nIl toponimo di Nemi \u00e8 legato al sostantivo della lingua latina \"nemus\" (\"bosco\"): con questa semplice denominazione, spesso accompagnata da aggettivi o complementi di specificazione (\"nemus Dianae\", \"\"nemus Aricinum\", \"nemus Artemisium\", \"Cynthiae fanum\"), era conosciuto il tempio di Diana che sorgeva sulle sponde del lago di Nemi. Alla divinit\u00e0 dei boschi e della caccia era consacrato l'intero bosco circostante, e tale culto rimase vivo fino alla messa al bando del paganesimo attuata dai decreti teodosiani del 391. Nel Medioevo la zona continu\u00f2 a essere chiamata semplicemente \"Nemus\" (\"massa Nemus\", \"castrum Nemoris\"\") e con questo nome il paese \u00e8 entrato nella lingua italiana. Emanuele Lucidi attesa anche varianti arcaiche del toponimo, gi\u00e0 desuete alla fine del Settecento, in \"Nemore\", \"Neme\" e \"Nemo\".\nStoria.\nEt\u00e0 antica.\nL'et\u00e0 pre-romana.\nIl territorio nemese apparteneva in et\u00e0 antica alla citt\u00e0 latina di \"Aricia\", per cui la tradizione antica ha fatto risalire la fondazione al figlio del mitico fondatore di Atene Teseo, Ippolito detto Virbio, o al comandante siculo Archiloco. Nel territorio di questa citt\u00e0 si trovava il santuario di Diana Aricina o Nemorense, consacrato alla dea Diana, divinit\u00e0 tutelare principalmente dei boschi e della fertilit\u00e0: l'ubicazione di questo importante santuario \u00e8 stata comunemente identificata fin dal Seicento presso le sponde settentrionali del lago di Nemi. Il tempio nemorense divenne il centro religioso della Lega Latina dopo la distruzione di \"Alba Longa\" alla met\u00e0 del VII secolo a.C., e fu frequentato fino all'inizio del V secolo, con un periodo di grande ampliamento tra il II secolo a.C. ed il I secolo.\nLa dominazione romana.\nIn et\u00e0 romana il tempio di Diana continu\u00f2 a essere ampiamente frequentato anche come sanatorio miracoloso, anche se non nacquero insediamenti abitati di particolare rilievo nell'attuale territorio nemorense. La memoria di et\u00e0 romana pi\u00f9 notevole per Nemi consiste nelle due famose navi celebrative, lunghe rispettivamente 64 e 71 metri: si \u00e8 congetturato il loro uso festaiolo e orgiastico, ma attualmente l'ipotesi pi\u00f9 probabile \u00e8 che si trattasse di navi sacre a Diana o ad Iside. Anche sul committente si sono elaborate molte ipotesi, restringendo il cerchio agli imperatori Tiberio o Caligola. Tentativi di recuperare le due navi furono eseguiti a pi\u00f9 riprese a partire dal Quattrocento, e a un certo punto si arriv\u00f2 a ipotizzare l'esistenza di ben tre navi: solo tra il 1929 e il 1932 venne messa in piedi un'imponente spedizione archeologica che, grazie allo svuotamento delle acque del lago per ben 22 metri di profondit\u00e0, riusc\u00ec a tirare a riva le due navi custodendole nell'apposito museo delle Navi Romane. Tuttavia durante la seconda guerra mondiale, nella notte tra il 31 maggio ed il 1\u00ba giugno 1944 il museo e le due navi andarono a fuoco, pare per un incendio appiccato da alcuni soldati tedeschi: oggi nel museo sono custoditi dei modellini in scala.\nMedioevo.\nL'alto Medioevo.\nNel \"Liber Pontificalis\" risulta una \"\"massa Nemus\" donata dall'imperatore Costantino I (306-337) alla Cattedrale di San Pancrazio in Albano Laziale sotto il pontificato di papa Silvestro I (314-335). All'epoca dunque Nemi non risultava abitata o comunque non aveva unit\u00e0 di paese, poich\u00e9 per \"massa\"\" nel Medioevo si intendeva un \"podere o insieme (pi\u00f9 o meno unitariamente organizzato) di poderi appartenenti a un signore feudale, ad un monastero, ad una chiesa o ad altra istituzione ecclesiastica o comunque a un magnate\" o, al limite, \"una tenuta con al pi\u00f9 qualche casupola di contadini\".\nIl paese cominci\u00f2 a esistere solo quando fu edificato il castello, attorno al IX secolo. La potente famiglia dei Conti di Tuscolo molto probabilmente si impadron\u00ec della comunit\u00e0 agricola residente nella valle del lago, come gi\u00e0 controllava gran parte dell'Agro Romano e dei Colli Albani: i nuovi padroni fortificarono la zona pi\u00f9 elevata, posizione forte e selvaggia che dominava tutto il lago ed era inattaccabile da tre lati, dando origine a quello che nei testi dell'epoca viene definito pi\u00f9 volte \"castrum Nemoris\", cio\u00e8 letteralmente \"la cittadella del bosco\". La popolazione di contadini e pescatori che viveva sparsa nella valle del lago trov\u00f2 pi\u00f9 sicuro avvicinarsi al fortilizio tuscolano, e costru\u00ec la parte pi\u00f9 antica di Nemi, quella che oggi \u00e8 detta \"Pullarella\".\nIl basso Medioevo.\nCon la decadenza dei Conti di Tuscolo, nella signoria di Nemi e altri castelli dei Colli Albani subentrarono nel 1090 i Frangipane: tuttavia gi\u00e0 nel 1153 papa Anastasio IV concesse il castello ai monaci cistercensi dell'abbazia delle Tre Fontane sulla via Laurentina. Papa Lucio III nel 1183 conferm\u00f2 ai cistercensi il possesso del castello di Nemi con le sue dipendenze e il lago; probabilmente il bisogno di confermare la donazione fu determinato da una controversia giudiziaria sorta tra l'abbazia delle Tre Fontane e i tre fratelli Pietro, Nicola e Angelo Gandolfi, che avanzavano pretese su una torre edificata dalla loro famiglia in territorio nemese presso l'attuale Genzano di Roma: la controversia si risolse nel 1218 con la rinuncia da parte dei Gandolfi a ogni pretesa sulla torre.\nI monaci cistercensi, in considerazione della pessima posizione geografica e climatica in cui si trovava l'abbazia delle Tre Fontane, situata al centro di una vallata malarica, ottennero fin dal 1225 la possibilit\u00e0 di trasferirsi in estate nel loro pi\u00f9 salubre feudo di Nemi e presso il convento di Santa Maria \"ad Nives\" di Palazzolo sul Lago Albano, loro dipendenza dal 1237.\nDurante lo Scisma d'Occidente (1378-1417) l'antipapa Clemente VII, in cerca di appoggi militari per scalzare il suo rivale papa Urbano VI, concesse a Giordano Orsini, feudatario di Marino, la signoria di Nemi e altri castelli e casali dell'Agro Romano: sennonch\u00e9 dopo la battaglia di Marino (30 aprile 1379), in cui la vittoria arrise all'esercito pontificio, e la fuga dell'antipapa ad Avignone, non \u00e8 chiaro se in pratica Giordano Orsini abbia potuto prendere possesso di Nemi e degli altri possedimenti.\nAll'inizio del Quattrocento, in considerazione dei servizi resigli come capitano di ventura nella crociata contro i Caetani e i Colonna indetta nel 1399, papa Bonifacio IX concesse Nemi e altri feudi a Tebaldo Annibaldi: feudi che gli furono tolti dopo la morte del papa, nel 1405, ma che i suoi eredi riuscirono a riacquistare in forza di una bolla pontificia dell'antipapa Giovanni XXIII del 1411. Nel 1412 Riccardo Annibaldi restitu\u00ec diligentemente il feudo ai monaci cistercensi, salvo rioccuparlo attorno al 1420, per riperderlo di l\u00ec a poco. Nel 1423 infatti i cistercensi pensarono bene di assicurare la tranquillit\u00e0 del loro feudo affittandolo per tre anni al nipote di papa Martino V, Giordano Colonna. Il feudo venne definitivamente acquistato dai Colonna nel 1428, per la somma di 15.000 fiorini. \nNel 1479 i Colonna vendettero a scopo di garanzia i feudi di Nemi e Genzano di Roma al cardinale Guillaume d'Estouteville, il quale li trasmise nel 1483 ai propri figli naturali Agostino e Girolamo, avuti con Girolama Tosti. Con il famigerato \"Breve\" apostolico \"Coelestis altitudine potentia\"\" papa Alessandro VI nel 1501 concesse ai propri nipoti Giovanni e Rodrigo Borgia, rispettivamente di tre e due anni di et\u00e0, una quarantina di feudi laziali a testa, tra cui Nemi. Amministratore dei feudi a causa della minore et\u00e0 dei soggetti interessati fu nominato il cardinale arcivescovo di Cosenza Francesco Borgia.\nEt\u00e0 moderna.\nCon la morte di Alessandro VI nel 1503 e la caduta dei Borgia, il feudo di Nemi torn\u00f2 ai Colonna. Sotto il dominio di Marcantonio I Colonna la Comunit\u00e0 nemese fece apografare il suo antico \"Statuto\" risalente all'epoca dei Cistercensi. La nuova redazione, opera del notaio Bernardino Paganelli, fu presentata il 31 agosto 1514. (Bibl. C. Mannoni \"Comenzano li capituli delli statuti del castello de Nemo\" 2008). Alla met\u00e0 del Cinquecento inizi\u00f2 un vortice turbinoso di passaggi di propriet\u00e0 per il feudo: nel 1550 Ascanio I Colonna vendette con diritto di retrovendita il feudo per 4000 scudi a Giuliano Cesarini, il quale nel 1559 rivend\u00e9 il feudo a Marcantonio II Colonna che gi\u00e0 nel 1560 lo rivend\u00e9 con lo stesso patto di retrovendita a Silverio de Silveriis Piccolomini per 7300 scudi. Dopo che nel 1566 subentr\u00f2 nella propriet\u00e0 Francesco Cenci, nel dicembre 1571 Marcantonio Colonna, fresco ammiraglio vincitore nella celebre battaglia di Lepanto, rinunci\u00f2 al diritto di retrovendita su Nemi, perci\u00f2 nel 1572 il feudo venne venduto infine a Muzio Frangipane.\nA Muzio Frangipane successe il figlio Mario Frangipane, a cui si deve la realizzazione delle opere pubbliche e dei monumenti pi\u00f9 importanti del paese, oppure per dirla con Gaetano Moroni \"tutto quello che ha di moderno degno di considerazione\". Fece abbellire il castello, edificato a suo tempo dai cistercensi e fortificato dai Colonna, nel 1637 fece edificare il complesso per i minori osservanti con la nuova chiesa dedicata nel 1645 alla Vergine di Versacarro, per compensare il trasferimento dei cappuccini a Genzano, nel 1639 la chiesa di Santa Maria del Pozzo, completata nel 1650.\nAlla sua morte nomin\u00f2 erede confidenziale il cardinale Antonio Barberini, che in seguito rispett\u00f2 le volont\u00e0 del defunto donando il feudo ai Frangipane di Croazia: il marchesato di Nemi pervenne cos\u00ec a Nicola Frangipane, duca di Tersatto. Ai croati subentrarono i Frangipane friulani, e infine l'ultimo esponente di questa famiglia, Antigono Frangipane, nel 1781 vendette Nemi a Luigi Braschi Onesti, nipote di papa Pio VI. Pio VI non tard\u00f2 a elevare il feudo del nipote del titolo di ducato, riconosciuto nel dicembre 1786. I Braschi a Nemi si occuparono dell'abbellimento del palazzo ducale e al miglioramento dell'uso delle terre ducali, ordinando la piantagione di una quantit\u00e0 di ulivi in luogo di infruttuoso bosco.\nEt\u00e0 contemporanea.\nDopo la parentesi della Repubblica Romana (1798-1799) e dell'occupazione napoleonica (1807-1814), il feudo torn\u00f2 ai Braschi: Pio Braschi nel 1835 decise di vendere Nemi a Giulio Cesare Rospigliosi con diritto di retrovendita, per tornarne in possesso alcuni anni dopo.\nNemi \u00e8 stato a lungo uno dei paesi pi\u00f9 appartati dei Castelli Romani: l'abbandono della via postale tra Roma e Napoli, che ricalcava grossomodo il tracciato dell'attuale Strada statale 217 Via dei Laghi, seguito alla riapertura della via Appia Nuova attorno al 1780 fece sentire le sue ripercussioni anche sul paese. Tuttavia, la posizione pittoresca del centro abitato con il suo lago e i suoi boschi attir\u00f2 numerosi visitatori stranieri del \"Grand Tour\", come Barthold Georg Nieburg, Charles Gounod, Charles Didier, Massimo d'Azeglio, James Frazer.\nIl fascismo fece capolino ai Castelli Romani il 27 aprile 1921, quando alcuni squadristi fecero un giro di propaganda a Frascati, Marino e Albano Laziale. A Nemi i fascisti non ebbero vita facile, avversati dal Partito Popolare Italiano: nel luglio 1923 bande squadriste fecero un'incursione contro i popolari nemesi gridando \"fuori i popolari, morte al papa\", e nel marzo 1924 si arriv\u00f2 addirittura all'arresto del parroco e di alcuni esponenti cattolici da parte degli squadristi, immediatamente smentito dopo le proteste de L'Osservatore Romano. Tuttavia il fascio locale non decoll\u00f2 fino all'inizio del 1925, a causa delle divisioni interne persistenti tra i fascisti nemesi, che del resto provenivano da diversi partiti: nel 1924 dei 21 iscritti al fascio a Nemi 12 erano ex-socialisti, 4 ex-comunisti, 3 ex-popolari, uno ex-repubblicano e un ex-anarchico.\nNel 1924-1928 furono portati avanti degli scavi archeologici sulle sponde del lago per individuare il sito del tempio di Diana; nel corso degli scavi, vennero scoperti anche altri edifici circostanti in localit\u00e0 Giardino. Tra il 1927 ed il 1932 furono portate a termine le operazioni di recupero delle due celebri navi romane affondate nel Lago di Nemi, ospitate nel museo delle Navi Romane appositamente costruito. La seconda guerra mondiale non colp\u00ec Nemi se non di striscio, ferendo il paese con l'incendio al museo delle Navi Romane avvenuto nella notte tra 31 maggio e 1\u00ba giugno 1944, che distrusse completamente i resti delle due navi: la responsabilit\u00e0 fu ufficialmente data all'esercito tedesco in ritirata.\nSimboli.\nLo stemma comunale di Nemi \u00e8 stato riconosciuto ufficialmente dal governo il 26 ottobre 1962. Il gonfalone comunale \u00e8 stato approvato dal consiglio comunale il 20 novembre 1962.\nlo stemma attuale proviene dal manoscritto dello statuto del 1514, nel quale \u00e8 disegnato sulla \"tabula\" dei capitoli. Si tratta di uno scudo medio, incastonato in una bordura fiammeggiante, caricato di due crocette e recante la leggenda \"Diane Nemus\". Nello scudo vi sono tre monti all'italiana in fascia, nascenti dall'acqua, sormontati di spogli alberi.(cfr C. Mannoni Comenzano li capituli delli statuti del castello de Nemo, pag. 12, 2008) \nL'iscrizione, in un latino corrotto, (manca il dittongo ae nella parola Diane), fa riferimento al nome con cui in et\u00e0 antica era conosciuto il territorio: \"bosco di Diana\". Rivisitato nel 1962, ha avuto ultimamente, grazie alla saccente opera di qualcuno, la rettifica della scritta, dimenticando che si tratta di un sigillo di epoca comunale (probabilmente del 1300) e non di epoca classica.\nMonumenti e luoghi d'interesse.\nArchitetture religiose.\nLa chiesa di San Nicola.\nEdificata dopo l'editto di Milano (313 d.C.) con cui si liberalizz\u00f2 il culto cristiano. \u00c8 completamente diruta. I ruderi sono ancora visibili nei pressi dell'acquedotto delle Mole, sulla riva est del lago di Nemi. Accanto si possono osservare i resti di un complesso edilizio con absidi, cunicoli e muri, che probabilmente era un impianto termale: infatti sopra di esso c'\u00e8 la leggendaria fonte della ninfa Egeria, la mitica consigliera di Numa Pompilio, che a furia di piangere per la morte del re fu tramutata in sorgente dalla dea Diana. Questa struttura \u00e8 databile fra il I secolo a.C. e il IV secolo, cio\u00e8 nel periodo di massimo splendore del tempio di Diana.\nLa chiesa di Santa Maria.\nAnch'essa diruta, fu edificata sulla riva opposta del lago in epoca imprecisata. ospit\u00f2 fino alla sua demolizione l'icona di Vesacarro. Fu distrutta nel 1637 quando i frati minori cappuccini lasciarono il sito, dato loro come abitazione da Ascanio I Colonna nel 1534, per passare nel nuovo convento appositamente costruito per loro in Genzano di Roma presso la chiesa di San Francesco d'Assisi. Di questa chiesa non resta nulla ed \u00e8 difficile anche accertare con esattezza il luogo ove era edificata.\nLa parrocchiale di Santa Maria del Pozzo.\nLa parrocchiale di Santa Maria del Pozzo fu costruita in sostituzione della cappella di palazzo eretta dai cistercensi che sorgeva su un'area oggi occupata dal castello Ruspoli e che venne demolita per far posto a un ampliamento dello stesso avvenuto nel Cinquecento. La cappella era intitolata a Maria \"de puteo\", perch\u00e9 sorgeva vicina a un pozzo presso il quale, ad alcune fanciulle del paese, apparve la Vergine Maria (di questo pozzo ne sono state rintracciati i resti durante i lavori di restauro del castello). La chiesa, intitolata all'Immacolata dai Frangipane che la edificarono, conserva tuttavia la denominazione di santa Maria del Pozzo, anche se l'iscrizione posta sulla facciata, aggiunta solo nel 1934, la vorrebbe intitolata all'Assunta.\nLa chiesa, a una navata con sei cappelle laterali e transetto, conserva la pala cinquecentesca dell'antica chiesa con l'effigie della Madonna del pozzo e dei protettori del paese, i santi apostoli Filippo e Giacomo, e un Trittico ligneo di scuola Antoniazzesca (Antoniazzo Romano): d'epoca quindi fra la seconda met\u00e0 del Quattrocento e i primi anni del Cinquecento. Rappresenta il Cristo al centro, con san Giovanni Battista e san Giovanni apostolo ed evangelista ai lati.\nIl santuario del Santissimo Crocifisso.\nIl santuario del Santissimo Crocifisso, gi\u00e0 di Santa Maria di Versacarro, venne fondato nel 1637 dal marchese Mario Frangipane per ospitare i padri francescani dopo che i padri Cappuccini si erano trasferiti a Genzano, nel Convento dei Cappuccini. Nel 1645 arrivarono i religiosi e la nuova chiesa venne intitolata alla Madonna di Versacarro. \nNel 1669 venne esposto un Crocifisso ligneo, opera di fra Vincenzo da Bassiano. la tradizione vuole che fosse trovato miracolosamente compiuto. Da allora il luogo di culto prese nome di Santuario del Crocifisso. Nel 1675 padre Felice da Napoli dipinse alcune opere alle pareti della chiesa. L'antica icona della Vergine di Versacarro venne rubata nel febbraio 2002 e in seguito ritrovato il 30 marzo 2006 a Messina dalla Polizia.\nArchitetture civili.\nPalazzo Ruspoli.\nPalazzo Ruspoli, edificato nel medioevo dai Conti di Tuscolo, sovrasta il paese di Nemi. Ristrutturato durante il Rinascimento, ha una torre cilindrica attorno alla quale si sviluppa il palazzo baronale. Al suo interno conserva antichi frammenti marmorei e decorazioni a tempera del XVIII secolo opera del pittore Liborio Coccetti, realizzate in vari ambienti, e del XIX secolo. Circondato da un giardino pensile \u00e8 certamente uno dei palazzi pi\u00f9 belli del territorio dei Castelli Romani. Il palazzo versa attualmente in stato di abbandono, con porte e soffitti puntellati, mostre di camini e pavimenti asportati, e le decorazioni parietali nere e cadenti, in contrasto con le pareti esterne restaurate che darebbero la sensazione di un palazzo in perfette condizioni di conservazione.\nL'osteria della Fajola/Casale dei Corsi.\nSituata sull'attuale strada statale 217 via dei Laghi, antica via corriera tra Roma e Napoli, ai confini fra i territori dei comuni di Nemi, Rocca di Papa e Velletri, ha segnato per oltre cinquecento anni il punto di passaggio dei viaggiatori diretti verso Velletri e il napoletano o verso Roma, prima della riapertura della via Appia alla fine del Settecento. Il luogo, un edificio di non grandi dimensioni, era adibito a stazione di posta con la tipica osteria per i viaggiatori. Vi fu poi posta anche una guarnigione di soldati corsi, ivi stanziati a partire dal 1658, l\u00e0 collocati a guardia della strada perennemente infestata dal brigantaggio (anche lo scrittore francese Stendhal tratt\u00f2 dei briganti della Fajola nelle \"Chroniques italiennes\"). Per la guarnigione si costru\u00ec un quartiere e persino una chiesa, dedicata a sant'Antonio di Padova. I soldati corsi vennero presto sostituiti da altri gendarmi che continuarono a essere l\u00e0 presenti fino al 1866. Del complesso non rimangono che le mura perimetrali, oggi sottoposte a un incauto e invasivo lavoro di recupero che ha sventrato quanto di pi\u00f9 significativo rimaneva, ovvero la grande volta a botte dell'osteria.\nResti archeologici.\nIl santuario di Diana Aricina.\nIl santuario di Diana Aricina o Nemorense era collocato su un'area di 45.000 metri quadrati, dal perimetro di 200 metri per 175, sostenuto a valle da costruzioni triangolari e a monte da nicchioni semicircolari in cui probabilmente c'erano statue e un terrazzamento superiore. All'interno della piattaforma correvano due portici di ordine dorico, uno con colonne intonacate in rosso, l'altro con colonne di peperino grigio scuro; c'erano statue, ambienti per i sacerdoti, alloggi per i pellegrini, celle donarie, un tempio, bagni idroterapici e perfino un teatro; di tutta questa struttura sono visibili una parete di grandi nicchioni, una parte del pronao con almeno un altare votivo, e alcune colonne.\nLa maggior parte del tempio, che si allargava su una superficie di oltre 5000 metri quadrati, \u00e8 tuttora da riportare alla luce. Le parti pi\u00f9 alte, come i nicchioni, che affiorano dal suolo per diversi metri la dicono lunga sulla maestosit\u00e0 che il tempio doveva avere. Il tempio, santuario molto frequentato fino alla tarda et\u00e0 imperiale, fu abbandonato con l'avvento del cristianesimo e in parte depredato di marmi e decorazioni; la selva pian piano lo ricopr\u00ec quasi completamente. Gli scavi archeologici iniziarono nel XVII secolo, a opera soprattutto di amatori e studiosi stranieri, e cos\u00ec per gran parte i reperti, soprattutto statue di splendida fattura, ora si trovano sparsi nei musei d'Europa. Altri pezzi si trovano nel museo delle Navi Romane e nei musei romani di Villa Giulia e delle Terme di Diocleziano.\nL'emissario del lago di Nemi.\nNella valle del lago c'era anche un'altra costruzione notevolissima: l'emissario artificiale, costruito nel V secolo a.C., cio\u00e8 prima della dominazione romana; un cunicolo lungo 1.635 metri e largo 80\u00a0cm, scavato nella roccia, che congiungeva il lago a Vallericcia, di l\u00e0 del cratere, col doppio scopo di mantenere costante il livello del lago e di irrigare la valle. Sulle pareti sono ancora visibili i segni lasciati dai rudimentali strumenti degli operai, che lavorarono partendo da un capo e dall'altro, e si incontrarono al centro con un errore di pochissima entit\u00e0. Ha una camera d'ingresso in opera quadrata di peperino e un sistema di chiuse sorprendentemente efficace; da Vallericcia prosegue a cielo aperto passando per Cecchina fino a giungere ad Ardea, dove sfocia nel mare. Fu restaurato negli anni venti per coadiuvare lo svuotamento del lago quando si recuperarono le due navi celebrative: oggi \u00e8 interamente visitabile.\nLa villa di Cesare.\nL'esistenza di una villa di Gaio Giulio Cesare nel territorio aricino prossimo al tempio di Diana Aricina o Nemorense \u00e8 attestata da Cicerone e Svetonio: la villa fu probabilmente edificata tra il 61 ed il 58 a.C., ma per Svetonio non soddisfece Cesare che la fece radere al suolo: a ogni modo ulteriori studi hanno confermato che il definitivo abbandono della villa \u00e8 da collocarsi tra il III e il IV secolo.\nAree naturali.\nIl comune di Nemi \u00e8 interamente incluso nel perimetro del Parco regionale dei Castelli Romani.\nSociet\u00e0.\nEvoluzione demografica.\nIl comune di Nemi \u00e8 il settantottesimo comune pi\u00f9 popoloso della provincia di Roma: ha una densit\u00e0 abitativa mediamente oscillante sui 230 abitanti per km\u00b2 e un numero di famiglie che non supera i 600 nuclei familiari.\nEtnie e minoranze straniere.\nQuesti sono i numeri riguardanti la presenza di cittadini stranieri a Nemi nell'anno 2007, divisi per nazionalit\u00e0:\nLa popolazione straniera residente nel comune di Nemi ammontava al 1\u00ba gennaio 2007 a 140 persone, di cui 81 maschi e 59 femmine: un anno dopo, il 31 dicembre 2007 gli stranieri risultavano saliti a 185, di cui 101 maschi e 84 femmine. Gli iscritti ai registri comunali sono stati 49, di cui 26 per provenienza da altri comuni italiani, 23 per provenienza dall'estero e nessuno per nascita. I cancellati per trasferimento in altro comune italiano sono stati 3, mentre non ci sono stati cancellamenti per morte o per trasferimento all'estero. C'\u00e8 stata un'acquisizione di cittadinanza italiana. Sul totale della popolazione straniera, i minorenni erano 30, e di questi solo 14 nati in Italia. Le famiglie con almeno un componente straniero sono 89, i nuclei familiari con capo-famiglia straniero 70.\nLingue e dialetti.\nIl dialetto locale \u00e8 il nemorense o nemese, raggruppato tra i dialetti dei Castelli Romani nell'ambito dei dialetti italiani mediani: caratteristiche di queste parlate in linea generale sono le terminazioni in \"-u\" (\"'stu viculu\" per \"'sto vicolo\") caratteristiche del Lazio meridionale, l'aferesi di alcune vocali a inizio parola (\"i\", \"a\") (\"'n po' 'mpiccione\" per \"un po' impiccione\"), l'apocope del participio passato e di altre voci verbali (\"st\u00e8a\" per \"steva\") e la presenza del dittongo condizionato \"io\" o \"eo\" (\"senteo\" per \"sento\"), caratteristico dei dialetti del Lazio centro-meridionale.\nReligione.\nNemi \u00e8 inclusa nel territorio della diocesi suburbicaria di Albano, vicar\u00eca di Ariccia: tutto il comune fa parte di una sola parrocchia, quella della chiesa di Santa Maria del Pozzo, con meno di 2000 abitanti. In questa parrocchia si trovano gli istituti religiosi delle suore francescane di Santa Chiara sulla strada provinciale 76/d via Nemorense, dell'Ordine di Santa Maria della Mercede presso il santuario del Santissimo Crocifisso, della Societ\u00e0 del Verbo Divino e delle Suore della carit\u00e0 di Nostra Signora della Mercede sulla Strada statale 217 Via dei Laghi.\n Nella seconda met\u00e0 del Cinquecento Ascanio I Colonna chiam\u00f2 a Nemi i frati minori cappuccini, che presero alloggio presso la \"chiesa di santa Maria\" sul lato settentrionale del Lago di Nemi, lungo l'antica strada per Genzano di Roma : era un luogo sfavorevole, soprattutto a causa della mancanza d'acqua, sicch\u00e9 nel 1637 i cappuccini abbandonarono il convento e furono accolti dalla Comunit\u00e0 di Genzano che fond\u00f2 chiesa e convento dei padri Cappuccini, con il contributo del cardinale Alessandro Cesarini feudatario di Genzano. Per reazione, il marchese di Nemi Mario Frangipane fond\u00f2 nel 1645 la chiesa di santa Maria di Versacarro, l'attuale santuario del Crocifisso, affidandolo ai minori osservanti: pi\u00f9 tardi, nel 1669, incominci\u00f2 la venerazione per il Santissimo Crocifisso di Nemi, un crocifisso miracoloso abbastanza noto.\nIstituzioni, enti e associazioni.\nAlla met\u00e0 dell'Ottocento esisteva a Nemi un piccolo ospedale retto dalla confraternita del Santissimo Sacramento. Il comune \u00e8 incluso nel distretto H2 della ASL RMH:.\nNel comune si trova una casa di cura residenza sanitaria associata riconosciuta dalla ASL RMH, \"Villa delle Querce\", sulla Strada statale 217 Via dei Laghi, retta dalle Suore della Carit\u00e0 di Nostra Signora della Mercede.\nCultura.\nIstruzione.\nBiblioteche.\nNemi ha un proprio punto prestito di libri, facente parte del Sistema bibliotecario dei Castelli Romani.\nScuole.\nNemi dispone di due scuole dell'infanzia, una pubblica e una privata, di una scuola primaria e di una scuola secondaria di primo grado, queste ultime due entrambe pubbliche: le scuole pubbliche sono parte integrante dell'Istituto comprensivo Marianna Dionigi Candidi che ha la sua sede centrale in Lanuvio.\nMusei.\nIl museo delle Navi Romane \u00e8 posto sulla riva del lago di Nemi: costruito negli anni trenta per proteggere i preziosi scafi appena estratti dalle acque, \u00e8 una costruzione particolare perch\u00e9 offre un rarissimo esempio di struttura concepita appositamente in funzione del contenuto e condizionata da quest'ultimo nelle soluzioni architettoniche: in effetti il museo \u00e8 un doppio hangar di calcestruzzo delle dimensioni esatte per le due navi, che erano lunghe poco meno di 80 metri. Il progetto fu realizzato gratuitamente dall'architetto Vittorio Ballio Morpurgo, che lo volle con grandi superfici vetrate e realizz\u00f2 al di sopra del tetto una terrazza praticabile da cui si gode un panorama inedito del lago, proprio sulla sponda ma in posizione elevata. Il museo fu inaugurato il 21 aprile del 1940. Dopo il malaugurato incendio delle navi avvenuta nel 1944 rimase chiuso a lungo. \u00c8 stato in seguito ristrutturato e ospita un tratto dell'antica \"via Sacra\", i modelli in scala 1:5 delle navi realizzati nei cantieri navali di Castellammare di Stabia tra il 1950 ed il 1952 sulla base dei molti disegni tecnici eseguiti dagli ingegneri della Marina all'epoca del recupero, pannelli illustrativi, il materiale scampato all'incendio, reperti del tempio di Diana e, davanti all'entrata, il profilo di una delle navi, recentemente ricostruita dai maestri d'ascia dei cantieri navali di Torre del Greco. L'iniziativa \u00e8 stata voluta da un'associazione di privati, la \"\"Dianae Lacus\", che ha varato il progetto di ricostruire interamente la nave. La ricostruzione sar\u00e0 eseguita a dimensione reale e navigante fin dove \u00e8 consentito dai dati scientifici attualmente in possesso dagli studiosi. La nave sar\u00e0 ancorata nel lago, davanti al museo e sar\u00e0 oggetto di esperienze scientifiche, di visite guidate, ospiter\u00e0 spettacoli, mostre e concerti.\nMedia.\nStampa.\nIl principale organo di stampa locale a pagamento \u00e8 \"Nuovo Oggi Castelli\", con sede operativa a Velletri. L'organo di stampa locale a pagamento per le notizie sportive \u00e8 \"Il Corriere Laziale\", fondato a Roma nel 1973.\nPi\u00f9 agevole diffusione ha il quotidiano gratuito \"Cinque Giorni\", con sede operativa a Colleferro e diffusione in tutto il quadrante meridionale della provincia di Roma.\nAltri periodici locali gratuiti sono \"Controluce\", mensile dei Castelli Romani e dei Monti Prenestini con sede a Monte Compatri, \"La Voce dei Castelli\", mensile con sede a Santa Maria delle Mole, \"Il Tuscolo\", mensile dell'area tuscolana con sede a Frascati, \"La Citt\u00e0 Tuscolana\", altro mensile dell'area tuscolana con sede a Frascati, \"Punto a Capo\"\", mensile ora non pi\u00f9 in edicola gestito dall'omonima associazione culturale di Marino. Ultimo nato il quotidiano indipendente online dei Castelli Romani \"Castellinews.it\".\nArte.\nNemi \u00e8 raffigurata in diverse opere d'arte: dalle acqueforti di Romeyn de Hooge (1671), Albert Christoph Dies (1792), Luigi Canina (1856) ai dipinti di Jean-Baptiste Camille Corot (1855) e William Turner (1844). Una mostra di queste opere \u00e8 stata organizzata tra il novembre 2006 e il gennaio 2007 presso Palazzo Chigi ad Ariccia, con il nome \"Speculum Dianae magnificentiae\".\nNel centro storico sono state collocate diverse sculture di Luciano Mastrolorenzi, tutte collegate alla dea Diana e alla storia delle navi romane del lago.\nCinema.\nA Nemi \u00e8 stato girato \"La patente\", episodio del film \"Questa \u00e8 la vita\" (1954): l'episodio, con la partecipazione di Tot\u00f2, \u00e8 girato da Luigi Zampa per la sceneggiatura di Vitaliano Brancati traendo ispirazione dall'omonima novella di Luigi Pirandello.\nA proposito del \"mistero\" delle navi romane di Nemi il regista Massimo My ha girato un documentario dal titolo \"Nemi: il mistero sommerso del lago\".\nCucina.\nI piatti tipici di Nemi sono le fettuccine ai funghi porcini, polenta e salsicce, minestra di \"gialloni\" (fagioli borlotti) con la santoreggia, baccal\u00e0 \"in guazzetto\" (ammollito per cinque giorni), la \"coratella\" (l'intestino) dell'abbacchio con le fave, la pizza ripiena.\nGeografia antropica.\nUrbanistica.\nAttorno al IX secolo, con la costruzione del primo nucleo fortificato sull'altura a opera probabilmente dei Conti di Tuscolo, la popolazione di contadini e pescatori che viveva sparsa nella valle del lago trov\u00f2 pi\u00f9 sicuro avvicinarsi al fortilizio tuscolano, e costru\u00ec la parte pi\u00f9 antica di Nemi, quella che oggi \u00e8 detta \"Pullarella\", e che era un poco pi\u00f9 estesa del rione oggi esistente: un settore infatti fu demolito all'inizio del Novecento per far posto a un giardino, in parte pensile, voluto dal principe Enrico Ruspoli per l'omonimo palazzo. L'antico ingresso del castello era tutt'uno con l'unica porta del paesello, il quale per altro si riduceva proprio al piccolo quartiere della \"Pullarella\"; esso da tre lati \u00e8 delimitato da un profondo dirupo a picco, mentre il quarto lato era occupato dal castello, quindi la posizione era per quei tempi pressoch\u00e9 inespugnabile. I monaci cistercensi non apportarono sostanziali modifiche all'assetto urbanistico, limitandosi a edificare una cappella di palazzo presso il castello.\nSolo verso la met\u00e0 del Seicento Nemi cominci\u00f2 a prendere l'aspetto attuale, espandendosi verso il monte: si costruirono l'attuale chiesa di Santa Maria del Pozzo, nel luogo dell'antica cappella cistercense, il rione intorno a essa, e il santuario del Santissimo Crocifisso con l'attiguo convento dei minori osservanti, oggi occupato dai padri mercedari. Contemporaneamente si ampli\u00f2 anche il palazzo (l'imponente \"ala Frangipane\", che si estende fra la \"Braccar\u00eca\" e il belvedere Dante Alighieri). Sotto la signor\u00eca dei Braschi, a partire dalla fine del Settecento, il palazzo fu ulteriormente ampliato con l'intervento dell'architetto Giuseppe Valadier con l'ala prospiciente piazza Umberto I, e abbellito con affreschi di Liborio Coccetti. L'espansione urbanistica non \u00e8 andata molto oltre nel Novecento, a parte qualche villino residenziale costruito nella campagna.\nSuddivisioni amministrative.\nPur non riconoscendo circoscrizioni di decentramento comunale, il Comune di Nemi riconosce ufficialmente come agglomerati urbani le localit\u00e0 di Valle delle Colombe, Ville di Nemi, Parco dei Lecci, Vigna Grande, Valle Petrucola.\nEconomia.\nAgricoltura.\nL'economia nemese \u00e8 basata prevalentemente sul settore primario: fin dal Medioevo, agricoltura nella valle del lago e pesca nelle acque del lago stesso sono stati i mezzi di sussistenza del paese. Nel Lago di Nemi era possibile trovare buone anguille, tinche, barbi, lattarini: peraltro la pesca nel lago non era esercitata solo dai nemesi, ma anche da genzanesi e ricciaroli. La valle circumlacuale invece era rinomata per la produzione di rinomate cipolle e mele: il resto del territorio, boscoso, non era adatto alla coltivazione. Solo dopo il 1781 il nuovo proprietario del feudo Luigi Braschi pens\u00f2 di convertire alcune zone boschive in uliveto per trarne un vantaggio economico.\nI fianchi del cratere del lago furono coltivati tramite la costruzione di terrazzamenti, tanto che papa Pio II durante la sua visita del 1462 sui Colli Albani ebbe a notare nei \"Commentarii\":\nAnche Leon Battista Alberti, quando frequent\u00f2 Nemi per tentare il recupero delle navi romane, cos\u00ec descrive il luogo:\nOggi la valle del lago \u00e8 adibita alla coltivazione delle famose fragole all'interno di serre.\nIndustria.\nIl settore secondario non ha attecchito molto a Nemi e nel territorio, a differenza di quanto accaduto nella maggior parte dei vicini centri dell'area dei Castelli romani. L'assenza di uno forte sviluppo industriale, di contro, ha avuto benefici effetti sul turismo, che non \u00e8 stato penalizzato da forme di degrado ambientale collegate all'industrializzazione. Del resto, proprio l'inglobamento totale del territorio comunale all'interno del perimetro del Parco regionale dei Castelli Romani nel 1984 ha determinato questa situazione.\nServizi.\nLe dimensioni del comune non gli permettono di avere tutti i servizi possibili: come gi\u00e0 accennato sopra, le scuole del primo ciclo nemesi sono accorpate all'istituto comprensivo \"Marianna Dionigi\" di Lanuvio, mentre non esistono scuole del secondo ciclo; l'ospedale, il cinema e la pretura pi\u00f9 vicini sono a Genzano di Roma, la ferrovia pi\u00f9 vicina \u00e8 a Velletri o Albano Laziale, lo sportello dell'Acea Ato 2, societ\u00e0 gestore dell'acqua dal 2006, \u00e8 addirittura a Frascati. I nemesi vengono ricompensati con una maggiore qualit\u00e0 della vita in termini ambientali, oltre che economici.\nTurismo.\nIl turismo \u00e8 la principale risorsa economica di Nemi. Il paese \u00e8 stato luogo di villeggiatura fin dal Duecento, quando vi si ritiravano i monaci cistercensi dell'abbazia delle Tre Fontane: il riconoscimento della bandiera arancione da parte del Touring Club Italiano conferma la validit\u00e0 turistica della localit\u00e0. I due eventi di maggior richiamo sono la sagra delle fragole la prima domenica di giugno, celebrata fin dal 1922, e la mostra dei fiori, che si svolge contestualmente alla sagra.\nInfrastrutture e trasporti.\nStrade.\nIn origine la strada principale per arrivare a Nemi scendeva dai cappuccini di Genzano e raggiungeva il Lago di Nemi ricalcando il tracciato romano (nel primo tratto \u00e8 ancora visibile il basolato) di collegamento con il tempio di Diana. Un'altra strada, l'attuale strada provinciale 76/d via Nemorense, anch'essa di origine antica, parte dalla Strada statale 7 Via Appia all'altezza del bivio per Lanuvio poco dopo il centro storico di Genzano di Roma e, seguendo il crinale meridionale del lago, arriva a Nemi.\nLa Strada statale 217 Via dei Laghi, fino alla cessione fatta dall'ANAS alla Regione Lazio e da questa alla Provincia di Roma nel 2001, era l'unica strada statale ad attraversare il territorio e la pi\u00f9 importante delle strade provinciali nemesi.\nMobilit\u00e0 urbana.\nI trasporti urbani di Nemi vengono svolti con autoservizi di linea gestiti da Schiaffini Travel. Il comune, \u00e8 servito da alcune corse interurbane della societ\u00e0 COTRAL per Velletri.\nSport.\nLa principale societ\u00e0 calcistica del comune era l'Associazione Sportiva Diana Nemi, fondata nel 1956 sotto il nome di Radiosa. Disputava le sue partite interne allo stadio comunale Luciano Iorio. Nel 2012 la Diana Nemi si fonde con la societ\u00e0 Canarini Rocca Di Papa dando vita all'A.S.D. Rocca di Papa Nemi.\nLa principale societ\u00e0 di calcio a 5 nemese era il Real Nemi, che ha disputato il suo ultimo campionato nel 2009/2010 in serie D regionale per poi dichiarare la cessazione dell'attivit\u00e0.\nNipoti di Caligola, \u00e8 un'associazione sportiva senza scopo di lucro che si occupa di canoa/kayak, e gestisce il centro sportivo CONI in riva al Lago di Nemi."}
{"id": "2722184", "revid": "1442080", "url": "https://it.wikipedia.org/wiki?curid=2722184", "title": "Fire + Ice", "text": "Fire + Ice \u00e8 un complesso dark folk inglese del musicista Ian Read.\nStoria.\nI Fire + Ice si unirono nel 1991 dopo che diversi membri del gruppo suonavano da anni nei Sol Invictus. Come viene dichiarato nel loro sito, \"L'insensibilit\u00e0 della moderna societ\u00e0 consumistica rovina la vita a molti. FIRE + ICE prende la purezza e la filosofia della musica antica la fonde in un messaggio fragrante dei semi dell'onore, della verit\u00e0, della lealt\u00e0 con il vincolo della vera amicizia \"\nLa musica riflette gli interessi di Read sulla magia, sulle rune, sul Rinascimento, sul Medioevo, sulla Mitologia nordica e su altri argomenti esoterici. \nAlcune altre persone che apparirono negli album dei Fire + Ice sono: Simon Norris, Michael Cashmore, Michael Moynihan, Annabel Lee, Joseph Budenholzer, Joolie Wood, Mathew Butler, Douglas Pearce e Freya Aswynn."}
{"id": "2722185", "revid": "1305772", "url": "https://it.wikipedia.org/wiki?curid=2722185", "title": "La nuit du carrefour", "text": ""}
{"id": "2722191", "revid": "46291", "url": "https://it.wikipedia.org/wiki?curid=2722191", "title": "Artemisia vallesiaca", "text": "L'Assenzio pontico alpino (Artemisia vallesiaca ) \u00e8 una pianta perenne della famiglia delle Asteraceae.\nIl nome comune pu\u00f2 trarre in inganno: infatti, il nome comune dell'\"Assenzio pontico alpino \" non corrisponde al nome scientifico di un'altra specie di artemisia: l'\"Artemisia pontica\" (L.).\nDistribuzione e habitat.\nPresente in Valle d'Aosta e Piemonte e nell'alta valle del Rodano.\n\u00c8 un'essenza coltivata; pi\u00f9 raramente cresce spontanea nelle zone alpine, rifugge dai terreni troppo argillosi o umidi, i migliori risultati di coltivazione si hanno in terreni soleggiati e freschi.\nMorfologia.\nLa pianta \u00e8 alta circa 30\u201350\u00a0cm, ha fusto ramificato fin dalla base, \u00e8 ricoperta di peli fittissimi che le danno un colore bianco sfumato d'azzurro.\nFoglie.\nLe foglie dei rami sterili hanno un picciolo di 2\u20135\u00a0mm (che pu\u00f2 essere di dimensioni maggiori nelle piante coltivate), sono larghe 5\u00a0mm, fitte e dritte verso l'alto. Le foglie inferiori dei fusti fioriferi hanno un picciolo di 5\u201310\u00a0mm e la lamina pi\u00f9 breve, con lacinie pi\u00f9 fitte di quelle della rosetta, le superiori sono sessili e pennatopartite, quelle dell'infiorescenza sono intere e lunghe 5\u00a0mm.\nFiori.\nI capolini sono riuniti in una pannocchia allungata che nelle piante spontanee ha dimensioni di 20\u00a0cm per 3\u20134\u00a0cm con pochi racemi, mentre nelle piante coltivate \u00e8 pi\u00f9 lunga e larga 30\u201340\u00a0cm per 10-20 e piuttosto rada. I peduncoli dei capolini sono brevissimi e l'involucro \u00e8 ellittico lungo 2\u00a0mm largo 1\u00a0mm, con brattee esterne pelose e le interne a margine scariosi gialliccio.\nSpecie simili.\nPu\u00f2 essere confusa con:\nUsi.\nNella medicina popolare di questa essenza venivano impiegati i rami raccolti in fioritura interi o trinciati, per le sue propriet\u00e0 emagoghe.\nVengono inoltre utilizzate le parti aeree della pianta che viene coltivata soprattutto per essere usata in liquoreria.\nColtivazione.\nColtura biennale, la propagazione viene fatta principalmente per seme, che si pu\u00f2 coltivare in file semplici con sesto 50x20 cm o file binate 35-40x70-80\u00a0cm, si utilizza l'erba raccolta alla fioritura."}
{"id": "2722201", "revid": "110157", "url": "https://it.wikipedia.org/wiki?curid=2722201", "title": "Mind on the Moon", "text": "Mind on the Moon \u00e8 il quinto album del cantante canadese Snow.\nPubblicato il 10 ottobre 2000 dall'etichetta discografica EMI, ha segnato il ritorno dell'artista sulle classifiche di musica pop e nei canali televisivi musicali, dai quali era assente da diversi anni.\nL'album conteneva alcune tracce gi\u00e0 pubblicate nel precedente \"Cooler Conditions\" (1999)."}
{"id": "2722204", "revid": "547992", "url": "https://it.wikipedia.org/wiki?curid=2722204", "title": "Ada di Caria", "text": "Biografia.\nFiglia di Ecatomno e sorella di Mausolo, Artemisia, Idrieo e Pissodaro, fu moglie del fratello Idrieo (che regn\u00f2 dal 351 a.C. alla sua morte, avvenuta nel 344 a.C.); alla morte del marito assunse il controllo della Caria, che le fu sottratto nel 340 a.C. dall'altro fratello Pissodaro; quest'ultimo mor\u00ec nel 335 a.C. e gli succedette il fratellastro Orontobate, nominato dal re di Persia Dario III.\nQuando Alessandro Magno giunse in Caria, nel 334 a.C., Ada, che controllava la fortezza di Alinda, gli si arrese. Dopo la caduta di Alicarnasso, Alessandro le affid\u00f2 il governo della Caria e lei in cambio gli assicur\u00f2 la successione, adottandolo come suo figlio.\nSecondo gli archeologi turchi, \u00e8 stata scoperta la tomba di Ada: i suoi resti sono esposti al museo archeologico di Bodrum."}
{"id": "2722207", "revid": "39884", "url": "https://it.wikipedia.org/wiki?curid=2722207", "title": "Thomas Xenakis", "text": "Partecip\u00f2 alle gare di ginnastica delle prime Olimpiadi moderne che si svolsero ad Atene nel 1896.\nPrese parte alla gara di fune, vincendo la medaglia di argento. Vinse la medaglia d'argento nelle parallele a squadre, con la Ethnikos Gymnastikos Syllogos."}
{"id": "2722211", "revid": "28026", "url": "https://it.wikipedia.org/wiki?curid=2722211", "title": "Un crime en Hollande", "text": ""}
{"id": "2722212", "revid": "1305772", "url": "https://it.wikipedia.org/wiki?curid=2722212", "title": "USS Delaware", "text": "Sei navi della United States Navy sono state battezzate USS \"Delaware\", in onore del 1\u00ba Stato dell'Unione"}
{"id": "2722214", "revid": "1494169", "url": "https://it.wikipedia.org/wiki?curid=2722214", "title": "USS Pennsylvania", "text": "Quattro navi della United States Navy sono state battezzate USS \"Pennsylvania\", in onore del 2\u00ba Stato dell'Unione. Altre tre navi della US Navy sono state battezzate USS Keystone State, uno dei soprannomi della Pennsylvania."}
{"id": "2722215", "revid": "1494169", "url": "https://it.wikipedia.org/wiki?curid=2722215", "title": "USS New Jersey", "text": "Due navi della US Navy sono state battezzate New Jersey, in onore del 3\u00ba Stato dell'Unione."}
{"id": "2722217", "revid": "1494169", "url": "https://it.wikipedia.org/wiki?curid=2722217", "title": "USS Georgia", "text": "Due navi della United States Navy sono state battezzate USS \"Georgia\", in onore del 4\u00ba Stato dell'Unione.\nDue unit\u00e0 della Confederate States Navy vennero battezzate CSS \"Georgia\":"}
{"id": "2722218", "revid": "110157", "url": "https://it.wikipedia.org/wiki?curid=2722218", "title": "Two Hands Clapping", "text": "Two Hands Clapping \u00e8 il sesto album del cantante canadese Snow, pubblicato il 19 novembre 2002 in Regno Unito e il 27 aprile 2004 in Giappone dall'etichetta discografica EMI.\nIl singolo \"Legal\" ha avuto un discreto successo in Canada. \u00c8 stato il primo album dell'artista ad essere stato censurato a causa di contenuti espliciti di natura sessuale."}
{"id": "2722219", "revid": "466539", "url": "https://it.wikipedia.org/wiki?curid=2722219", "title": "USS Connecticut", "text": "Sette navi della US Navy sono state battezzate Connecticut, in onore del 5\u00ba Stato dell'Unione."}
{"id": "2722222", "revid": "28026", "url": "https://it.wikipedia.org/wiki?curid=2722222", "title": "Au Rendez-Vous des Terre-Neuvas", "text": ""}
{"id": "2722224", "revid": "38120", "url": "https://it.wikipedia.org/wiki?curid=2722224", "title": "Kick Ass", "text": ""}
{"id": "2722225", "revid": "38120", "url": "https://it.wikipedia.org/wiki?curid=2722225", "title": "Kick-ass", "text": ""}
{"id": "2722227", "revid": "149727", "url": "https://it.wikipedia.org/wiki?curid=2722227", "title": "Villapompeiana", "text": ""}
{"id": "2722229", "revid": "1652635", "url": "https://it.wikipedia.org/wiki?curid=2722229", "title": "Salsa bernese", "text": "La salsa bernese o salsa bearnaise o semplicemente \"la bernese\" (in francese \"sauce b\u00e9arnaise\"), \u00e8 una salsa di condimento di origine francese.\nCaratteristiche.\nStrettamente imparentata con la salsa olandese (\"sauce hollandaise\") da cui deriva, la salsa bernese \u00e8 preparata con burro chiarificato, tuorlo d'uovo, scalogno, dragoncello e cerfoglio. Di colore giallo paglierino o opaco, prende una consistenza densa e cremosa.\nSi accompagna tradizionalmente con piatti sia di carne che di pesce ai ferri o grigliati.\nLa salsa bernese \u00e8 usata nella cucina francese come base per altre salse. Ad esempio, aggiungendo purea di pomodori si ottiene la salsa Choron; se invece si aggiunge il fondo bruno si ottiene la salsa Foyot.\nAnche la salsa Rachel deriva dalla bernese aggiungendo purea di pomodori e estratto di carne. Alcune varianti di salsa prevedono l'uso di vino bianco, aceto o altre erbe come il timo.\nStoria.\nContrariamente a quanto possa sembrare in italiano, l'aggettivo \"bernese\" non si riferisce alla citt\u00e0 svizzera di Berna, ma all'antica e storica regione francese del B\u00e9arn. A sua volta, la salsa non ha neppure tale origine. La storia infatti racconta che, il 24 agosto 1837, il cuoco Collinet, del ristorante \"Pavillon Henri IV\" presso Saint-Germain-en-Laye nella regione dell'\u00cele-de-France, commise un errore nella preparazione di una riduzione di scalogno, che venne invece emulsionata con l'uovo. Alle domande dei clienti riguardo al nome dello sconosciuto condimento, Collinet rispose, ispirandosi al busto di Enrico IV presente in sala, che si trattava della salsa bernese (\"sauce b\u00e9arnaise\"), riferendosi alla zona d'origine del sovrano che dava anche il nome al ristorante (Pavillon Henri IV)."}
{"id": "2722235", "revid": "28026", "url": "https://it.wikipedia.org/wiki?curid=2722235", "title": "La danseuse du Gai-Moulin", "text": ""}
{"id": "2722242", "revid": "28026", "url": "https://it.wikipedia.org/wiki?curid=2722242", "title": "La guinguette \u00e0 deux sous", "text": ""}
{"id": "2722244", "revid": "1494169", "url": "https://it.wikipedia.org/wiki?curid=2722244", "title": "USS Maryland", "text": "Quattro navi della US Navy sono state battezzate Maryland, in onore del 7\u00ba Stato dell'Unione."}
{"id": "2722247", "revid": "599013", "url": "https://it.wikipedia.org/wiki?curid=2722247", "title": "Gordana Bogojevi\u0107", "text": "Carriera.\nNel 2000-01 ha giocato nella Comense arrivando alla finale (persa con Parma) e vincendo la Supercoppa.\nQuindi ha disputato due campionati con l'MBK Ru\u017eomberok e con questa squadra arriv\u00f2 alle Final Four.\n\u00c8 tornata in Italia per giocare il girone d'andata con Schio.\nA trentadue anni ha lasciato l'attivit\u00e0 agonistica e, insieme al marito, ha fondato una scuola di basket in Montenegro.\nHa giocato 105 partite con la nazionale serba.\n\u00c8 morta nel dicembre 2009 per un attacco cardiaco."}
{"id": "2722249", "revid": "108780250", "url": "https://it.wikipedia.org/wiki?curid=2722249", "title": "Quei giorni insieme a te", "text": "Quei giorni insieme a te, pubblicato nel 1974, \u00e8 un album della cantante italiana Ornella Vanoni.\nIl disco.\nL'album viene pubblicato dalla casa discografica Ariston, che l'artista aveva lasciato da poco per fondare una sua etichetta, la Vanilla, con la Fonit Cetra.\nIl brano che d\u00e0 il titolo all'album fa parte della colonna sonora del film \"Non si sevizia un paperino\" di Lucio Fulci.\nCopertina apribile realizzata in cartoncino tramato. All'interno una foto in bianco e nero della cantante sul palco che, nell'edizione spagnola, verr\u00e0 utilizzata per il fronte di copertina."}
{"id": "2722250", "revid": "1494169", "url": "https://it.wikipedia.org/wiki?curid=2722250", "title": "USS South Carolina", "text": "Quattro navi della United States Navy sono state battezzate USS \"South Carolina\", in onore dell'8\u00ba Stato dell'Unione.\nA queste si aggiungono:"}
{"id": "2722255", "revid": "1494169", "url": "https://it.wikipedia.org/wiki?curid=2722255", "title": "USS New Hampshire", "text": "Quattro navi della US Navy sono state battezzate New Hampshire, in onore del 9\u00ba Stato dell'Unione."}
{"id": "2722257", "revid": "1776051", "url": "https://it.wikipedia.org/wiki?curid=2722257", "title": "Time and Time Again", "text": "Time and Time Again \u00e8 una canzone dei Papa Roach, secondo singolo estratto dal loro album \"LoveHateTragedy\" (2002).\nIl video.\nIl video mostra il cantante Jacoby Shaddix che intraprende una gara automobilistica clandestina mentre la canzone pulsa dalle casse della sua auto. Alcuni spezzoni del video sono stati usati per uno spot della bibita Pepsi nel 2002.\nEsiste una seconda versione del video, destinata al pubblico inglese ed europeo: qui la band suona in una strada affollata dai fan mentre la polizia tenta di fermarli."}
{"id": "2722258", "revid": "28026", "url": "https://it.wikipedia.org/wiki?curid=2722258", "title": "L'ombre chinoise", "text": ""}
{"id": "2722259", "revid": "110157", "url": "https://it.wikipedia.org/wiki?curid=2722259", "title": "Christmas with Weezer", "text": "Christmas with Weezer \u00e8 un EP della rock band californiana Weezer, pubblicato il 16 dicembre 2008.\nTutte le sei canzoni contenute nel disco (uscito digitalmente su iTunes) sono cover dei pi\u00f9 celebri canti di Natale.\nLa sua pubblicazione \u00e8 stata riproposta anche nell'anno successivo sul sito ufficiale della band."}
{"id": "2722261", "revid": "339392", "url": "https://it.wikipedia.org/wiki?curid=2722261", "title": "Societ\u00e0 Sportiva Cassino 1927", "text": ""}
{"id": "2722262", "revid": "1982", "url": "https://it.wikipedia.org/wiki?curid=2722262", "title": "10095 Johannl\u00f6we", "text": ""}
{"id": "2722269", "revid": "28026", "url": "https://it.wikipedia.org/wiki?curid=2722269", "title": "L'affaire Saint-Fiacre", "text": ""}
{"id": "2722270", "revid": "1776051", "url": "https://it.wikipedia.org/wiki?curid=2722270", "title": "Getting Away with Murder (singolo)", "text": "Getting Away with Murder \u00e8 una canzone dei Papa Roach. Si tratta della title track del loro quarto album in studio (2004), da cui \u00e8 stata estratta come singolo."}
{"id": "2722271", "revid": "46291", "url": "https://it.wikipedia.org/wiki?curid=2722271", "title": "Artemisia frigida", "text": "Lartemisia siberiana (Artemisia frigida, ) \u00e8 una pianta perenne della famiglia delle Asteraceae. Cresce spontanea nei terreni incolti, aridi e pietrosi della Siberia e dell'America settentrionale."}
{"id": "2722272", "revid": "287204", "url": "https://it.wikipedia.org/wiki?curid=2722272", "title": "10126 Larbro", "text": ""}
{"id": "2722279", "revid": "1896180", "url": "https://it.wikipedia.org/wiki?curid=2722279", "title": "Alleanza della Libert\u00e0 del Popolo Unito", "text": "L'Alleanza della Libert\u00e0 del Popolo Unito (in singalese \"\u0d91\u0d9a\u0dca\u0dc3\u0dad\u0dca \u0da2\u0db1\u0dad\u0dcf \u0db1\u0dd2\u0daf\u0dc4\u0dc3\u0dca \u0dc3\u0db1\u0dca\u0db0\u0dcf\u0db1\u0dba\") \u00e8 una coalizione di partiti dello Sri Lanka. L'attuale leader della coalizione \u00e8 Mahinda Rajapaksa mentre Susil Premajayantha \u00e8 il segretario generale.\nL'alleanza era formata da:\nStoria.\nSuccessivamente, in corrispondenza delle elezioni del 2004 il Partito Comunista dello Sri Lanka ed il Lanka Sama Samaja Party firmarono un memorandum di cooperazione con l'UPFA, cosicch\u00e9 candidati dei due partiti presero parte alla competizione sotto il simbolo della coalizione.\nAlle ultime elezioni legislative, tenutesi il 2 aprile 2004 l'alleanza ha conquistato il 45.6% dei suffragi e 105 dei 225 seggi.\nNell'aprile 2005 un partito chiave della coalizione, il JVP, lasci\u00f2 l'alleanza, rendendo il governo guidato dal presidente Chandrika Kumaratunga un governo di minoranza.\nAlle elezioni presidenziali del 2005, il candidato dell'UPFA, Mahinda Rajapaksa, \u00e8 stato eletto presidente con il 50.29% dei voti."}
{"id": "2722283", "revid": "116066631", "url": "https://it.wikipedia.org/wiki?curid=2722283", "title": "Cascina Robecco", "text": "La cascina Robecco \u00e8 una cascina nel comune italiano di Turano Lodigiano. Costitu\u00ec un comune autonomo fino al 1869.\nStoria.\nRobecco fu attestata per la prima volta nel 1290. Il territorio comunale comprendeva le frazioni di Cassina Ramelli e Cassina delle Donne.\nIn et\u00e0 napoleonica (1809-16) Robecco fu frazione di Cavenago, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 394 abitanti. Due anni dopo assunse il nome ufficiale di \"Robecco Lodigiano\", per distinguersi da altre localit\u00e0 omonime.\nNel 1869 il comune di Robecco Lodigiano fu aggregato a Turano."}
{"id": "2722286", "revid": "287204", "url": "https://it.wikipedia.org/wiki?curid=2722286", "title": "Gordana Bogojevic", "text": ""}
{"id": "2722287", "revid": "587663", "url": "https://it.wikipedia.org/wiki?curid=2722287", "title": "Robecco Lodigiano", "text": ""}
{"id": "2722291", "revid": "1924342", "url": "https://it.wikipedia.org/wiki?curid=2722291", "title": "Scars (Papa Roach)", "text": "Scars \u00e8 una canzone dei Papa Roach, estratta come singolo dal loro quarto album in studio \"Getting Away with Murder\" (2004)."}
{"id": "2722293", "revid": "125452449", "url": "https://it.wikipedia.org/wiki?curid=2722293", "title": "Alleanza per l'Unit\u00e0 Nazionale Islamica", "text": "L'Alleanza per l'Unit\u00e0 Nazionale Islamica \u00e8 un partito politico singalese di sinistra, appartenente alla coalizione dell'Alleanza della Libert\u00e0 del Popolo Unito.\nAlle elezioni parlamentari del 2004/2005 la coalizione ha conseguito circa il 45,6% dei consensi popolari ottenendo 105 seggi.\nIl partito opera su una piattaforma di socialismo islamico e rappresenta la comunit\u00e0 islamica del Paese."}
{"id": "2722297", "revid": "1427733", "url": "https://it.wikipedia.org/wiki?curid=2722297", "title": "Pier Aldo Rovatti", "text": "Ha studiato fenomenologia a Milano con Enzo Paci iniziando fin dagli anni sessanta a collaborare con la rivista di filosofia e cultura \"aut aut\", di cui \u00e8 direttore dal 1976.\n\u00c8 editorialista di \"Il Piccolo\" di Trieste e collaboratore di \"la Repubblica\" e \"l'Espresso\". Coordina il Laboratorio di filosofia contemporanea di Trieste, attraverso cui ha fondato la Scuola di filosofia di Trieste. \u00c8 membro del comitato scientifico di Vicino/lontano (Udine).\nNel 2010 \u00e8 uscito un volume a lui interamente dedicato (Ren\u00e9 Scheu, \"Il soggetto debole. Sul pensiero di Pier Aldo Rovatti\", Mimesis, Milano 2010).\nPubblicazioni.\nNel 1969 pubblica una monografia su Whitehead. Successivamente si occupa dei rapporti tra fenomenologia e marxismo pubblicando nel 1973 \"Critica e scientificit\u00e0 in Marx\", e poi focalizzando in vari saggi il tema dei bisogni con riferimento anche alla psicoanalisi. Cura anche un'edizione delle \"Opere\" di Bergson.\nNel 1983 fa uscire con Gianni Vattimo il reading \"Il pensiero debole\" che sar\u00e0 ristampato molte volte e tradotto in varie lingue, e da cui \u00e8 nato un ampio dibattito, all'inizio sulle pagine di \"Alfabeta\" (di cui era redattore), poi in diverse altre sedi non solo italiane, e che continua tuttora.\nLe questioni concernenti tale forma nuova di pensiero (che hanno a che fare soprattutto con Nietzsche e Heidegger) diventano il punto di partenza della sua successiva produzione con una serie di volumi (\"La posta in gioco\", \"Abitare la distanza\", \"Il paiolo bucato\", \"La follia in poche parole\", \"Guardare ascoltando\", \"L'esercizio del silenzio\", \"Possiamo addomesticare l'altro?, Inattualit\u00e0 del pensiero debole\"). Queste questioni riguardano soprattutto la possibilit\u00e0 di una \u00ablogica paradossale\u00bb e si articolano intorno ai temi del gioco, dell'ascolto e dell'alterit\u00e0, tutti collegati alla questione attuale della soggettivit\u00e0.\nAltri suoi scritti e interventi hanno introdotto opere di Whitehead, Sartre, Habermas, Hume, Edmond Jab\u00e8s, Oskar Negt, Alexander Kluge, \u00c1gnes Heller, Roger Caillois (ossia \"I giochi e gli uomini\"), Philippe Sollers (il libro \"Sul materialismo\"), Nicos Poulantzas, Gilles Deleuze, Jacques Derrida (nel suo rapporto con Freud), Emmanuel L\u00e9vinas, Gregory Bateson e del suo mentore Enzo Paci.\nDalla riflessione sul gioco nascono anche i libri \"Per gioco\" (con Alessandro Dal Lago, 1993), \"La scuola dei giochi\" (con Davide Zoletto, 2005) e \"Il gioco di Wittgenstein\" (2009).\nSi \u00e8 anche interessato alla consulenza filosofica, con \"La filosofia pu\u00f2 curare?\" (2006).\nHa curato, nel 2011, l'antologia \"Il coraggio della filosofia\", sui sessant'anni della rivista \"aut aut\".\nDa anni, al venerd\u00ec, tiene una rubrica sul quotidiano \"Il Piccolo\" di Trieste col titolo di \"Etica minima\". Ha raccolto questi \"scritti corsari\" (evidente riferimento a Pasolini) in vari libri: \"Etica minima\" (2010), \"Noi, i barbari\" (2011), \"Un velo di sobriet\u00e0\" (2012), \"L'intellettuale riluttante\" (2018), \"Gli egosauri\" (2019).\nAccanto a una sensibile sintonia con le riflessioni di Jacques Derrida, si \u00e8 manifestata nella sua ricerca una particolare attenzione per il pensiero di Jacques Lacan e di Michel Foucault (in particolare sul rapporto tra potere e sapere)."}
{"id": "2722299", "revid": "28026", "url": "https://it.wikipedia.org/wiki?curid=2722299", "title": "Chez les Flamands", "text": ""}
{"id": "2722312", "revid": "1915706", "url": "https://it.wikipedia.org/wiki?curid=2722312", "title": "Air Cara\u00efbes", "text": "Air Cara\u00efbes \u00e8 una compagnia aerea francese di Guadalupa, con base presso l'aeroporto di Pointe-\u00e0-Pitre-Le Raizet, a Pointe-\u00e0-Pitre. Nel 2012 era la nona compagnia aerea francese per traffico passeggeri, con 1,18 milioni di passeggeri trasportati.\nStoria.\nLa compagnia \u00e8 stata originariamente creata nel 1988 col fine di servire i dipartimenti francesi nei Caraibi usando turboelica Britten-Norman BN2-A Islander e Cessna Caravan.\nNel luglio del 2000 essa rinacque dalla fusione delle compagnie locali Air Guadeloupe, Air Martinique, Air Saint-Barth\u00e9lemy e Air Saint-Martin. \u00c8 una compagnia del gruppo vend\u00e9en \"Dubreuil\".\nLa compagnia Air Cara\u00efbes assicura pi\u00f9 di un centinaio di voli giornalieri e serve le seguenti destinazioni dalla Francia metropolitana: Guadalupa, Martinica, Guyana francese, Saint Lucia, Saint Martin, Saint Barthelemy, la Repubblica Dominicana e Haiti. Le coincidenze sono ottimizzate per facilitare il trasferimento dei passeggeri provenienti dalla M\u00e9tropole.\nDal 12 dicembre 2003, Air Cara\u00efbes effettua voli transatlantici (a lungo raggio) e offre voli regolari da Parigi-Orly a Pointe-\u00e0-Pitre e Fort-de-France con il marchio \"Air Cara\u00efbes Atlantique\".\nDal dicembre 2007, in accordo con un tour-operator scandinavo, Air Cara\u00efbes ha operato voli settimanali da Stoccolma e Copenaghen a Pointe-\u00e0-Pitre. Dalla fine del 2008 opera voli diretti da Parigi-Orly a Cayenne (Guyana).\nA partire dal 12 dicembre 2009, Air Cara\u00efbes ha aperto una nuova linea transatlantica Parigi-Orly \u2194 St Martin-Juliana \u2194 Port-au-Prince con il suo Airbus A330, 2 volte a settimana il marted\u00ec e il sabato.\nNel marzo 2016 \u00e8 lanciato il marchio \"Air Cara\u00efbes Simply\" per i voli a corto e medio raggio tra le isole caraibiche.\nIl 20 dicembre 2016 entra in servizio il primo ATR 72-600 (F-OSIX) e il 2 marzo 2017 entra in servizio il primo Airbus A350-900 (F-HHAV).\nAccordi commerciali.\nAd aprile 2020 Air Cara\u00efbes ha accordi di codeshare con le seguenti compagnie:\nFlotta.\nA settembre 2020 la flotta Air Cara\u00efbes risulta composta dai seguenti aerei:\nFlotta storica.\nNel corso degli anni Air Cara\u00efbes ha operato con i seguenti modelli di aeromobili:"}
{"id": "2722313", "revid": "287204", "url": "https://it.wikipedia.org/wiki?curid=2722313", "title": "Air Caraibes", "text": ""}
{"id": "2722314", "revid": "767487", "url": "https://it.wikipedia.org/wiki?curid=2722314", "title": "Take Me (Papa Roach)", "text": "Take Me \u00e8 un singolo del gruppo musicale statunitense Papa Roach, il terzo estratto dal quarto album in studio \"Getting Away with Murder\" e pubblicato nel 2005."}
{"id": "2722317", "revid": "287204", "url": "https://it.wikipedia.org/wiki?curid=2722317", "title": "Partito dell'Eguaglianza Sociale Singalese", "text": "Il Partito dell'Eguaglianza Sociale Singalese (in singalese \u0dbd\u0d82\u0d9a\u0dcf \u0dc3\u0db8 \u0dc3\u0db8\u0dcf\u0da2 \u0db4\u0d9a\u0dca\u0dc2\u0dba; in inglese \"Lanka Sama Samaja Party\"; in tamil \u0bb2\u0b99\u0bcd\u0b95\u0bbe \u0b9a\u0bae\u0b9a\u0bae\u0bbe\u0b9c\u0b95\u0bcd \u0b95\u0b9f\u0bcd\u0b9a\u0bbf) \u00e8 un partito politico trotzkista dello Sri Lanka.\nEtimologia.\nIl \"Lanka Sama Samaja Party\" fu il primo partito politico moderno dello Sri Lanka ed il primo partito ad avere un nome in lingua indigena anzich\u00e9 inglese. Il termine Sinhala \"samasamajaya\" fu coniato da Dally Jayawardena nel \"Swadesa Mitraya\" per tradurre il termine \"socialista\".\nStoria.\nIl partito fu fondato nel 1935 ed emerse come forza politica di primo piano negli anni Quaranta. Si un\u00ec alla coalizione di governo nel 1964, e fu quindi espulso dalla Quarta Internazionale. Ha raggiunto la sua massima forza negli anni Settanta ma \u00e8 declinato gradualmente negli ultimi 30 anni.\nAlle elezioni parlamentari del 2004 il partito \u00e8 stato parte dell'Alleanza della Libert\u00e0 del Popolo Unito, che ha conquistato il 45.6% dei consensi e 105 dei 225 seggi. Uno di questi \u00e8 occupato da un membro dell'LSSP."}
{"id": "2722318", "revid": "1776051", "url": "https://it.wikipedia.org/wiki?curid=2722318", "title": "I Almost Told You That I Loved You", "text": "I Almost Told You That I Loved You \u00e8 una canzone dei Papa Roach, estratta come singolo dal loro sesto album in studio \"Metamorphosis\" (2009)."}
{"id": "2722319", "revid": "46291", "url": "https://it.wikipedia.org/wiki?curid=2722319", "title": "Artemisia genipi", "text": "L' Artemisia genipi (), comunemente detta genep\u00ec nero o genep\u00ec maschio, \u00e8 una pianta perenne della famiglia delle Asteraceae.\nCresce in ambiente alpino, tra morene, spaccature nelle rocce e macereti tra i 2400 e i 3500 m s.l.m.. Seppure abbastanza rara, la si trova sulle Alpi, prevalentemente sulle Alpi occidentali.\n\u00c8 l'ingrediente base nella preparazione del liquore aromatico Genep\u00ec."}
{"id": "2722321", "revid": "121422", "url": "https://it.wikipedia.org/wiki?curid=2722321", "title": "Strada statale 519 di Iamiano", "text": ""}
{"id": "2722323", "revid": "121422", "url": "https://it.wikipedia.org/wiki?curid=2722323", "title": "Strada statale 465 della Forcella Laverdet e di Valle San Canciano", "text": ""}
{"id": "2722327", "revid": "155634", "url": "https://it.wikipedia.org/wiki?curid=2722327", "title": "Open di Francia 2006 - Doppio maschile", "text": "Jonas Bj\u00f6rkman e Maks Mirny hanno battuto in finale Bob Bryan e Mike Bryan 6\u20137(5), 6\u20134, 7\u20135."}
{"id": "2722328", "revid": "2102744", "url": "https://it.wikipedia.org/wiki?curid=2722328", "title": "Famiglia salesiana", "text": "La Famiglia salesiana \u00e8 costituita dalle congregazioni e dalle associazioni fondate da Giovanni Bosco (1815-1888) e da quelle fondate da salesiani e che ne condividono il carisma.\nGiovanni Bosco fond\u00f2 due congregazioni religiose:\nInoltre cre\u00f2:\nSotto la sua influenza sorsero:\nA questi gruppi si aggiungono altre societ\u00e0 fondate da salesiani in tutti i continenti.\nSono impegnati nella gestione di oratori, scuole, centri di formazione professionale, case editrici, comunit\u00e0 per minori, emittenti radiofoniche e televisive."}
{"id": "2722330", "revid": "121918554", "url": "https://it.wikipedia.org/wiki?curid=2722330", "title": "La buona battaglia - Don Pietro Pappagallo", "text": "La buona battaglia - Don Pietro Pappagallo \u00e8 una miniserie televisiva italiana andata in onda nel 2006. Narra le vicende di don Pietro Pappagallo, sacerdote che partecip\u00f2 alla Resistenza romana e fu ucciso dalle SS nell'eccidio delle Fosse Ardeatine del 24 marzo 1944. La mini-serie \u00e8 stata liberamente tratta dalla biografia del sacerdote scritta dal prof. Antonio Lisi , suo amico personale e venuto a mancare nel dicembre 2012. \nDescrizione.\nLa fiction ha anche il titolo alternativo La buona battaglia di don Pietro Pappagallo. Il formato originario \u00e8 quello della miniserie composta da 2 puntate; in questo formato, Rai 1 la mand\u00f2 in onda in prima visione TV il 23 e il 24 aprile 2006, e in seguito Sat 2000 la mand\u00f2 in onda in replica; la rete ammiraglia della Rai ha anche proposto una versione ridotta, cio\u00e8 in formato film tv, andata in onda il 24 marzo 2008 e attualmente disponibile gratuitamente su Rai.tv."}
{"id": "2722332", "revid": "1702319", "url": "https://it.wikipedia.org/wiki?curid=2722332", "title": "Chiesa di San Sebastiano (Falcade)", "text": "La chiesa di San Sebastiano \u00e8 il principale luogo di culto di Falcade, in Valle del Biois, in provincia di Belluno e diocesi di Belluno-Feltre; fa parte della convergenza foraniale 4. Sorge a Falcade Alto e apparteneva alla pieve di Canale d'Agordo.\nOpere d'arte.\nDegne di nota sono tre pale d'altare di Valentino Rovisi, una tela di Francesco Sebaldo Unterberger, una tela anonima del XVIII secolo e i resti di un antico fl\u00fcgelaltar del XV secolo."}
{"id": "2722334", "revid": "725477", "url": "https://it.wikipedia.org/wiki?curid=2722334", "title": "Serie A 1967-1968 (rugby a 15)", "text": "La serie A 1967-68 fu il 38\u00ba campionato nazionale italiano di rugby a 15 di prima divisione.\n con la formula a girone unico.\nLe , dopo avere perso lo spareggio la stagione precedente contro l', e a sette anni di distanza dal loro titolo pi\u00f9 recente, si imposero nuovamente, guadagnandosi il loro quinto e, allo stato ultimo, scudetto.\nTra le societ\u00e0 storiche l', vincitrice all'epoca di 14 scudetti e che gi\u00e0 nei campionati precedenti aveva raggiunto salvezze alle ultime giornate o comunque aveva sempre condotto tornei nelle posizioni di rincalzo, conobbe la sua prima retrocessione; insieme ad essa scese nella serie inferiore il ."}
{"id": "2722339", "revid": "155634", "url": "https://it.wikipedia.org/wiki?curid=2722339", "title": "Open di Francia 2006 - Doppio femminile", "text": "Lisa Raymond e Samantha Stosur hanno battuto in finale Daniela Hantuchov\u00e1 e Ai Sugiyama 6-3, 6-2."}
{"id": "2722344", "revid": "767487", "url": "https://it.wikipedia.org/wiki?curid=2722344", "title": "Forever (Papa Roach)", "text": "Forever \u00e8 una canzone dei Papa Roach, estratta come singolo dal loro quinto album in studio \"The Paramour Sessions\" del 2006."}
{"id": "2722346", "revid": "339392", "url": "https://it.wikipedia.org/wiki?curid=2722346", "title": "Citt\u00e0 ucraina", "text": ""}
{"id": "2722347", "revid": "729019", "url": "https://it.wikipedia.org/wiki?curid=2722347", "title": "Open di Francia 2006 - Doppio misto", "text": "Katarina Srebotnik e Nenad Zimonji\u0107 hanno battuto in finale Elena Lichovceva e Daniel Nestor 6-3, 6-4."}
{"id": "2722356", "revid": "244558", "url": "https://it.wikipedia.org/wiki?curid=2722356", "title": "Upyr", "text": "L'Upyr secondo le credenze ucraine e russe sarebbe un cavaliere morto nel XIV secolo il cui nome era Taras Rieke. Egli mor\u00ec decapitato e secondo le leggende andrebbe in giro razziando fattorie isolate uccidendone gli abitanti cominciando dai bambini.\nDovrebbe dormire da mezzanotte a mezzogiorno e dovrebbe andare in giro da mezzogiorno a mezzanotte. Non esistono foto ma un disegno creato da Etram Daroski (scrittore ucraino) che lo raffigura intento a uccidere un contadino.\nCompare nel numero 258 del celebre fumetto di Tiziano Sclavi Dylan Dog, chiamato per l'appunto \"La Furia dell'Upyr\"."}
{"id": "2722362", "revid": "767487", "url": "https://it.wikipedia.org/wiki?curid=2722362", "title": "Hollywood Whore", "text": "\"Hollywood Whore\" \u00e8 il titolo di una canzone dei Papa Roach. Si tratta del primo singolo estratto dal loro sesto album in studio, \"Metamorphosis\" (2009).\nCollegamenti esterni.\n "}
{"id": "2722365", "revid": "729019", "url": "https://it.wikipedia.org/wiki?curid=2722365", "title": "Macchi M.3", "text": "Il Macchi L.3, successivamente ridesignato Macchi M.3 era un idrovolante monomotore a scafo centrale multiruolo prodotto dall'azienda italiana Societ\u00e0 Anonima Nieuport-Macchi, poi Aeronautica Macchi nei tardi anni dieci del XX secolo.\nSviluppato dal precedente L.2 ne conservava l'aspetto generale, con configurazione alare biplano-sesquiplana ed il gruppo motoelica montato in configurazione spingente, e venne utilizzato sia in ambito militare, dalla Regia Marina durante e dopo il termine della prima guerra mondiale, che nelle rotte civili di linea dalla compagnia aerea svizzera Ad Astra Aero.\nStoria del progetto.\nNel 1916 la Nieuport-Macchi aveva acquisito sufficiente esperienza per realizzare un nuovo idrovolante basato sull'austro-ungarico Lohner L.1 catturato dagli italiani e riprodotto nell'azienda varesina. Il nuovo progetto fu affidato all'ingegnere Carlo Felice Buzio il quale prese come base di partenza l'L.2, primo sviluppo del Lohner, mantenendo l'impostazione generale ma introducendo uno scafo ed un impennaggio di nuovo disegno. Il primo prototipo, che assunse la designazione L.3, venne portato in volo lo stesso anno con buoni risultati ed avviato alla produzione in serie.\nNel 1917, viste le differenze sostanziali nella conformazione dello scafo e degli impennaggi, la Macchi adott\u00f2 una nuova designazione per il velivolo, per distinguerlo dai precedenti L.1 ed L.2 derivati dall'idrovolante Lohner preda bellica austro-ungarica\nVenne introdotta la M (per Macchi) seguita dal numero progressivo del progetto e che sarebbe rimasta in vigore in tutta la produzione successiva, per cui il modello assunse la designazione definitiva M.3.\nMacchi con l'M.3 raggiunse una produzione complessiva di 200 esemplari realizzati negli stabilimenti di Varese.\nImpiego operativo.\nGli M.3 vennero consegnati alla Regia Marina la quale li impieg\u00f2 durante la parte finale della prima guerra mondiale prevalentemente in azioni di bombardamento, ricognizione aerea, pattugliamento marittimo e nella scorta ai convogli. In un breve periodo, nel 1917, vennero impiegati anche come idrocaccia, poi sostituiti dagli M.5 monoposto, e in operazioni di commando dietro le linee nemiche. Successivamente venne equipaggiato con fotocamere ed utilizzato nella fotoricognizione e fotogrammetria aerea.\nLa 253\u00aa Squadriglia nasce con 9 esemplari nella primavera 1917, la 254\u00aa Squadriglia nasce nella primavera 1917 con 4 esemplari e la 251\u00aa Squadriglia al 1\u00ba giugno 1917 ne ha 6.\nLa 252\u00aa Squadriglia inizia a riceverne i primi nella primavera 1917 e nella seconda met\u00e0 di ottobre transita sugli M.3. disponendo di 5 esemplari al 1\u00ba gennaio 1918 e la 255\u00aa Squadriglia inizia a riceverli nel giugno 1917.\nLa 259\u00aa Squadriglia nasce con gli L.3 nel giugno 1917 ed al 1\u00ba gennaio 1918 ne ha 5.\nLa 256\u00aa Squadriglia nasce il 1\u00ba luglio 1917 con gli L.3 ed al 1\u00ba settembre ne ha 6 e la 265\u00aa Squadriglia nasce all'inizio 1918 su 4 L.3.\nAl termine del conflitto rimase in servizio come addestratore. Gli esemplari, generalmente modificati adottando un fondo rinforzato e doppi comandi, vennero presi in carico nel 1923 anche dalla neocostituita Regia Aeronautica, ed utilizzati operativamente fino al 1924, anno in cui venne definitivamente sostituito.\nNel 1919, un L.3 che apparteneva alla missione militare italiana in Argentina venne utilizzato per collegare per la prima volta Buenos Aires con Asunci\u00f3n, in Paraguay, e successivamente donato al governo paraguaiano. L'esemplare venne portato in volo dal tenente pilota Arturo Escario, appartenente alle forze armate paraguaiane e che aveva ricevuto l'addestramento in Argentina. L'esemplare rimase distrutto in un incidente aereo il 30 settembre 1919 che caus\u00f2 il gravissimo ferimento dello stesso Escario, le cui conseguenze furono per lui fatali causandone il decesso il giorno seguente.\nAlcuni esemplari ex Regia Marina vennero acquistati dalla compagnia aerea svizzera Ad Astra Aero ed utilizzati su rotte brevi in ambito nazionale. Gli esemplari vennero modificati innalzando ed arretrando il posto di pilotaggio mentre l'originario abitacolo aperto venne dotato di un grande parabrezza e destinato ai due posti per i passeggeri."}
{"id": "2722368", "revid": "287204", "url": "https://it.wikipedia.org/wiki?curid=2722368", "title": "US Open 2006", "text": "Lo US Open 2006 \u00e8 stata la 125\u00aa edizione dello US Open e quarta prova stagionale dello Slam per il 2006. Si \u00e8 disputato dal 28 agosto al 10 settembre 2006 al USTA Billie Jean King National Tennis Center in Flushing Meadows di New York negli Stati Uniti.\nIl singolare maschile \u00e8 stato vinto dallo svizzero Roger Federer, che si \u00e8 imposto sullo statunitense Andy Roddick in 4 set col punteggio di 6\u20132, 4\u20136, 7\u20135, 6\u20131. Il singolare femminile \u00e8 stato vinto dalla russa Marija \u0160arapova, che ha battuto in 2 set la belga Justine Henin. Nel doppio maschile si sono imposti Martin Damm e Leander Paes. Nel doppio femminile hanno trionfato Nathalie Dechy e Vera Zvonar\u00ebva. Nel doppio misto la vittoria \u00e8 andata alla statunitense Martina Navr\u00e1tilov\u00e1, in coppia con Bob Bryan.\nPartecipanti uomini.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nRisultati.\nSingolare maschile.\n Roger Federer ha battuto in finale Andy Roddick 6\u20132, 4\u20136, 7\u20135, 6\u20131\nSingolare femminile.\n Marija \u0160arapova ha battuto in finale Justine Henin 6\u20134, 6\u20134\nDoppio maschile.\n Martin Damm / Leander Paes hanno battuto in finale Jonas Bj\u00f6rkman / Maks Mirny 6\u20137(5), 6\u20134, 6\u20133\nDoppio femminile.\n Nathalie Dechy / Vera Zvonar\u00ebva hanno battuto in finale Dinara Safina / Katarina Srebotnik 7\u20136(5), 7\u20135\nDoppio misto.\n Martina Navr\u00e1tilov\u00e1 / Bob Bryan hanno battuto in finale Kv\u011bta Peschke / Martin Damm 6\u20132, 6\u20133\nJunior.\nSingolare ragazzi.\n Du\u0161an Lojda ha battuto in finale Peter Polansky 7-6(4) 6-3\nSingolare ragazze.\n Anastasija Pavlju\u010denkova ha battuto in finale Tamira Paszek 3-6 6-4 7-5\nDoppio ragazzi.\n Jamie Hunt / Nathaniel Schnugg hanno battuto in finale Jarmere Jenkins / Austin Krajicek 6-3 6-3\nDoppio ragazze.\n Mihaela Buz\u0103rnescu / Ioana Raluca Olaru hanno battuto in finale Sharon Fichman / Anastasija Pavlju\u010denkova 7-5 6-2\nCarrozzina.\nSingolare maschile in carrozzina.\n Robin Ammerlaan ha battuto in finale Michael Jeremiasz 6-7(1), 6-3, 7-5\nSingolare femminile in carrozzina.\n Esther Vergeer ha battuto in finale Sharon Walraven 6-1, 6-2\nDoppio maschile in carrozzina.\n Robin Ammerlaan / Michael Jeremiasz hanno battuto in finale Shingo Kunieda / Tadeusz Kruszelnicki 7-6(2), 6-1"}
{"id": "2722371", "revid": "287204", "url": "https://it.wikipedia.org/wiki?curid=2722371", "title": "IC 2177", "text": "IC 2177 (nota anche come vdB 93 e Gum 1) \u00e8 una nebulosa a emissione e a riflessione visibile nella costellazione dell'Unicorno.\nSi individua sul bordo occidentale della Nebulosa Gabbiano, una grande regione H II connessa ad un complesso nebuloso molecolare in cui hanno luogo fenomeni di formazione stellare, e costituisce idealmente la \"testa\" dell'uccello; la sua posizione \u00e8 circa 3\u00b0 a ENE di , una stella di colore arancione di quarta magnitudine. Appare come una nube dalla forma rotondeggiante, con una densa linea scura che la attraversa da nord e una fascia luminosa arcuata che si protende in direzione sud; la sua luminosit\u00e0 le consente di essere fotografata con semplicit\u00e0 anche con degli strumenti amatoriali di media potenza e osservata tramite appositi filtri. La massa della nube \u00e8 di circa 16.000\u00a0M\u2299 ed \u00e8 posta ad ovest della lunga scia luminosa del corpo della Nebulosa Gabbiano; il gas che contiene \u00e8 in parte ionizzato e in parte illuminato per riflessione a causa della radiazione proveniente in particolare da HD\u00a053367, una gigante blu con forti emissioni estremamente giovane e massiccia; questa stella \u00e8 la componente primaria di un sistema binario che comprende questa e una stella pi\u00f9 piccola, circondata da un disco protoplanetario, la quale compie attorno alla primaria un'orbita molto eccentrica. Questo sistema stellare fa parte dell'associazione OB Canis\u00a0Major\u00a0R1, un sottogruppo della pi\u00f9 estesa associazione Canis\u00a0Major\u00a0OB1, la cui caratteristica principale \u00e8 il legame con delle estese nebulose a riflessione."}
{"id": "2722375", "revid": "46291", "url": "https://it.wikipedia.org/wiki?curid=2722375", "title": "Artemisia umbelliformis", "text": "Il Genep\u00ec bianco (nome scientifico Artemisia umbelliformis ) \u00e8 una piccola pianta erbacea appartenente alla famiglia delle Asteraceae.\nEtimologia.\nL'etimologia del termine generico (\"Artemisia\") non \u00e8 sicura e sembra che derivi da Artemisia, consorte di Mausolo, re di Caria; ma anche, secondo altre etimologie, potrebbe derivare dalla dea della caccia (Artemide), oppure da una parola greca \"\u201dartemes\u201d\" (= sano) alludendo alle propriet\u00e0 medicamentose delle piante del genere \"Artemisia\". \nIl binomio scientifico attualmente accettato (\"Artemisia umbelliformis\") \u00e8 stato proposto nel 1783 da Jean-Baptiste Lamarck (1744 \u2013 1829) biologo, zoologo e botanico francese conosciuto per la sua teoria (erronea e superata dalla successiva teoria evoluzionista) sulla eredit\u00e0 dei caratteri acquisiti.\nDescrizione.\nSono piante perenni la cui altezza pu\u00f2 arrivare fino a 6 \u2013 12\u00a0cm (massimo 20\u00a0cm). La forma biologica \u00e8 camefite fruticose (Ch frut), ossia sono piante legnose alla base, con gemme svernanti poste ad un'altezza dal suolo tra i 2 ed i 30\u00a0cm con un aspetto arbustivo. Le porzioni erbacee seccano annualmente e rimangono in vita soltanto le parti legnose. Queste piante sono pubescenti con peli a \u201cT\u201d ed hanno un gradevole odore aromatico. Sono inoltre prive di lattice (come le altre Asteraceae), contengono per\u00f2 oli eterei lattoni sesquiterpenici.\nRadici.\nLe radici sono secondarie da fittone.\nFoglie.\nLe foglie, in gran parte basali e con picciolo, sono tomentose (con peli a \u201cT\u201d o tipo \u201cnavetta\u201d lunghi 550-950 micron). Le foglie inferiori hanno una forma 2 - 3 \u2013 pennatosetta, in genere l'asse principale \u00e8 diviso in 5 parti; quelle superiori sono pi\u00f9 semplici e progressivamente ridotte verso l'infiorescenza (le lacinie delle ultime foglie sono dentate). Il picciolo alla base \u00e8 privo di orecchiette. Dimensione delle lacinie della foglie basali: larghezza 1\u00a0mm; lunghezza 6 \u2013 9\u00a0mm. Lunghezza del picciolo delle foglie cauline: 5 \u2013 9\u00a0mm.\nInfiorescenza.\nL'infiorescenza \u00e8 terminale ed \u00e8 composta da piccoli capolini peduncolati (quelli superiori sono sessili) lievemente penduli e distanziati uno dall'altro (infiorescenza lassa a 10 \u2013 15 fiori). I capolini sono inseriti su ogni lato e all'apice dell'infiorescenza sono raccolti in densi glomeruli. La struttura dei capolini \u00e8 quella tipica delle Asteraceae: il peduncolo sorregge un involucro globoso composto da diverse squame a disposizione embricata che fanno da protezione al ricettacolo lanoso sul quale s'inseriscono due tipi di fiori : i fiori esterni ligulati (assenti in questa specie), e i fiori centrali tubulosi. Le squame sono brevemente pelose con margine bruno (non sono annerite). La dimensione dei capolini \u00e8 inferiore ai 6\u00a0mm. Lunghezza dei peduncoli: 2 \u2013 8\u00a0mm.\nFiore.\nI fiori sono attinomorfi, tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi).\nFrutti.\nIl frutto \u00e8 un achenio sprovvisto di pappo. La forma \u00e8 compressa ai lati.\nSistematica.\nLa famiglia di appartenenza dell'\u201cArtemisia umbelliformis\u201d (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di appartenenza (\"Artemisia\") comprende circa 400 specie, diffuse nelle zone temperate sia dell'emisfero boreale (la maggioranza) che di quello australe (poche), di solito in habitat asciutti o semi-asciutti.\nL'\"Artemisia umbelliformis\" si ibrida con diverse altre specie del genere (vedi paragrafo \u201cIbridi\u201d). Questo genera tutta una serie di individui intermedi e naturalmente una certa confusione della tassonomia di questa specie. Le pi\u00f9 recenti checklist delle specie spontanee italiane hanno in effetti incluso in \"Artemisia umbelliformis\" sia la \"Artemisia petrosa\" che la \"Artemisia eriantha\", una volta trattate separatamente (vedi paragrafo \u201cDescrizione delle sottospecie italiane\u201d).\nIl numero cromosomico di \"A. umbelliformis\" \u00e8: 2n = 34.\nVariet\u00e0 e forme.\nNell'elenco seguente sono indicate alcune sottospecie di \"Artemisia umbelliformis\" non presenti in Italia. L'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie.\nDescrizione delle sottospecie italiane.\nIn Italia allo stato spontaneo sono presenti due sottospecie qui di seguito descritte.\nIbridi.\nQuesta specie in Italia pu\u00f2 ibridarsi facilmente con \"Artemisia genipi\" , \"Artemisia glacialis\" , \"Artemisia nitida\" e \"Artemisia lanata\" .\nAltri ibridi interspecifici:\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nUna specie molto simile \u00e8 \"Artemisia genipi\" , anche se questa predilige substrati silicei (mentre la pianta di questa voce \u00e8 pi\u00f9 o meno calcicola), facilmente si possono trovare negli stessi habitat della ristretta fascia nivale. L'\"Artemisia genipi\" si distingue per le foglie basali il cui asse principale \u00e8 diviso in 3 parti (e non in 5), mentre i segmenti delle foglie cauline non sono dentati; inoltre le squame dell'involucro sono bordate di nero. Queste due specie sono separate anche da un'antesi posticipata di circa due settimane della Genep\u00ec bianca.\nAnche la specie \"Artemisia nitida\" si avvicina abbastanza morfologicamente alla specie di questa voce; si distingue comunque in quanto l'infiorescenza \u00e8 composta da molti pi\u00f9 capolini disposti su diversi racemi laterali.\nUsi.\nFarmacia.\n\u00c8 una pianta rara, balsamica e aromatica, a cui sono attribuite varie propriet\u00e0 terapeutiche.\nCucina.\n\u00c8 ricercata per la produzione del liquore Genep\u00ec. Le foglie sono utilizzate nella preparazione di un t\u00e8 e a volte sono anche usate come condimento."}
{"id": "2722376", "revid": "122904831", "url": "https://it.wikipedia.org/wiki?curid=2722376", "title": "Nokia 5510", "text": "Il Nokia 5510 \u00e8 un telefonino prodotto dall'azienda finlandese Nokia e messo in commercio nel 2001. Il telefono ha una forma molto particolare, presentando un display centrale e una tastiera qwertz divisa in due parti."}
{"id": "2722377", "revid": "729019", "url": "https://it.wikipedia.org/wiki?curid=2722377", "title": "Arcadia (Pretoria)", "text": "Arcadia \u00e8 un quartiere di Pretoria, Sudafrica, conosciuto per i suoi edifici storici, le numerose ambasciate e gli Hotel di lusso.\nAnche la Union Building e la residenza del Presidente del Sudafrica sono situate proprio qui.\nPretoria \u00e8 la seconda citt\u00e0 al mondo per numero di ambasciate, dopo Washington, e la maggior parte di esse sono situate proprio ad Arcadia.\nDegno di nota \u00e8 il Loftus Versfeld Stadium, dove si giocano partite nazionali ed internazionali di calcio e rugby.\nL'Universit\u00e0 di Pretoria \u00e8 molto vicina ad Arcadia."}
{"id": "2722383", "revid": "372624", "url": "https://it.wikipedia.org/wiki?curid=2722383", "title": "Artemisia mutellina", "text": ""}
{"id": "2722385", "revid": "284427", "url": "https://it.wikipedia.org/wiki?curid=2722385", "title": "La buona battaglia di don Pietro Pappagallo", "text": ""}
{"id": "2722388", "revid": "457644", "url": "https://it.wikipedia.org/wiki?curid=2722388", "title": "Arsenalotti", "text": ""}
{"id": "2722390", "revid": "466539", "url": "https://it.wikipedia.org/wiki?curid=2722390", "title": "US Open 2006 - Singolare maschile", "text": "Lo svizzero Roger Federer \u00e8 riuscito a vincere per la terza volta consecutiva il titolo battendo in finale lo statunitense Andy Roddick per 6-2, 4-6, 7-5, 6-1. Roger \u00e8 il primo a fare tripletta dopo Ivan Lendl che vi riusc\u00ec nel triennio 1985-1987, per la seconda volta in carriera vince 3 titoli dello Slam nella stessa stagione ed \u00e8 anche il primo in assoluto a fare doppietta Wimbledon-US Open per 3 anni di fila."}
{"id": "2722392", "revid": "1776051", "url": "https://it.wikipedia.org/wiki?curid=2722392", "title": "Wicked Wonderland", "text": "Wicked Wonderland \u00e8 il settimo album di Lita Ford, pubblicato nel 2009 per l'etichetta discografica Edel Music."}
{"id": "2722393", "revid": "339392", "url": "https://it.wikipedia.org/wiki?curid=2722393", "title": "Marina militare della Grecia", "text": ""}
{"id": "2722396", "revid": "580", "url": "https://it.wikipedia.org/wiki?curid=2722396", "title": "Marina militare dell'Irlanda", "text": ""}
{"id": "2722397", "revid": "647919", "url": "https://it.wikipedia.org/wiki?curid=2722397", "title": "Marina militare della Romania", "text": ""}
{"id": "2722398", "revid": "486946", "url": "https://it.wikipedia.org/wiki?curid=2722398", "title": "Marina militare della Russia", "text": ""}
{"id": "2722402", "revid": "339392", "url": "https://it.wikipedia.org/wiki?curid=2722402", "title": "Leonorso Rugby Udine", "text": ""}
{"id": "2722404", "revid": "284427", "url": "https://it.wikipedia.org/wiki?curid=2722404", "title": "La buona battaglia", "text": ""}
{"id": "2722410", "revid": "580", "url": "https://it.wikipedia.org/wiki?curid=2722410", "title": "Marina militare del Giappone", "text": ""}
{"id": "2722411", "revid": "183114", "url": "https://it.wikipedia.org/wiki?curid=2722411", "title": "Confronti interlaboratorio", "text": ""}
{"id": "2722413", "revid": "1718925", "url": "https://it.wikipedia.org/wiki?curid=2722413", "title": "Caviola", "text": "Caviola \u00e8 una frazione del comune di Falcade.\nGeografia fisica.\nIl paese si trova in Valle del Biois nella provincia di Belluno, nella regione Veneto. Sorge a 1090 metri sul livello del mare.\nAdagiato in una zona prativa, lungo l'ultimo tratto del torrente Tegosa, affluente di sinistra del Biois, \u00e8 chiuso a nord dalla catena delle Cime d'Auta.\nEtimologia.\nAnticamente il luogo era indicato col nome \"Maso di Salpian\", cio\u00e8 maso \"su al piano\".\nSul nome successivo, Caviola, sono state proposte diverse etimologie.\nSecondo lo studioso Silvio Pellegrini:\nSecondo lo studioso Giacomo Magliaretta:\nStoria.\nLe Regole.\nDopo il Mille, nella valle del Biois, si costituiscono i primi insediamenti stabili.\nLa popolazione adotta forme di organizzazione sociale democratiche: le Regole.\nL'assemblea dei capifamiglia, con pari dignit\u00e0, amministra i beni pubblici.\nNel Basso Agordino le Regole erano 13, nell'Alto erano 10.\nSappade e Caviola costituivano una Regola autonoma rispetto a quella di Falcade.\nLa Repubblica di Venezia.\nDagli inizi del '400 il territorio passa sotto il governo della Repubblica di Venezia, che legalizza le strutture sociali gi\u00e0 esistenti, concedendo ampie autonomie. L'organismo delle Regole dura fino alla caduta della Repubblica di Venezia nel 1797.\nInvasioni.\nNel Cinquecento e nel Seicento la Valle del Bios \u00e8 pi\u00f9 volte saccheggiata da invasori penetrati nella valle attraverso il valico di San Pellegrino:\nOgni volta sono incendi, carestie, epidemie, morte e distruzione.\nL'Austria.\nNel 1797 Napoleone cede la Repubblica Veneta all'Austria e la dominazione austriaca dura fino al 1866,\nIl Regno d'Italia.\nCon la Terza Guerra d'Indipendenza il Veneto passa al Regno d'Italia e la Valle del Biois diventa una terra di confine fino alla Prima Guerra Mondiale.\nLa seconda guerra mondiale.\nIl 20 agosto 1944 ebbe inizio la strage della valle del Biois, durante la quale i tedeschi incendiarono l'abitato di Caviola. Stessa sorte tocc\u00f2 alle frazioni di Fregona, Fed\u00e8r, Tegosa, Tabiad\u00f2n, Gar\u00e9s. Furono uccise una quarantina di persone, fra civili e partigiani. Ogni anno una cerimonia commemorativa pubblica ricorda il terribile evento.\nNel 1974 lo scultore Augusto Murer scolp\u00ec un monumento ai martiri dell'eccidio che ora \u00e8 collocato in piazza Sandro Pertini.\nAntiche testimonianze.\nIl villaggio viene citato per la prima volta in un documento del 1358.\n\"Caviola, con la sua bianca chiesetta isolata pi\u00f9 verso Ovest\" (pag. 152) e ancora\n\"Caviola (distrutta in parte pochi anni or sono, da un incendio) ove hanno sede la tintoria Cappello e la Societ\u00e0 Commerciale, abitanti 440.\" (pag. 305)\nCalamit\u00e0 naturali.\nLa val Biois fu spesso colpita da disastrose alluvioni che devastavano i paesi: le pi\u00f9 gravi furono quelle del 1686 e del 1707, 1966 e l'ultima di Vaia nel 2018.\nMonumenti.\nL'antica chiesa della Beata Vergine della Salute domina il paese dall'alto del colle, Col\u00e0z, ed \u00e8 Monumento Nazionale.\nVenne edificata fra il 1713 e il 1715, per iniziativa del sacerdote veneziano don Giovanni Olmo. La comunit\u00e0, rappresentata dalla riunione dei capifamiglia, espressione della Regola di Sappade e di Caviola, approv\u00f2 il progetto con 52 voti a favore e 4 contrari. Tutti gli abitanti collaborarono alla sua realizzazione e nel 1732 si ebbe la cerimonia della Consacrazione.\nL'interno della chiesa custodisce alcune opere di valore artistico:\nLa nuova chiesa parrocchiale, dedicata a San Pio X, \u00e8 stata inaugurata nel 1958. Di pregevole contiene un Cristo di Dante Moro.\nCollegamenti esterni.\nVista di Caviola - Webcam"}
{"id": "2722414", "revid": "115533", "url": "https://it.wikipedia.org/wiki?curid=2722414", "title": "Corpo navale israeliano", "text": ""}
{"id": "2722416", "revid": "580", "url": "https://it.wikipedia.org/wiki?curid=2722416", "title": "Marina militare di Israele", "text": ""}
{"id": "2722419", "revid": "642594", "url": "https://it.wikipedia.org/wiki?curid=2722419", "title": "Marina dell'esercito popolare di liberazione", "text": ""}
{"id": "2722421", "revid": "642594", "url": "https://it.wikipedia.org/wiki?curid=2722421", "title": "Marina militare della Cina", "text": ""}
{"id": "2722424", "revid": "642594", "url": "https://it.wikipedia.org/wiki?curid=2722424", "title": "Marina militare della Repubblica Popolare Cinese", "text": ""}
{"id": "2722427", "revid": "262861", "url": "https://it.wikipedia.org/wiki?curid=2722427", "title": "Nokia 5530 Mobile TV Edition", "text": ""}
{"id": "2722428", "revid": "757396", "url": "https://it.wikipedia.org/wiki?curid=2722428", "title": "Pallacanestro Olimpia Milano 2008-2009", "text": "Questa voce raccoglie le informazioni riguardanti la Pallacanestro Olimpia Milano nelle competizioni ufficiali della stagione 2008-2009.\nStagione.\nLa stagione 2008-2009 della Pallacanestro Olimpia Milano sponsorizzata Armani Jeans, \u00e8 la 76\u00aa nel massimo campionato italiano di pallacanestro, la Serie A.\nQuesta stagione \u00e8 la prima dopo l\u2019acquisto, nel giugno 2008, da parte del gruppo Armani. Presidente Livio Proli, nuovo \u00e8 il general manager, Lucio Zanca, arrivato dalla Sutor Montegranaro e nuovo \u00e8 l\u2019allenatore, Piero Bucchi proveniente da Napoli.\nDopo un avvio incerto in Campionato che non le permette di qualificarsi per le \"Final eight\" di Coppa Italia, l\u2019Olimpia riesce a superare la regular season di Eurolega classificandosi terza su sei squadre del proprio girone con 5 partite vinte su 10. Successivamente \u00e8 eliminata dalla competizione classificandosi terza (su quattro) nel suo girone nelle TOP16 con 2 partite vinte su 6.\nLa squadra termina al 6\u00ba posto la regular season. Nei playoff elimina Teramo nei quarti e Biella in semifinale raggiungendo la finale dove viene sconfitta dalla Montepaschi Siena di Pianigiani perdendo tutte e quattro le partite della serie.\nVerdetti stagionali.\nCompetizioni nazionali\nCompetizioni internazionali\nRoster.\n\"Aggiornato al 17 dicembre 2021.\"\nMercato.\nPerso Danilo Gallinari, che ha trovato posto nella NBA, l'Olimpia acquisisce il playmaker Luca Vitali, la guardia Jobey Thomas, David Hawkins (da Roma), il centro Pape Sow (da Rieti) e l'ala americana Mike Hall. Inoltre a stagione in corso arrivano il playmaker Hollis Price, l'ex NBA Maurice Taylor e Denis Marconato."}
{"id": "2722437", "revid": "143542", "url": "https://it.wikipedia.org/wiki?curid=2722437", "title": "Uberto Bonetti", "text": "Biografia.\nStudi\u00f2 presso l'Accademia di Belle Arti di Lucca dove ebbe come insegnante Lorenzo Viani. \nNel 1930 a Viareggio conobbe Filippo Tommaso Marinetti. L'anno dopo disegn\u00f2 la maschera carnevalesca di Viareggio Burlamacco. \nIntorno al 1932 ader\u00ec ai principi dell'aeropittura futurista enunciati nel 1929 dai futuristi Marinetti, Balla, Depero, ecc. \nIncoraggiato da Depero e Thayaht, Bonetti si dedic\u00f2 anche alla moda creando modelli. \nDal 1932 al 1935 e successivamente nel 1938 collabor\u00f2 con disegni propagandistici e ispirati alla tematica del volo al settimanale \"L'artiglio\", organo ufficiale del partito fascista lucchese. \nPi\u00f9 tardi per\u00f2 si sarebbe distaccato dal partito e i rapporti suoi e della sua famiglia con gli esponenti locali del regime sarebbero diventati sempre pi\u00f9 tesi. . \nFra le produzioni pi\u00f9 note di Bonetti sono le \"Aeroviste italiane\", serie di aeropitture realizzate fra il 1932 e il 1940, in cui sono rappresentate diverse citt\u00e0 italiane: Pisa, Pistoia, Roma, Bolzano, Sirmione, Cagliari, Nuoro e altre. Alcune di esse nascevano come bozzeti per il progetto, mai realizzato, di esporre pannelli con aeroviste delle principali citt\u00e0 e delle localit\u00e0 turistiche nelle sedi di rappresentanza italiane all'estero. \nIn molti casi, le vedute nascevano dall'esperienza diretta di volo maturata da Bonetti sui campi di volo di Viareggio e Pisa. \nCoerentemente con l'estetica futurista, che concepisce anche i testi come elementi visivi, nelle sue aeropitture le lettere che compongono i nomi delle citt\u00e0 ritratte sono spesso integrate nel disegno, facendo cos\u00ec coincidere titolo ed immagine."}
{"id": "2722440", "revid": "287204", "url": "https://it.wikipedia.org/wiki?curid=2722440", "title": "USS Macon", "text": "Tre unit\u00e0 della US Navy sono state battezzate Macon, in onore dell'omonima citt\u00e0 della Georgia."}
{"id": "2722443", "revid": "22475", "url": "https://it.wikipedia.org/wiki?curid=2722443", "title": "Minosse (dialogo)", "text": "Il Minosse (in greco \u039c\u03af\u03bd\u03c9\u03c2) \u00e8 un breve dialogo inserito da Trasillo nella IX tetralogia di Platone, la cui autenticit\u00e0 \u00e8 per\u00f2 controversa e solitamente negata dagli studiosi moderni. In particolare, la somiglianza stilistica con l\u2019\"Ipparco\" farebbe pensare che i due dialoghi siano stati scritti da uno stesso autore, diverso da Platone, attorno al 350 a.C. \nContenuto.\nL\u2019\"incipit\" del dialogo \u00e8 diretto, e vede Socrate domandare subito al suo anonimo amico che cosa sia la legge. L'amico risponde inizialmente che la legge \u00e8 \u00abci\u00f2 che \u00e8 stato stabilito\u00bb (313a) in quanto \u00abatto deliberativo dello Stato\u00bb (314c). Socrate per\u00f2 osserva che le deliberazioni possono essere buone o cattive, mentre per quanto riguarda la legge, essa stabilisce cosa \u00e8 giusto e non pu\u00f2 quindi essere cattiva; d'altra parte, la legge sembra essere un'opinione \u2013 ma se \u00e8 un'opinione, non pu\u00f2 essere che opinione vera. La legge \u00e8 dunque \u00abscoperta della realt\u00e0\u00bb (315a-b). \nL'amico a questo punto obietta che nei diversi popoli esistono leggi differenti e tra di loro contraddittorie: come \u00e8 possibile ci\u00f2, se la legge \u00e8 scoperta della verit\u00e0? Semplicemente, risponde Socrate, la legge \u00e8 tale se \u00e8 opera di un buon legislatore, il quale possiede la competenza necessaria. Esempi di buoni legislatori sono Minosse e Radamanto, i quali hanno appreso la giustizia direttamente da Zeus (318e-320d). "}
{"id": "2722447", "revid": "108880250", "url": "https://it.wikipedia.org/wiki?curid=2722447", "title": "Johnson City (Tennessee)", "text": "Johnson City \u00e8 una citt\u00e0 degli Stati Uniti d'America, nelle contee di Washington, Carter e Sullivan, nello Stato del Tennessee."}
{"id": "2722449", "revid": "1573940", "url": "https://it.wikipedia.org/wiki?curid=2722449", "title": "Banu Makhzum", "text": "I Ban\u016b Makhz\u016bm () furono uno dei principali e potenti clan meccani dei B. Quraysh.\nTra i suoi pi\u00f9 importanti membri si ricordano:"}
{"id": "2722454", "revid": "110157", "url": "https://it.wikipedia.org/wiki?curid=2722454", "title": "Kingsport (Tennessee)", "text": "Kingsport \u00e8 una citt\u00e0 degli Stati Uniti d'America, nelle contee di Hawkins e Sullivan, nello Stato del Tennessee."}
{"id": "2722455", "revid": "88989016", "url": "https://it.wikipedia.org/wiki?curid=2722455", "title": "Il porto delle nebbie", "text": ""}
{"id": "2722456", "revid": "709565", "url": "https://it.wikipedia.org/wiki?curid=2722456", "title": "Franklin (Tennessee)", "text": "Franklin \u00e8 una citt\u00e0 degli Stati Uniti d'America, nella contea di Williamson, nello Stato del Tennessee.\nNel 2004 nacquero in citt\u00e0 i Paramore, gruppo musicale americano fondato da Hayley Williams, i fratelli Josh e Zac Farro e Jeremy Davis.\nNel 1864, nelle vicinanze della citt\u00e0 fu combattuta l'omonima battaglia, dove le truppe confederate subirono una delle loro peggiori sconfitte."}
{"id": "2722458", "revid": "1522738", "url": "https://it.wikipedia.org/wiki?curid=2722458", "title": "La Congolaise", "text": "La Congolese \u00e8 l'inno nazionale della Repubblica del Congo, istituito con la legge costituzionale n\u00b0 10 del 4 novembre 1959.\nIl testo \u00e8 stato scritto da Jacques Tondra e Georges Kibanghi, la musica da Jean Royer et Joseph Spadili\u00e8re.\nFu preferito per 44 voti a 9 ad \"Allons Congo\" di Jo Noves e Stefan May all'esito di un voto segreto dell'Assemblea nazionale.\n\"La Congolese\", come ha potuto dichiarare un deputato dell'Assemblea, \"canta al cuore di tutti i congolesi l'amore del prossimo, al cuore dei governanti lo spirito di giustizia e di uguaglianza sociale, al cuore delle nuove generazioni lo spirito di sacrificio affinch\u00e9 il Congo viva, nell'unit\u00e0, il lavoro e il progresso\".\nTesto originale.\nEn ce jour, le soleil se l\u00e8ve\nEt notre Congo resplendit\nUne longue nuit s'ach\u00e8ve\nUn grand bonheur a surgi\nChantons tous avec ivresse\nLe chant de la libert\u00e9.\nRefrain :\nCongolais debout fi\u00e8rement partout\nProclamons l'union de notre nation\nOublions ce qui nous divise\nSoyons plus unis que jamais.\nVivons pour notre devise:\nUnit\u00e9, Travail, Progr\u00e8s.(x2) |\nDes for\u00eats jusqu'\u00e0 la savane\nDes savanes jusqu'\u00e0 la mer\nUn seul peuple une seule \u00e2me\nUn seul c\u0153ur ardent et fier\nLuttons tous tant que nous sommes\nPour notre vieux pays noir.\nRefrain\nEt s'il nous faut mourir en somme\nQu'importe puisque nos enfants\nPartout pourront dire comme\nOn triomphe en combattant\nEt dans le moindre village\nChantons sous nos trois couleurs.\nRefrain\nTraduzione in italiano.\nIn questo giorno, il sole sorge\nE il nostro Congo risplende\nUna lunga notte finisce\nUna grande felicit\u00e0 \u00e8 sorta\nCantiamo tutti con ebbrezza\nIl canto della libert\u00e0.\n\"Coro:\"\nCongolesi ovunque orgogliosamente in piedi\nProclamiamo l'unit\u00e0 della nostra nazione\nDimentichiamo ci\u00f2 che ci divide\nCerchiamo di essere pi\u00f9 uniti che mai.\nViviamo per il nostro motto:\nUnit\u00e0, Lavoro, Progresso. (X2) \nDalle foreste sino alla savana\nDalle savane al mare\nUn solo popolo una sola anima\nUn solo cuore ardente e fiero\nLottiamo tutti, tutti quanti,\nPer il nostro vecchio paese nero.\nE se dobbiamo morire\nNon importa, perch\u00e9 i nostri figli\nOvunque potranno dire come\nSi trionfi combattendo\nE nel pi\u00f9 piccolo villaggio\nCantiamo sotto i nostri tre colori."}
{"id": "2722460", "revid": "119279232", "url": "https://it.wikipedia.org/wiki?curid=2722460", "title": "Hendersonville (Tennessee)", "text": "Hendersonville \u00e8 una citt\u00e0 degli Stati Uniti d'America, nella contea di Sumner, nello Stato del Tennessee.\nCelebre per essere il luogo del decesso di Roy Orbison e quello di sepoltura di June Carter Cash e Johnny Cash."}
{"id": "2722461", "revid": "108880321", "url": "https://it.wikipedia.org/wiki?curid=2722461", "title": "Bartlett (Tennessee)", "text": "Bartlett \u00e8 una citt\u00e0 degli Stati Uniti d'America, nella contea di Shelby, nello Stato del Tennessee."}
{"id": "2722462", "revid": "124123", "url": "https://it.wikipedia.org/wiki?curid=2722462", "title": "Al-Walid ibn al-Mughira", "text": "Il suo clan era molto ricco all'epoca in cui cominciava la sua predicazione Maometto e questo lo rendeva potente e ascoltato nel \"Mal\u0101\u02be\" cittadino. \nBiografia.\nFamiglia.\nSuo padre era al-Mughira b. \u02bfAbd Il\u0101h e suoi figli erano Kh\u0101lid b. al-Wal\u012bd e \u02bfAmm\u0101ra b. al-Wal\u012bd. Ebbe anche una figlia, di nome Najiyya bint al-Walid ibn al-Mughira che and\u00f2 sposa a Safwan ibn Umayya. Era zio di Abu Jahl (\u02bfAmr b. His\u0332h\u0332\u0101m b. al-Mug\u0332h\u0332\u012bra).\nMor\u00ec, ottantacinquenne, tre mesi dopo l'Egira e fu sepolto nel cimitero meccano di al-\u1e24aj\u016bn."}
{"id": "2722464", "revid": "110157", "url": "https://it.wikipedia.org/wiki?curid=2722464", "title": "Germantown (Tennessee)", "text": "Germantown \u00e8 una citt\u00e0 degli Stati Uniti d'America, nella contea di Shelby, nello Stato del Tennessee."}
{"id": "2722466", "revid": "57342", "url": "https://it.wikipedia.org/wiki?curid=2722466", "title": "Premio Lumi\u00e8re", "text": "Il Premio Lumi\u00e8re (\"Prix Lumi\u00e8re\"), talvolta chiamato anche \"Troph\u00e9e Lumi\u00e8re\", \u00e8 un premio cinematografico assegnato annualmente a partire dal 1996 dall'Acad\u00e9mie des Lumi\u00e8res ai migliori film e alle principali figure professionali del cinema francese e francofono dell'anno precedente.\nL'Acad\u00e9mie Lumi\u00e8re, che riunisce oltre duecento rappresentanti della critica internazionale a Parigi, \u00e8 stata creata nel 1995 per iniziativa del produttore francese Daniel Toscan du Plantier e del giornalista statunitense Edward Behr, su modello dell'associazione della stampa straniera a Hollywood (\"Hollywood Foreign Press Association\") che assegna il Golden Globe fin dal 1944.\nIl Lumi\u00e8re, la cui cerimonia di premiazione si svolge abitualmente tra la fine di gennaio e l'inizio di febbraio, costituisce in effetti per il cinema francese l'equivalente del Golden Globe per il cinema statunitense e, analogamente a ci\u00f2 che quest'ultimo rappresenta rispetto all'Oscar, \u00e8 a sua volta una sorta di anticipazione del successivo C\u00e9sar.\nIl trofeo, modellato a forma di pantera, \u00e8 stato ideato dall'artista Jo\u00eblle Bellet, che scolpisce personalmente ciascun esemplare consegnato ai vincitori.\nPremi.\nIl premio viene assegnato attualmente in otto categorie, a cui si aggiungono il Premio del pubblico mondiale assegnato da TV5MONDE e il Premio della CST assegnato dalla \"Commission sup\u00e9rieure technique de l'image et son\", nell'ambito della stessa cerimonia.\n\u00c8 stato assegnato solo episodicamente anche un Premio Lumi\u00e8re onorario.\nEdizioni.\n1996 - 1997 - 1998 - 1999 - 2000 - 2001 - 2002 - 2003 - 2004 - 2005 - 2006 - 2007 - 2008 - 2009 - 2010 - 2011 - 2012 - 2013 - 2014 - 2015 - 2016 - 2017 - 2018 - 2019 - 2020 - 2021 - 2022"}
{"id": "2722470", "revid": "450297", "url": "https://it.wikipedia.org/wiki?curid=2722470", "title": "Fascia in divisa", "text": ""}
{"id": "2722471", "revid": "767487", "url": "https://it.wikipedia.org/wiki?curid=2722471", "title": "Ryan Star", "text": "Biografia.\nRyan Star \u00e8 nato e cresciuto a Long Island. Aveva appena quattordici anni quando ha formato la sua prima band chiamata \"Stage\". Oltre a Star, la band era composta da Petr Anselmo, Greg Meyer e Justin Parker. Dopo aver realizzato una serie di EP, nel 2003 pubblicano un omonimo album con etichetta Maverick Records. Quando i suoi membri frequentavano ancora la scuola secondaria, la band suon\u00f2 al CBGB e al Mercury Lounge. Quando la band si separ\u00f2 Justin Parker diede inizi\u00f2 ad un progetto chiamato \"Cortez the Killer\" e Star divenne un cantautore solista con lo pseudonimo di R.Star.\nStar \u00e8 stato uno dei partecipanti del reality show televisivo della CBS, durante la sua seconda stagione, intitolato \"Rock Star\". Si tratta di un \"talent show\" seriale nel quale la band Rock Star Supernova \u00e8 alla ricerca di frontman per il loro supergruppo. Il produttore dello show e il batterista della band era Tommy Lee dei M\u00f6tley Cr\u00fce. Durante il programma, Ryan ha mostrato costantemente la particolarit\u00e0 del proprio stile, che va dal melodico al rock. Durante il suo turno nello show, \u00e8 stato soprannominato Ryan \"The Darkhorse\" Star dal commentatore Dave Navarro.\nInfine \u00e8 stato eliminato dallo show. Sebbene nessuna motivazione precisa sia stata data dai Supernova, \u00e8 possibile che sia stato a causa della mancanza di sovrapposizione tra lo stile di Star e il loro. Alcuni giorni dopo la sua eliminazione, Mark Burnett, il produttore dello show, organizz\u00f2 a Ryan e l'\"house band\" la registrazione di un album live, per aiutare Ryan ad iniziare una propria carriera. Star ritorn\u00f2 nello show nell'undicesima settimana con l'aiuto dei suoi fan attraverso i voti SMS, per esibirsi in un bis della canzone \"Back of Your Car\", ed \u00e8 stato premiato con un'Honda CR-V.\nDopo lo show, Star ha ottenuto un fedele seguito e ha ricevuto numerosi consensi dalla critica musicale per la sua voce potente e emotiva. Sta attualmente lavorando per il suo primo album in studio dopo lo show intitolato \"11:59\", e che verr\u00e0 pubblicato nel 2010. Uno dei brani, \"Last Train Home\", \u00e8 stato incluso nella colonna sonora del film del 2007, \"P.S. I Love You\".\nIl brano musicale \"Brand New Day\" realizzato da Star \u00e8 la sigla musicale della serie televisiva statunitense \"Lie to Me\".\nL'Atlantic Records ha pubblicato il 16 giugno 2009 un EP di quattro canzoni che compariranno nel successivo album.\nIl brano \"Right Now\" \u00e8 stata utilizzata negli spot promozionali della serie televisiva della NBC \"The Philanthropist\"\nIl brano \"We Might Fall\" dall'album \"Songs from the Eye of an Elephant\" \u00e8 stato utilizzato nel montaggio della soap opera della ABC \"Una vita da vivere\" nel marzo del 2009.\nRyan \u00e8 attualmente nei tour di apertura per i SafetySuit, i Collective Soul e David Cook a livello nazionale."}
{"id": "2722472", "revid": "110157", "url": "https://it.wikipedia.org/wiki?curid=2722472", "title": "Cleveland (Tennessee)", "text": "Cleveland \u00e8 una citt\u00e0 degli Stati Uniti d'America, nella contea di Bradley, nello Stato del Tennessee."}
{"id": "2722474", "revid": "123150461", "url": "https://it.wikipedia.org/wiki?curid=2722474", "title": "Giampiero Moretti", "text": "Biografia.\nNasce a Roma, nel borghese quartiere Trieste, primo di due fratelli. Ottiene nel 1973 il diploma di maturit\u00e0 classica presso il Liceo Giulio Cesare. Successivamente, nel 1977, consegue una prima laurea in Giurisprudenza, con una tesi in filosofia del diritto, e, nel 1980, una seconda in filosofia, con una tesi in filosofia morale, entrambe presso l'Universit\u00e0 di Roma \"La Sapienza\".\n\u00c8 poi borsista presso l'Universit\u00e0 di Friburgo in Brisgovia, dove imposta un progetto di ricerca che, partendo dall'interpretazione del pensiero di Martin Heidegger, mira ad un'analisi critica delle categorie filosofico-estetiche del \u201cromantico\u201d in Germania, con particolare attenzione alle opere di autori del romanticismo di Heidelberg, quali Friedrich Creuzer, Joseph G\u00f6rres, i Fratelli Grimm e Johann Jakob Bachofen, che contribuisce a tradurre e a far conoscere in Italia.\nAl suo rientro insegna dapprima materie letterarie nelle scuole medie e, in seguito, filosofia presso la Scuola germanica di Roma.\nLa sua ricerca si amplia poi al pensiero estetico di Novalis, di cui cura la prima edizione completa in lingua italiana della \"Opera filosofica\"; durante questo periodo consegue il dottorato di ricerca in Estetica presso l'universit\u00e0 di Bologna.\nNel 1992 vince la cattedra di professore associato di Estetica all'Universit\u00e0 di Bari; dal 2000 \u00e8 professore ordinario di Estetica presso l'Universit\u00e0 di Napoli L\u2019Orientale.\nRedattore di \"Itinerari\" e \"Studi Filosofici\", collabora con varie altre riviste filosofiche (Agalma, \"Rivista di Estetica\", \"Studi di Estetica\", \"aut aut\", \"Nuovi Argomenti\", \"Filosofia e Societ\u00e0\", \"Filosofia Oggi\", \"Estetica\") e ha spesso partecipato a trasmissioni RAI su temi filosofici e a numerosi convegni ."}
{"id": "2722476", "revid": "287204", "url": "https://it.wikipedia.org/wiki?curid=2722476", "title": "Columbia (Tennessee)", "text": "Columbia \u00e8 una citt\u00e0 degli Stati Uniti d'America, nella contea di Maury, nello Stato del Tennessee."}
{"id": "2722479", "revid": "767487", "url": "https://it.wikipedia.org/wiki?curid=2722479", "title": "Pathosray", "text": "I Pathosray sono un gruppo musicale progressive metal italiano, originario del Triveneto.\nStoria dei Pathosray.\nNati come N.D.E. nel 2000 e formati da Ivan Moni Bidin (batteria), Marco Sandron (voce) e Luca Luisonda (chitarra), incidono un primo demo nel 2001 con il quale cambiano nome in Pathosray. Dopo alcuni anni entrano in formazione Fabio D'Amore al basso e Gianpaolo Rinaldi alle tastiere. Con questa formazione incidono un secondo demo nel 2006 e l'anno seguente, per la Sensory Records, il primo album \"Pathosray\" con Alessio Velliscig alla chitarra al posto di Luisonda, in cui il tema dominante \u00e8 il rapporto tra l'uomo e la natura.\nNel 2009 pubblicano per la Frontiers Records il secondo lavoro ufficiale, \"Sunless Skies\", che ha ottenuto buoni riscontri da parte della critica di settore."}
{"id": "2722481", "revid": "33751", "url": "https://it.wikipedia.org/wiki?curid=2722481", "title": "Fudbalski Klub Pobeda Prilep", "text": "Il Fudbalski Klub Pobeda Prilep (in lingua macedone \u0444\u0443\u0434\u0431\u0430\u043b\u0441\u043a\u0438 \u043a\u043b\u0443\u0431 \u041f\u043e\u0431\u0435\u0434\u0430 \u041f\u0440\u0438\u043b\u0435\u043f), noto come Pobeda Prilep o semplicemente Pobeda, \u00e8 una societ\u00e0 calcistica macedone con sede nella citt\u00e0 di Prilep. \nFondato nel 1941 con il nome \"Goce Del\u010dev\" e rinominato \"Pobeda\" nel 1950, la squadra ha vinto 2 campionati macedoni e una Coppa di Macedonia, oltre a 8 campionati della Repubblica Socialista di Macedonia e a 8 Coppe della Repubblica Socialista di Macedonia.\nStoria.\nIl club fu fondato nel 1941 con il nome di \"Fudbalski Klub Goce Del\u010dev\" e rinominato \"Fudbalski Klub Pobeda\" nel 1950. \nNegli anni '50 la squadra visse un primo periodo di gloria, vincendo la Coppa della Repubblica Socialista di Macedonia nel 1951 e il campionato della Repubblica Socialista di Macedonia nel 1952 e nel 1954, per poi bissare il successo nella coppa macedone nel 1958 e fare il tris in campionato con il successo del 1959. Anche gli anni '60 furono caratterizzati da successi: nel 1960 e nel 1961 arrivarono altri due successi nella coppa macedone e nel 1962 e nel 1963 due altri titoli macedoni, prima di un'altra coppa macedone vinta nel 1964.\nTra la fine degli anni '60 e gli inizi degli anni '70, malgrado le buone prestazioni in campionato e in coppa, non ci furono successi. Nel 1977 il digiuno di trofei, che durava da tredici anni, fu interrotto con la vittoria della coppa macedone. Due anni dopo il Pobeda torn\u00f2 al successo nel campionato della Repubblica Socialista di Macedonia, il primo dopo sedici anni. \nNegli anni '80 la squadra vinse un nuovo titolo macedone e una coppa macedone, rispettivamente nel 1986 e nel 1987. Furono gli ultimi allori del periodo jugoslavo.\nDopo la nascita della Repubblica di Macedonia, negli anni '90 la squadra non riscosse alcun successo. Si dovette attendere gli anni 2000 per rivedere il club ai vertici del calcio nazionale: nel 2002 fu vinta la Coppa di Macedonia, la prima dell'epoca post-indipendenza del paese, e nel 2004 fu vinto il campionato macedone, il primo della nuova era dello stato indipendente. Nel 2007 fu replicato il successo in campionato.\nPoich\u00e9 ritenuto colpevole di combine in relazione alla partita di UEFA Champions League 2004-2005 contro gli armeni del Pyunik Erevan, il 27 marzo 2009 il club fu condannato dalla UEFA ad una pesante squalifica, pari all'esclusione per otto anni dalle ccompetizioni europee.. \nNel 2010 \u00e8 nato un club calcistico che ha poi cambiato nome in Pobeda AD Prilep, squadra che la federazione calcistica della Macedonia del Nord non ritiene erede della ben pi\u00f9 nota societ\u00e0 denominata FK Pobeda Prilep."}
{"id": "2722482", "revid": "22356", "url": "https://it.wikipedia.org/wiki?curid=2722482", "title": "Megateriidi", "text": ""}
{"id": "2722484", "revid": "43204", "url": "https://it.wikipedia.org/wiki?curid=2722484", "title": "FK Pobeda", "text": ""}
{"id": "2722486", "revid": "1656773", "url": "https://it.wikipedia.org/wiki?curid=2722486", "title": "Oak Ridge (Tennessee)", "text": "Oak Ridge \u00e8 una citt\u00e0 degli Stati Uniti d'America, nelle contee di Anderson e Roane, nello Stato del Tennessee.\nSede dell'Oak Ridge National Laboratory, Oak Ridge \u00e8 stata fondata nel 1942 come sito di produzione per il Progetto Manhattan, la massiccia operazione governativa degli Stati Uniti che ha sviluppato la bomba atomica. La ricerca scientifica svolge ancora un ruolo cruciale nell'economia e pi\u00f9 in generale nella cultura della citt\u00e0."}
{"id": "2722494", "revid": "28026", "url": "https://it.wikipedia.org/wiki?curid=2722494", "title": "Le port des brumes", "text": ""}
{"id": "2722496", "revid": "767487", "url": "https://it.wikipedia.org/wiki?curid=2722496", "title": "Songs from the Eye of an Elephant", "text": "Songs from the Eye of an Elephant \u00e8 il primo album da solista del cantautore Ryan Star. \u00c8 stato pubblicato precedentemente alla sua apparizione nel reality show della CBS \"Rock Star: Supernova\"."}
{"id": "2722497", "revid": "224230", "url": "https://it.wikipedia.org/wiki?curid=2722497", "title": "Maria Ludovica di Borbone-Spagna", "text": ""}
{"id": "2722498", "revid": "287204", "url": "https://it.wikipedia.org/wiki?curid=2722498", "title": "Morristown (Tennessee)", "text": "Morristown \u00e8 una citt\u00e0 degli Stati Uniti d'America, nelle contee di Hamblen e Jefferson, nello Stato del Tennessee."}
{"id": "2722502", "revid": "2730", "url": "https://it.wikipedia.org/wiki?curid=2722502", "title": "Bristol (Tennessee)", "text": "Bristol \u00e8 una citt\u00e0 della contea di Sullivan nel Tennessee, negli Stati Uniti. La popolazione era di abitanti al censimento del 2010. \u00c8 la citt\u00e0 gemella di Bristol in Virginia, che si trova direttamente attraverso il confine di Stato tra il Tennessee e la Virginia. Il confine tra le due citt\u00e0 \u00e8 anche il confine di Stato, che corre lungo State Street nel loro comune quartiere centrale. Bristol \u00e8 una delle principali citt\u00e0 dell'area metropolitana di Kingsport-Bristol-Bristol, parte dell'area statistica congiunta di Johnson City-Kingsport-Bristol, comunemente nota come regione delle \"Tri-Cities\".\nBristol \u00e8 probabilmente meglio conosciuta per essere stata la localit\u00e0 di alcune delle prime registrazioni commerciali di musica country, le Bristol sessions, che successivamente lanciarono nel mondo della musica Jimmie Rodgers e la Carter Family, e in seguito divenne uno dei posti preferiti del musicista di montagna Uncle Charlie Osborne. Il Congresso degli Stati Uniti ha riconosciuto Bristol come \"luogo di nascita della musica country\" nel 1998, e il Birthplace of Country Music Museum si trova a Bristol. Bristol \u00e8 la citt\u00e0 natale di Tennessee Ernie Ford.\nBristol \u00e8 anche il sito del Bristol Motor Speedway, un tracciato della NASCAR, una delle strutture automobilistiche pi\u00f9 famose del paese.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 93,3% di bianchi, il 3,4% di afroamericani, lo 0,3% di nativi americani, lo 0,7% di asiatici, lo 0,0% di oceanici, lo 0,8% di altre razze, e l'1,4% di due o pi\u00f9 razze. Ispanici o latinos di qualunque razza erano l'1,9% della popolazione."}
{"id": "2722504", "revid": "729019", "url": "https://it.wikipedia.org/wiki?curid=2722504", "title": "Ethnikos Gymnastikos Syllogos", "text": "L'Ethnikos Gymnastikos Syllogos era una squadra di ginnastica greca, con sede ad Atene.\nAttiva dalla fine del XIX secolo agli inizi del XX, \u00e8 nota per aver partecipato alle gare di ginnastica di Giochi della I Olimpiade di Atene del 1896, vincendo la medaglia di bronzo nelle parallele a squadre, dietro alla squadra tedesca Berliner Turnerschaft e ai connazionali del Panellinios GS Atene.\nComponenti.\nI componenti di questa squadra erano:"}
{"id": "2722507", "revid": "287204", "url": "https://it.wikipedia.org/wiki?curid=2722507", "title": "Urban Rangers", "text": ""}
{"id": "2722508", "revid": "190427", "url": "https://it.wikipedia.org/wiki?curid=2722508", "title": "Ced 90", "text": "Ced 90 (conosciuta anche come Gum 3) \u00e8 una nebulosa a emissione e a riflessione visibile nella costellazione del Cane Maggiore.\nSi individua sulla punta meridionale della Nebulosa Gabbiano, una grande regione H II connessa ad un complesso nebuloso molecolare in cui hanno luogo fenomeni di formazione stellare; la sua posizione \u00e8 circa 3\u00b0 a est di , una stella di colore arancione di quarta magnitudine. Si tratta di una delle nebulose pi\u00f9 appariscenti e luminose del complesso nebuloso di cui fa parte, al punto che \u00e8 possibile fotografarla anche tramite un telescopio amatoriale di media potenza. Il gas della nube \u00e8 in parte ionizzato e in parte illuminato per riflessione a causa della radiazione proveniente dalla stella HD\u00a053623, una gigante blu di classe spettrale B1III e di magnitudine 7,99, facente parte dell'associazione OB Canis\u00a0Major\u00a0R1, compresa a sua volta nella pi\u00f9 estesa associazione Canis\u00a0Major\u00a0OB1, la cui caratteristica principale \u00e8 il legame con delle estese nebulose a riflessione."}
{"id": "2722510", "revid": "57342", "url": "https://it.wikipedia.org/wiki?curid=2722510", "title": "Premi Lumi\u00e8re 1996", "text": "La cerimonia di premiazione della 1\u00aa edizione dei Premi Lumi\u00e8re si \u00e8 svolta il 29 gennaio 1996 ed \u00e8 stata presieduta da Isabella Rossellini."}
{"id": "2722512", "revid": "287204", "url": "https://it.wikipedia.org/wiki?curid=2722512", "title": "Croce di Borgogna", "text": "La croce di Borgogna (in spagnolo \"Cruz de Borgo\u00f1a\", \"Aspa de Borgo\u00f1a\" o \"Cruz de San Andr\u00e9s\") \u00e8, in araldica e in vessillologia, una variante della croce di Sant'Andrea, da cui si differenzia per essere cosparsa di nodi di rami tagliati. In termini araldici, pu\u00f2 essere blasonata come segue: \"d'argento, alla croce in decusse contronoderosa di rosso\". Generalmente \u00e8 di colore rosso su campo bianco, anche se possono esistere altre varianti cromatiche.\nStoria.\nLa croce di Borgogna fu usata per la prima volta nel XV secolo come emblema dei duchi Valois di Borgogna, che governarono gran parte della Francia orientale e dei Paesi Bassi. Lo stendardo fu in origine adottato da coloro che parteggiavano per la Borgogna nella Guerra civile tra Armagnacchi e Borgognoni. \u00c8 ispirato, come la normale croce di Sant'Andrea, alla croce sulla quale fu crocefisso Sant'Andrea apostolo. Sant'Andrea era infatti il santo protettore dei duchi di Borgogna.\nI Paesi Bassi borgognoni furono in seguito ereditati dagli Asburgo, che adottarono la bandiera all'estinzione della linea ducale dei Valois e continuarono a usarla come uno dei loro simboli fino al XVIII secolo. Con l'ascesa al potere degli Asburgo in Spagna nel XVI secolo, l'emblema serv\u00ec come insegna navale dell'Impero spagnolo fino al 1701, e fino al 1843 come bandiera terrestre, acquisendo notoriet\u00e0 in tutta Europa e nelle Americhe. Fu usata dagli Asburgo di Spagna, oltrech\u00e9 come insegna navale, anche come supporto allo stemma araldico, e come tale \u00e8 stata usata anche dai Borbone, fino a Juan Carlos I."}
{"id": "2722513", "revid": "135491", "url": "https://it.wikipedia.org/wiki?curid=2722513", "title": "Prix Lumi\u00e8re 1996", "text": ""}
{"id": "2722521", "revid": "1573940", "url": "https://it.wikipedia.org/wiki?curid=2722521", "title": "Berliner Turnerschaft", "text": "La Berliner Turnerschaft \u00e8 una societ\u00e0 sportiva tedesca, proveniente da Berlino.\nNata circa nel 1860, \u00e8 nota perch\u00e9 alcuni membri del club parteciparono alle gare di ginnastica di Giochi della I Olimpiade di Atene del 1896, vincendo la medaglia d'oro nelle parallele a squadre, davanti a due squadre greche Panellinios GS Atene e Ethnikos Gymnastikos Syllogos.\nI componenti di questa societ\u00e0 che parteciparono ai giochi di Atene 1896 furono Alfred Flatow, Karl Neukirch e Carl Schuhmann. In particolare, quest'ultimo fu l'atleta che vinse il maggior numero di medaglie d'oro , quattro."}
{"id": "2722522", "revid": "450297", "url": "https://it.wikipedia.org/wiki?curid=2722522", "title": "Pergola rovesciata", "text": ""}
{"id": "2722524", "revid": "110072127", "url": "https://it.wikipedia.org/wiki?curid=2722524", "title": "Mathusalem", "text": "Mathusalem \u00e8 un tipo di bottiglia, solitamente usata per champagne o altri vini spumanti della capacit\u00e0 di 6 litri pari ad 8 bottiglie da 0,75 litri. Viene adoperata in occasioni speciali come, ad esempio, la premiazione di un evento sportivo, matrimoni o il pensionamento di un vecchio collega."}
{"id": "2722525", "revid": "311148", "url": "https://it.wikipedia.org/wiki?curid=2722525", "title": "Yoda Stories", "text": ""}
{"id": "2722526", "revid": "28026", "url": "https://it.wikipedia.org/wiki?curid=2722526", "title": "Le fou de Bergerac", "text": ""}
{"id": "2722527", "revid": "57342", "url": "https://it.wikipedia.org/wiki?curid=2722527", "title": "Premi Lumi\u00e8re 1997", "text": "La cerimonia di premiazione della 2\u00aa edizione dei Premi Lumi\u00e8re si \u00e8 svolta il 13 gennaio 1997 ed \u00e8 stata presieduta da Philippe Noiret."}
{"id": "2722529", "revid": "135491", "url": "https://it.wikipedia.org/wiki?curid=2722529", "title": "Prix Lumi\u00e8re 1997", "text": ""}
{"id": "2722531", "revid": "1543377", "url": "https://it.wikipedia.org/wiki?curid=2722531", "title": "Ioannis Chrysafis", "text": "Partecip\u00f2 alle gare di ginnastica delle prime Olimpiadi moderne che si svolsero ad Atene nel 1896.\nVinse la medaglia di bronzo nelle parallele a squadre, con la Ethnikos Gymnastikos Syllogos, della quale fu team leader."}
{"id": "2722532", "revid": "2080560", "url": "https://it.wikipedia.org/wiki?curid=2722532", "title": "Mario Longo Dorni", "text": "Biografia.\nNato ad Ornavasso nel 1907, fu ordinato sacerdote nel 1930.\nFino al 1932 fu coadiutore a Villadossola e dal 1934 al 1939 fu parroco a Pieve Vergonte. Durante gli anni della guerra guid\u00f2 la parrocchia di Borgosesia, incarico che mantenne fino al 1946.\nIn seguito divenne vicario generale della diocesi di Novara, canonico teologo della cattedrale e professore di eloquenza in seminario.\nIl 24 aprile 1954 fu nominato vescovo di Pistoia e, il 6 maggio consacrato vescovo dal vescovo di Novara Gilla Vincenzo Gremigni.\nIl 27 giugno fece il suo ingresso solenne in diocesi. Nel suo lungo episcopato contribu\u00ec alla costituzione della Caritas diocesana e alla creazione della Missione Pistoia nella Arcidiocesi di Manaus in Brasile. \nResse la diocesi di Pistoia fino al 1981 quando rassegn\u00f2 le dimissione. Si ritir\u00f2 poi nella casa di riposo di Bonistallo a Poggio a Caiano dove mor\u00ec il 18 agosto 1985. Fu sepolto nella cattedrale di Pistoia.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2722534", "revid": "450297", "url": "https://it.wikipedia.org/wiki?curid=2722534", "title": "Figura (araldica)", "text": ""}
{"id": "2722542", "revid": "287204", "url": "https://it.wikipedia.org/wiki?curid=2722542", "title": "Festina (ciclismo)", "text": "La Festina, gi\u00e0 Lotus, era una squadra maschile francese di ciclismo su strada, attiva nel professionismo dal 1989 al 2001.\nSponsorizzata da Festina Lotus SA, azienda spagnola di orologeria, ebbe come esponente di punta Richard Virenque, capace di vincere per quattro volte consecutive, dal 1994 al 1997, la classifica scalatori al Tour de France. Durante il Tour de France 1998 la squadra fu coinvolta in un importante scandalo doping.\nStoria.\nLa squadra nasce nel 1989 sotto il nome Lotus-Zahor, su iniziativa dei direttori sportivi spagnoli Miguel Moreno e Carlos Mach\u00edn, come diretta continuazione del team Zahor Chocolates. I principali risultati arrivano soprattutto nelle gare del calendario spagnolo, con ciclisti come Luk Suykerbuyk, Carlos Hern\u00e1ndez, Roberto Pagnin e Mathieu Hermans. Nel 1992 arrivano in squadra Thomas Wegm\u00fcller e il trentacinquenne Sean Kelly: \u00e8 proprio l'irlandese a dare alla Lotus la prima storica vittoria in una classica, la Milano-Sanremo; nella stessa stagione la squadra vince una tappa al Giro d'Italia con Pagnin e viene invitata per la prima volta al Tour de France.\nNel 1993 la squadra si rinnova, cambia denominazione in Festina-Lotus e assume licenza andorrana (francese dal 1994). L'organico viene notevolmente rinforzato: dall'appena scioltasi PDM-Ultima-Concorde arrivano il ds Jan Gisbers, Jean-Paul van Poppel e sei gregari, dalla disciolta RMO arrivano il ds Bruno Roussel, Richard Virenque e tre suoi compagni, e a essi si aggiungono Steven Rooks dalla Buckler e Thierry Marie dalla Castorama. I nuovi arrivati ottengono subito alcuni importanti successi: Van Poppel vince due tappe alla Vuelta a Espa\u00f1a e una alla Volta Ciclista a Catalunya, mentre l'ex RMO Pascal Lino fa sua una tappa al Tour de France.\nA partire dal 1994 la Festina assume grande notoriet\u00e0 grazie soprattutto a Richard Virenque, capace tra il 1994 e il 1997 di far sua per quattro volte consecutive la maglia a pois di miglior scalatore al Tour de France, terminando al contempo terzo nella generale della \"Grande Boucle\" nel 1996 e secondo nel 1997. Arrivano in squadra negli stessi anni ciclisti come Luc Leblanc (campione del mondo nel 1994), Laurent Dufaux (quarto al Tour de France 1996), Laurent Brochard (campione del mondo nel 1996), il classicista Gianluca Bortolami e il velocista Marcel W\u00fcst; anche grazie ai loro risultati la Festina chiude nella Top 5 di Coppa del mondo nelle stagioni 1996 e 1997.\nPer il 1998 viene messo sotto contratto Alex Z\u00fclle, vincitore delle ultime due Vuelta a Espa\u00f1a. Lo svizzero corre un Giro d'Italia da protagonista, vince tre tappe, veste di rosa per quasi due settimane ma deve accontentarsi del quattordicesimo posto finale a causa di una crisi in una delle ultime frazioni. Poco prima dell'inizio del Tour de France 1998 la squadra rimane quindi coinvolta in uno dei pi\u00f9 grandi scandali doping del ciclismo moderno, il cosiddetto scandalo Festina, ed \u00e8 costretta all'abbandono della corsa. Viene fatta luce sul doping sistematico attuato in casa Festina, e alle indagini seguono numerosi arresti e squalifiche; diversi corridori ammetteranno l'utilizzo dell'EPO.\nIl team subisce quindi una profonda riorganizzazione per il 1999, con l'arrivo di nuovi direttori sportivi e l'allontanamento dei personaggi coinvolti (tra gli altri Virenque, Dufaux, Z\u00fclle, il manager Roussel e il ds Moreno). Nuovi risultati di grande livello arrivano al Tour de France 2000, con il terzo e il quarto posto finale di Joseba Beloki e Christophe Moreau rispettivamente, e alla Vuelta a Espa\u00f1a, con \u00c1ngel Casero secondo classificato nell'edizione 2000 e vincitore l'anno seguente, dopo aver scavalcato \u00d3scar Sevilla nella cronometro dell'ultimo giorno.\nNonostante i risultati dell'ultimo biennio, al termine della stagione 2001 la squadra si scioglie; tra i nomi principali, Casero si accasa al Team Coast, mentre Moreau e Florent Brard passano alla Cr\u00e9dit Agricole."}
{"id": "2722543", "revid": "282094", "url": "https://it.wikipedia.org/wiki?curid=2722543", "title": "Alexander Pechersky", "text": ""}
{"id": "2722544", "revid": "1714743", "url": "https://it.wikipedia.org/wiki?curid=2722544", "title": "Bianca di Navarra (1333-1398)", "text": "Origine.\nEra la figlia terzogenita (seconda femmina) della regina di Navarra, Giovanna II e di suo marito, Filippo, conte di \u00c9vreux, Conte d'Angoul\u00eame e di Mortain. Bianca era la sorella del re di Navarra Carlo II e della regina consorte di Aragona, Maria moglie del re Pietro IV di Aragona.\nBiografia.\nDestinata ad un matrimonio per creare un'alleanza con la Castiglia, Bianca, il 1\u00ba luglio 1345, fu fidanzata all'erede al trono Pietro, figlio secondogenito del re di Castiglia e Le\u00f3n, Alfonso XI il Giustiziere e di Maria di Portogallo, figlia primogenita del re del Portogallo Alfonso IV e della Principessa di Castiglia, Beatrice di Castiglia.. Il contratto di fidanzamento per\u00f2 fu rotto dopo circa due anni.\nBianca invece, che era ritenuta la principessa pi\u00f9 bella del suo tempo ed era stata soprannominata la \"Bellezza Sapiente\", l'11 gennaio 1350, a Brie-Comte-Robert, Seine-et-Marne, spos\u00f2 Filippo VI di Valois, figlio di Carlo di Valois (conte di Valois, conte d'Alen\u00e7on e di Chartres e, inoltre, re titolare d'Aragona e fondatore della dinastia dei Valois) e di Margherita d'Angi\u00f2 (contessa di Angi\u00f2 e del Maine). Filippo VI di Valois era rimasto recentemente (dicembre 1349) vedovo di Giovanna di Borgogna, che probabilmente era morta a causa della peste nera, che imperversava. Bianca inizialmente era destinata al figlio di Filippo VI, Giovanni il Buono, anche lui vedovo di Bona di Lussemburgo dal settembre 1349, poi per\u00f2 Bianca ne spos\u00f2 il padre, Filippo VI, di quaranta anni pi\u00f9 vecchio di lei, rimasto, nel frattempo, anche lui vedovo.\nLa cerimonia non fu grandiosa, sia per il recente lutto, che per la citata peste nera.Il matrimonio fu di breve durata: il re, Filippo VI, mor\u00ec circa otto mesi. Nonostante ci\u00f2, Bianca e Filippo ebbero una bambina che nacque postuma:\nBianca si ritir\u00f2 a Neaufle-le-Chatel, vicino Gisors, rifiutando un secondo matrimonio con Alfonso XI di Castiglia, dichiarando: \"Le regine di Francia non si risposano\".Pur giocando un ruolo politico nel tentativo di far salire suo fratello, Carlo il Malvagio, sul trono di Francia, conserv\u00f2 la stima del figliastro, il re di Francia, Giovanni II di Francia.Apparve alla corte di Francia solo in rare occasioni, ad esempio l'ingresso di Isabella di Baviera a Parigi, che fu organizzato dalla stessa BiancaPare che Bianca fosse appassionata di alchimia e avesse dei laboratori in alcuni dei suoi castelli.\nBianca mor\u00ec nel suo ritiro di Neaufle-le-Chatel, il 5 ottobre 1398 e fu sepolta a Parigi, nella abbazia di Saint-Denis.\nPriorato di Sion.\nBianca di Navarra \u00e8 stata indicata come il 7\u00aa Gran Maestro (dal 1366 al 1398) del leggendario Priorato di Sion, secondo la prima lista compilata da Pierre Plantard.\nDiscendenza.\nBianca diede al marito una sola figlia:"}
{"id": "2722546", "revid": "767487", "url": "https://it.wikipedia.org/wiki?curid=2722546", "title": "Dark Horse - A Live Collection", "text": "Dark Horse - A Live Collection \u00e8 il primo album live (e secondo in totale) del cantautore Ryan Star, concorrente di \"Rock Star: Supernova\" posizionatosi al sesto posto. Pubblicato nel 2006, gran parte dei suoi contenuti \u00e8 costituita dalle sue esibizioni nello show, ma sono comunque presenti alcuni brani originali. Ryan ha ricavato il titolo dell'album dal momento in cui Dave Navarro, uno dei giudici dello show dei Supernova, disse che Star era il \"Dark Horse\" della competizione."}
{"id": "2722548", "revid": "57342", "url": "https://it.wikipedia.org/wiki?curid=2722548", "title": "Premi Lumi\u00e8re 1998", "text": "La cerimonia di premiazione della 3\u00aa edizione dei Premi Lumi\u00e8re si \u00e8 svolta il 15 dicembre 1998 ed \u00e8 stata presieduta da Fanny Ardant."}
{"id": "2722554", "revid": "28026", "url": "https://it.wikipedia.org/wiki?curid=2722554", "title": "L'\u00e9cluse n. 1", "text": ""}
{"id": "2722555", "revid": "287204", "url": "https://it.wikipedia.org/wiki?curid=2722555", "title": "US Open 2006 - Singolare femminile", "text": "Kim Clijsters era la detentrice del titolo, ma quest'anno non ha partecipato.\nMarija \u0160arapova ha battuto in finale 6-4, 6-4 Justine Henin."}
{"id": "2722560", "revid": "57342", "url": "https://it.wikipedia.org/wiki?curid=2722560", "title": "Premi Lumi\u00e8re 1999", "text": "La cerimonia di premiazione della 4\u00aa edizione dei Premi Lumi\u00e8re si \u00e8 svolta il 16 gennaio 1999 ed \u00e8 stata presieduta da Jean Reno."}
{"id": "2722561", "revid": "135491", "url": "https://it.wikipedia.org/wiki?curid=2722561", "title": "Prix Lumi\u00e8re 1998", "text": ""}
{"id": "2722563", "revid": "135491", "url": "https://it.wikipedia.org/wiki?curid=2722563", "title": "Prix Lumi\u00e8re 1999", "text": ""}
{"id": "2722565", "revid": "1573940", "url": "https://it.wikipedia.org/wiki?curid=2722565", "title": "Sotirios Athanasopoulos", "text": "Partecip\u00f2 alle gare di ginnastica delle prime Olimpiadi moderne che si svolsero ad Atene nel 1896.\nVinse la medaglia d'argento nelle parallele a squadre, con la Panellinios GS Atene, della quale era team leader."}
{"id": "2722567", "revid": "729019", "url": "https://it.wikipedia.org/wiki?curid=2722567", "title": "Last Train Home EP", "text": "Last Train Home EP \u00e8 un \"extended play\" del cantautore statunitense Ryan Star Pubblicato nel 2009, include il brano \"Last Train Home\", utilizzato come colonna sonora per il film \"P.S. I Love You\", il brano \"Brand New Day\", usato come sigla musicale della serie televisiva \"Lie to Me\" e la canzone \"This Could Be the Year\" utilizzato come \"inno\" del WWE Survivor Series 2008."}
{"id": "2722569", "revid": "367445", "url": "https://it.wikipedia.org/wiki?curid=2722569", "title": "Lidija Litvjak", "text": "Pilota da caccia, viene solitamente accreditata di 12 abbattimenti individuali, 11 o 13 secondo altre fonti, e due o tre (o quattro, secondo altri autori,) in collaborazione, conseguiti nel corso di 66 combattimenti contro l'aviazione tedesca svoltisi soprattutto sopra Stalingrado.\nEra una delle due donne asso nella storia dell'aviazione, nonch\u00e9 l'aviatrice da caccia pi\u00f9 famosa di tutti i tempi, insieme a Katja Budanova accreditata - a sua volta - di 11 vittorie aeree.\nBiografia.\nNata a Mosca, il suo compleanno cadeva il 18 agosto, \"Giorno della Flotta Aerea Sovietica\". Cos\u00ec, la gente spesso scherzava: \"Era destinata a diventare un pilota\". Lidija si dimostr\u00f2 entusiasta di aviazione fin dalla fanciullezza. A 14 anni si iscrisse a un aeroclub e a 15 anni pilot\u00f2 per la prima volta un aereo. Ottenne il brevetto di volo alla fine degli anni trenta.\nSi diplom\u00f2 alle scuole superiori nel 1938 \"con lode\" e successivamente si addestr\u00f2 intensivamente alla Scuola di volo di Kherson. E quando scoppi\u00f2 la Grande Guerra Patriottica, aveva gi\u00e0 addestrato 45 allievi piloti.\nSeconda guerra mondiale.\nNel reggimento di donne.\nLitvjak cerc\u00f2 subito di arruolarsi nell'aeronautica militare russa ma fu respinta per insufficiente esperienza di pilotaggio. Esagerando di cento ore le sue attivit\u00e0 di volo, fu arruolata e - dopo l'addestramento nel Gruppo d'Aviazione 122, costituito dall'aviatrice russa Marina Raskova - assegnata, dalla stessa Raskova, al reggimento caccia interamente femminile 586 IAP. In questa unit\u00e0 si addestr\u00f2 al pilotaggio dello Yakovlev Yak-1.\nIl 586\u00b0 era un reggimento di difesa aerea. Il compito primario di questa unit\u00e0 era quello di proteggere importanti obiettivi dall'attacco di bombardieri nemici e di scortare aerei di personaggi importanti. Le ragazze pilota potevano scacciare gli aerei attaccanti ma non inseguirli o impegnare combattimento. La natura difensiva di queste missioni spiega il perch\u00e9 questo reggimento ottenne un numero limitato di vittorie.\nNei reggimenti maschili.\nNel settembre 1942, la Litvjak fu trasferita, con Katya Budanova, Maria Kuznetsova e Raisa Beliaeva, comandante del gruppo, al 437 IAP (\"istrebitel' nyi aviatsionnyi polk\", Reggimento Aviazione da Caccia), un'unit\u00e0 maschile impegnata nella Battaglia di Stalingrado. \"Liliia Litvjak era una persona molto aggressiva\" ma anche un pilota eccezionale, ricordava Boris Eremin (in seguito tenente generale dell'aviazione), che era un comandante di reggimento nella divisione alla quale lei e Budanova erano state assegnate, \"un pilota da caccia nato\".\nNel cielo di Stalingrado, Lidija, pilotando uno Yak-1 contraddistinto dal numero \"32\" sulla fusoliera, avrebbe ottenuto un notevole successo.\nAbbatt\u00e9 i suoi primi aerei nemici durante la sua seconda missione di combattimento, il 13 settembre 1942, quando quattro Yak-1 \u2014 guidati dal \"Major\" S. Danilov \u2014 attaccarono una formazione di Junkers Ju 88, scortati da Messerschmitt Bf 109 nel cielo di Stalingrado. La sua prima vittima - considerata la prima vittoria aerea conseguita da una donna \u2013 fu uno Ju 88, che fece precipitare in fiamme, con alcune raffiche. Subito dopo attacc\u00f2 un Bf 109 G-2 \"Gustav\" che era in coda al suo comandante di squadriglia, Raisa Beliaeva, abbattendolo. Il Bf 109 era pilotato da un asso della Luftwaffe accreditato di 11 vittorie aeree, decorato con la Croce di Ferro, lo \"Staff Sergeant\" Erwin Maier del \"II\u00b0 Staffel\" dello \"Jagdgeschwader 53\". Maier si lanci\u00f2 con il paracadute e venne catturato da truppe sovietiche. L'asso tedesco chiese di poter incontrare il pilota che era riuscito ad abbatterlo ma quando vide la Litvjak, credette di essere la vittima di uno scherzo. Soltanto quando lei gli descrisse i dettagli del loro duello aereo, si convinse di essere stato battuto da una donna. Allora si gett\u00f2 in ginocchio offrendole come omaggio il suo orologio d'oro svizzero ma la Litvjak rifiut\u00f2 sdegnata, dicendo: \"Non accetto regali dai nemici della patria\".\nIl giorno seguente, 14 settembre, abbatteva un altro Bf 109. Per alcuni storici si trattava di una vittoria individuale, per altri in collaborazione con Katja Budanova.\nIl 27 settembre, otteneva un'altra vittoria aerea, sempre contro uno Ju 88, il cui mitragliere aveva colpito il comandante del reggimento, il \"Major\" M.S. Khovostnikov. Per alcuni storici questa sarebbe stata, in realt\u00e0, la sua prima vittoria aerea.\n\"Cacciatrice libera\".\nLitvjiak, Budanova e Kuznetsova restarono nel 437.IAP per breve tempo, soprattutto perch\u00e9 questo reggimento era equipaggiato con i caccia LaGG, a differenza delle aviatrici giunte dal 586\u00b0, che volavano sugli Yak-1, e questo comportava difficolt\u00e0 di logistica e manutenzione.\nAlla fine del 1942, la Litvjak fu trasferita al 9.GvIAP (\"gvardeiskii istrebitel' nyi aviatsionnyi polk\", Reggimento delle Guardie di Aviazione da Caccia). Nel gennaio 1943, il 9.GvIAP venne riequipaggiato con il caccia Bell P-39 Airacobra e Litvjak e la Budanova vennero trasferite al 296.IAP (nel maggio 1943, ribattezzato 73.GvIAP per meriti di guerra) di Nikolai Baranov, parte dell'8\u00aa Armata dell'Aria, in modo che potessero continuare a pilotare gli Yak, che equipaggiavano la loro nuova unit\u00e0. Il 296.IAP rimase il reggimento della Litvjak fino al suo ultimo combattimento aereo. Sia lei che la Budanova divennero \"assi\" durante la loro permanenza presso queste unit\u00e0.\nL'11 febbraio 1943, Lidija Litvjak abbatteva individualmente uno Junkers Ju 87 Stuka e in collaborazione un Focke-Wulf Fw 190. E, il 23 febbraio, le fu conferito l'Ordine della Stella Rossa, e venne promossa a \"Mladishij Lejtenan\" (sottotenente). Inoltre le fu concesso il titolo di \"okhotniki\", o \"cacciatore libero\", che le permetteva di volare, in coppia con un altro pilota esperto, alla ricerca di aerei nemici da attaccare. Dopo lo Yakovlev numero \"32\", Lidija pilotava uno Yak-1, identificato dal numero \"44 giallo\".\nAi comandi di questo aereo, il 22 marzo otteneva una duplice vittoria: su Rostov sul Don faceva precipitare uno Junkers Ju 88 e un Bf 109 ma veniva a sua volta colpita e costretta ad un atterraggio di emergenza. A causa delle ferite riportate, la Litvjak venne inviata a Mosca, con Katya Budanova, affinch\u00e9 si curasse, non essendoci posto negli ospedali vicini ma, prima ancora di essere completamente guarita, Lidija ritornava al reggimento ed il 5 ed il 7 maggio abbatteva altri due Bf 109.\nNel 73.GvIAP, Litvjak volava spesso come gregario di Alexei Frolovich Solomatin. \"Kapitan\" Solomatin era un asso a cui erano state attribuite 39 vittorie aeree (22 condivise) ma il 21 maggio 1943, precipit\u00f2 sull'aeroporto di Pavlonka, restando ucciso sul colpo, di fronte all'intero reggimento. Lidija fu devastata dalla morte di Solomatin e scrisse alla madre una lettera in cui descriveva come si fosse resa conto, soltanto dopo la sua morte, di averlo amato.\nIl sergente maggiore Inna Pasportnikova, meccanico della Litvjak durante la sua permanenza nel reggimento maschile, rifer\u00ec nel 1990 che dopo la morte di Solomatin, la Litvjak non voleva altro che andare in missione, e che combatteva disperatamente.\nL'ultima missione.\nIl 1\u00ba agosto 1943, Lydia si trovava su un aeroporto vicino alla citt\u00e0 di Krasnyj Lu\u010d nel Donbass. Aveva la mano ferita da un proiettile che aveva perforato il suo abitacolo in un combattimento precedente, cos\u00ec prima di decollare dett\u00f2 una lettera a un'amica per sua madre. Tra le altre cose, dichiarava di \u201cbruciare dal desiderio di scacciare i tedeschi dal nostro paese, cos\u00ec che possiamo tornare a vivere una vita normale insieme.\u201d La missione della sua formazione, quel giorno era di pattugliare il fronte alla ricerca di bombardieri nemici. Secondo altri autori, invece, volava di scorta a degli Il-2. A circa sedici chilometri dal fronte, nei pressi di Or\u00ebl, intercettarono una grossa formazione di aerei tedeschi da bombardamento. Il pilota sovietico Ivan Borisenko, che quel giorno volava con la ragazza pilota russa, scrisse nel rapporto al commissario del reggimento femminile da caccia: \u201cLily non vide affatto i Messerschmitt Bf 109 che volavano pi\u00f9 in alto, come scorta dei bombardieri. Quando li vide, vir\u00f2 loro incontro, dopo sparirono tutti dietro una nuvola\u201d. Quando il pilota sovietico la rivide tra uno squarcio di nuvole, Lydya era inseguita da almeno otto caccia tedeschi, mentre il suo Yak emetteva fumo. Borisenko sorvol\u00f2 la zona ma non riusc\u00ec ad avvistarla. Egli non vide nessun aereo esplodere n\u00e9 alcun pilota lanciarsi con il paracadute. Quel che \u00e8 certo \u00e8 che la Litvjak non torn\u00f2 mai da quella missione. Fu eretta una statua in sua memoria.\nLitvjak aveva 21 anni e le erano accreditati 12 aerei abbattuti. Le autorit\u00e0 sovietiche sospettarono che fosse sopravvissuta a un atterraggio di emergenza e fosse stata fatta prigioniera, la qual cosa le trattenne dal concedere immediatamente alla ragazza il titolo di Eroe dell'Unione Sovietica.\nSoltanto nel maggio 1990, l'allora presidente Michael Gorbachev firm\u00f2 il decreto con il quale alla Litvjak veniva conferita la Stella d'Oro di Eroe dell'Unione Sovietica, alla memoria.\nControversie sulla morte.\nSecondo il sergente maggiore Inna Pasportnikova, meccanico di Lilya, la Litvjak aveva compiuto un atterraggio di emergenza in un campo ed era morta l\u00ec. Degli sconosciuti avevano seppellito il suo corpo sotto l'ala del suo Yak. In seguito, altre persone avevano smantellato i resti dell'aereo e nessuno avrebbe pi\u00f9 saputo che Lilya fosse sepolta l\u00ec. Ricorda ancora la Pasportnikova: \"Non sappiamo se la seppellirono i fascisti o i soldati Sovietici che liberarono il villaggio il giorno seguente. E non sappiamo nemmeno se rest\u00f2 ferita mortalmente nello schianto o se fu uccisa dai tedeschi sul posto. So che cercarono il suo corpo e il suo aereo per quindici anni, senza trovarlo mai. Io stessa ho cercato il suo caccia per tre anni con mio marito e i miei nipoti, usando un metal detector. Trovammo trenta aerei, ma non il suo. Pochi anni fa, due ragazzi giocavano in un campo in Bielorussia e videro un serpente che si infil\u00f2 in un buco. Essi decisero di allargare il buco e trovarono un corpo: il suo corpo. Cos\u00ec i resti furono esumati e fu invitata una commissione, gli specialisti, per esaminare i resti. Questa commissione scrisse un documento che affermava che il corpo apparteneva a una giovane donna pilota, molto piccola, e trovarono capelli, la sua tuta di volo ed un dente d'oro. In seguito la commissione reinterr\u00f2 il corpo nel cimitero di un vicino villaggio.\" \nGiglio bianco, rosa bianca.\nEra chiamata \"Giglio bianco di Stalingrado\" sulla stampa Sovietica. Venne anche chiamata \u201cRosa Bianca di Stalingrado\" in Europa e in Nord America, dopo che fu data notizia delle sue imprese."}
{"id": "2722570", "revid": "62004", "url": "https://it.wikipedia.org/wiki?curid=2722570", "title": "Team Festina", "text": ""}
{"id": "2722574", "revid": "28026", "url": "https://it.wikipedia.org/wiki?curid=2722574", "title": "Maigret et le client du samedi", "text": ""}
{"id": "2722575", "revid": "57342", "url": "https://it.wikipedia.org/wiki?curid=2722575", "title": "Premi Lumi\u00e8re 2000", "text": "La cerimonia di premiazione della 5\u00aa edizione dei Premi Lumi\u00e8re si \u00e8 svolta il 29 gennaio 2000 ed \u00e8 stata presieduta da Claudia Cardinale.\nA partire da questa edizione sono state introdotte due nuove categorie: migliore promessa femminile (\"meilleur espoir f\u00e9minin\") e migliore promessa maschile (\"meilleur espoir masculin\")."}
{"id": "2722577", "revid": "62004", "url": "https://it.wikipedia.org/wiki?curid=2722577", "title": "Festina-Lotus", "text": ""}
{"id": "2722578", "revid": "62004", "url": "https://it.wikipedia.org/wiki?curid=2722578", "title": "Lotus-Festina", "text": ""}
{"id": "2722579", "revid": "135491", "url": "https://it.wikipedia.org/wiki?curid=2722579", "title": "Prix Lumi\u00e8re 2000", "text": ""}
{"id": "2722580", "revid": "767487", "url": "https://it.wikipedia.org/wiki?curid=2722580", "title": "Come un guanto di velluto forgiato nel ferro", "text": "Come un guanto di velluto forgiato nel ferro \u00e8 una \"graphic novel\" di Daniel Clowes, edita in Italia dalla Coconino Press.\nTrama.\nClay Loudermilk sta cercando sua moglie. La scopre protagonista di un film sadomaso, che vede per caso in un cinema, intitolato \"Come un guanto di velluto forgiato nel ferro\". Inizia cos\u00ec una storia paranoica e bizzarra, affascinante e profonda come un film di David Lynch e popolata di personaggi tanto disturbanti quanto indimenticabili. Tra poliziotti violenti, santoni, cospirazioni e freak di varia natura, Clay vivr\u00e0 un'avventura ai limiti dell'incubo.\nPubblicato a puntate sulla rivista \"Eightball\" con enorme successo, arriva per la prima volta in Italia questo graphic novel che \u00e8 diventato immediatamente oggetto di culto, giungendo addirittura - caso pi\u00f9 unico che raro - ad ispirare un intero disco."}
{"id": "2722587", "revid": "170423", "url": "https://it.wikipedia.org/wiki?curid=2722587", "title": "Golden State Warriors 2001-2002", "text": "La stagione 2001-02 dei Golden State Warriors fu la 53\u00aa nella NBA per la franchigia.\nI Golden State Warriors arrivarono settimi nella \"Pacific Division\" della \"Western Conference\" con un record di 21-61, non qualificandosi per i play-off."}
{"id": "2722593", "revid": "110157", "url": "https://it.wikipedia.org/wiki?curid=2722593", "title": "Bego\u00f1a", "text": "Bego\u00f1a (raramente anche \"Begoina\", significante in euskera \"la parte bassa\", riferita al Monte Artxanda), \u00e8 il quarto distretto della citt\u00e0 di Bilbao, nei Paesi Baschi spagnoli. \nComprendente i quartieri di Santutxu, Bego\u00f1a e Bolueta, \u00e8 stato un comune storico della Biscaglia, incorporato alla citt\u00e0 di Bilbao nel 1925.\nOriginariamente includeva tutte le alture poste a sud e ad est della cittadella fortificata di origine medievale, che attualmente costituiscono il secondo, il terzo, il quarto e, parzialmente, il quinto distretto della citt\u00e0.\nAttualmente limitato a tre quartieri, si estende su una piccola zona residenziale compresa tra la \"Basilica di Bego\u00f1a\" ed i giardini \"Etxebarria Parkea\".\nA causa della presenza di una chiesa dedicata a \"Nostra Signora di Bego\u00f1a\", il nome del quartiere \u00e8 molto diffuso tra le donne nei Paesi Baschi."}
{"id": "2722596", "revid": "28026", "url": "https://it.wikipedia.org/wiki?curid=2722596", "title": "Maigret et M. Charles", "text": ""}
{"id": "2722597", "revid": "226458", "url": "https://it.wikipedia.org/wiki?curid=2722597", "title": "Ice Haven", "text": "Ice Haven \u00e8 una \"graphic novel\" di Daniel Clowes, edito in italiano dalla Coconino Press.\nTrama.\nIce Haven sembra una cittadina americana come tante, ma non fatevi ingannare dalle apparenze! Nella stessa tradizione letteraria di classici americani come \u201cPiccola citt\u00e0\u201d di Thornton Wilder e \u201cL'antologia di Spoon River\u201d di Edgar Lee Masters, Daniel Clowes ci racconta la storia di una citt\u00e0 attraverso le vicende di alcuni abitanti, 29 storie che si intrecciano tra loro, ognuna con uno stile e un'atmosfera unici. Si va dalla perfida parodia dei Peanuts e dei Flinstones alla vicenda strappalacrime della diciassettenne Violet e del suo amore infelice, alla rivalit\u00e0 tra Random Wilder, il narratore ufficiale della storia, e Mrs.Wentz, ambedue aspiranti poeti ufficiali di Ice Haven. E, sullo sfondo, la misteriosa scomparsa del piccolo David Goldberg...\nClowes riesce a tratteggiare l'essenza di un personaggio in poche vignette e a costruire una trama complessa e avvincente. Lasciando il lettore con la sensazione di abitare in un posto molto simile ad Ice Haven.\nL'AUTORE: Nato a Chicago nel 1961, Clowes ha conquistato ampia notoriet\u00e0 creando la serie a fumetti \u201cEightball\u201d. I suoi lavori trascendono il mondo del fumetto e sono stati pubblicati da riviste di prestigio come Esquire, The New Yorker, Vogue, Time e Newsweek. Dai suoi lavori sono stati tratti due film di successo: Ghost world, interpretato tra gli altri da Thor Birch (American Beauty), e Art School Confidential. Un terzo film \u00e8 attualmente in lavorazione."}
{"id": "2722598", "revid": "62004", "url": "https://it.wikipedia.org/wiki?curid=2722598", "title": "Lotus-Zahor", "text": ""}
{"id": "2722599", "revid": "22229", "url": "https://it.wikipedia.org/wiki?curid=2722599", "title": "Montazeri", "text": ""}
{"id": "2722600", "revid": "22229", "url": "https://it.wikipedia.org/wiki?curid=2722600", "title": "Hosein-Ali Montazeri", "text": ""}
{"id": "2722601", "revid": "22229", "url": "https://it.wikipedia.org/wiki?curid=2722601", "title": "Hossein Ali Montazeri", "text": ""}
{"id": "2722602", "revid": "22229", "url": "https://it.wikipedia.org/wiki?curid=2722602", "title": "Hussein-Ali Montazeri", "text": ""}
{"id": "2722603", "revid": "57342", "url": "https://it.wikipedia.org/wiki?curid=2722603", "title": "Premi Lumi\u00e8re 2001", "text": "La cerimonia di premiazione della 6\u00aa edizione dei Premi Lumi\u00e8re si \u00e8 svolta il 24 gennaio 2001 ed \u00e8 stata presentata da Fr\u00e9d\u00e9ric Lopez."}
{"id": "2722604", "revid": "300067", "url": "https://it.wikipedia.org/wiki?curid=2722604", "title": "Dean Oliver", "text": ""}
{"id": "2722605", "revid": "135491", "url": "https://it.wikipedia.org/wiki?curid=2722605", "title": "Prix Lumi\u00e8re 2001", "text": ""}
{"id": "2722610", "revid": "359266", "url": "https://it.wikipedia.org/wiki?curid=2722610", "title": "PSpice", "text": ""}
{"id": "2722611", "revid": "62004", "url": "https://it.wikipedia.org/wiki?curid=2722611", "title": "Super U-Raleigh-Fiat", "text": ""}
{"id": "2722612", "revid": "729019", "url": "https://it.wikipedia.org/wiki?curid=2722612", "title": "GDM Music", "text": "La GDM Music \u00e8 una casa discografica italiana fondata a Roma nel 1970 dal musicista e produttore Gianni Dell'Orso.\nStoria.\nDal 1994 \u00e8 specializzata prevalentemente nella pubblicazione di colonne sonore.\nLa maggior parte del catalogo discografico della GDM Music \u00e8 composto da CD di colonne sonore degli anni sessanta e settanta di Ennio Morricone, Nino Rota, Luis Bacalov, Piero Piccioni, Armando Trovajoli, Carlo Rustichelli e altri celebri compositori italiani.\nIl catalogo discografico comprende inoltre numerose antologie e compilation sempre dedicate alla musica per il cinema."}
{"id": "2722613", "revid": "170423", "url": "https://it.wikipedia.org/wiki?curid=2722613", "title": "Golden State Warriors 2002-2003", "text": "La stagione 2002-03 dei Golden State Warriors fu la 54\u00aa nella NBA per la franchigia.\nI Golden State Warriors arrivarono sesti nella \"Pacific Division\" della \"Western Conference\" con un record di 38-44, non qualificandosi per i play-off."}
{"id": "2722614", "revid": "588403", "url": "https://it.wikipedia.org/wiki?curid=2722614", "title": "Futbol'ny Klub Dnjapro Mahil\u00eb\u016d", "text": "Il Futbol'ny Klub Dnjapro Mahil\u00eb\u016d (in lingua bielorussa \u0424\u041a \u0414\u043d\u044f\u043f\u0440\u043e \u041c\u0430\u0433\u0456\u043b\u0451\u045e) \u00e8 una societ\u00e0 calcistica bielorussa con sede nella citt\u00e0 di Mahil\u00eb\u016d. Nel 1998, in seguito alla fusione con la squadra del \"FC Transmash\", la denominazione cambi\u00f2 in \"Dnjapro-Transmash\", nel 2006, la denominazione torn\u00f2 quella originale. La societ\u00e0 si \u00e8 sciolta al termine della stagione 2018, quando si \u00e8 fusa con in , dando vita a una nuova societ\u00e0 anch'essa denominata . Nel 2020, a seguito dello scioglimento del \"nuovo\" al termine della stagione 2019, il club viene rifondato, ripartendo dalla Druhaja liha.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019.\nOrganico.\nRosa 2013.\n \nRosa 2012.\n "}
{"id": "2722617", "revid": "57342", "url": "https://it.wikipedia.org/wiki?curid=2722617", "title": "Premi Lumi\u00e8re 2002", "text": "La cerimonia di premiazione della 7\u00aa edizione dei Premi Lumi\u00e8re si \u00e8 svolta il 25 febbraio 2002 al Forum des Images di Parigi."}
{"id": "2722618", "revid": "767487", "url": "https://it.wikipedia.org/wiki?curid=2722618", "title": "Head Crusher", "text": "Head Crusher \u00e8 un singolo del gruppo musicale statunitense Megadeth, l'unico estratto dal dodicesimo album in studio \"Endgame\" e pubblicato il 7 agosto 2009.\nLa canzone.\nSi tratta di uno dei brani pi\u00f9 pesanti mai composti dal gruppo. Comincia con un potente riff di chitarra di Chris Broderick, che \u00e8 sottofondo di un piccolo assolo di Dave Mustaine. Dopo una strofa si sente il primo ritornello, un po' ripetitivo ma molto rozzo, nello stile dei Megadeth di \"Countdown to Extinction\". Dopo un'altra strofa ed un altro ritornello si sente una voce che fa riferimento alla boxe dicendo frasi da arbitro sportivo come \"get your positions\" (prendete le vostre posizioni). Lo special cantato da Dave Mustaine fa da introduzione all'assolo di Chris Broderick, uno degli assoli pi\u00f9 veloci della band."}
{"id": "2722619", "revid": "135491", "url": "https://it.wikipedia.org/wiki?curid=2722619", "title": "Prix Lumi\u00e8re 2002", "text": ""}
{"id": "2722624", "revid": "254059", "url": "https://it.wikipedia.org/wiki?curid=2722624", "title": "Adalardo di Verona", "text": "Biografia.\nScomunicato nell'877 per gli abusi commessi contro l'abbazia di Nonantola da papa Giovanni VIII, si riconcili\u00f2 con quest'ultimo nello stesso anno. Prese parte al concilio di Ravenna divenendo poi il prediletto dell'imperatore Carlo il Grosso. Dall'888 all'894 fu arcicancelliere di Berengario I. Nell'898 partecip\u00f2 al concilio romano indetto da papa Giovanni IX per condannare papa Formoso.\nNel 905 rovin\u00f2 il rapporto con Berengario I per aver esortato Ludovico III, suo avversario, ad occupare Verona. Il suo richiamo non ebbe alcun effetto, perch\u00e9 l'imperatore, sollecitato dai cittadini veronesi, accorse in citt\u00e0, cattur\u00f2 ed accec\u00f2 il rivale. Dopo tale data non risultano pi\u00f9 documenti su Adalardo, fino al 911 quando sulla cattedra veronese \u00e8 presente il suo successore Nokterio."}
{"id": "2722625", "revid": "38120", "url": "https://it.wikipedia.org/wiki?curid=2722625", "title": "Cercando", "text": ""}
{"id": "2722628", "revid": "57342", "url": "https://it.wikipedia.org/wiki?curid=2722628", "title": "Premi Lumi\u00e8re 2003", "text": "La cerimonia di premiazione dell'8\u00aa edizione dei Premi Lumi\u00e8re si \u00e8 svolta il 14 febbraio 2003 al Forum des Images di Parigi. \u00c8 stata presieduta da Carole Laure e presentata da Fr\u00e9d\u00e9ric Mitterrand.\n\u00c8 stato reso omaggio a Daniel Toscan du Plantier, fondatore dei Premi Lumi\u00e8re con il giornalista statunitense Edward Behr, scomparso l'11 febbraio 2003.\nA partire da questa edizione il premio per il miglior film straniero (\"meilleur film \u00e9tranger\") \u00e8 stato sostituito dal premio per il miglior film francofono (\"meilleur film francophone\")."}
{"id": "2722629", "revid": "38120", "url": "https://it.wikipedia.org/wiki?curid=2722629", "title": "Nessuno schema nella mia vita", "text": ""}
{"id": "2722630", "revid": "135491", "url": "https://it.wikipedia.org/wiki?curid=2722630", "title": "Prix Lumi\u00e8re 2003", "text": ""}
{"id": "2722636", "revid": "57342", "url": "https://it.wikipedia.org/wiki?curid=2722636", "title": "Premi Lumi\u00e8re 2004", "text": "La cerimonia di premiazione della 9\u00aa edizione dei Premi Lumi\u00e8re si \u00e8 svolta il 17 febbraio 2004 al Cin\u00e9ma des Cin\u00e9astes di Parigi ed \u00e8 stata presieduta da Patrice Ch\u00e9reau."}
{"id": "2722638", "revid": "256896", "url": "https://it.wikipedia.org/wiki?curid=2722638", "title": "Festival internazionale di musica da camera di Cervo", "text": ""}
{"id": "2722640", "revid": "297218", "url": "https://it.wikipedia.org/wiki?curid=2722640", "title": "Maestro Acuto", "text": ""}
{"id": "2722641", "revid": "38120", "url": "https://it.wikipedia.org/wiki?curid=2722641", "title": "Se non avrei fatto il cantande", "text": ""}
{"id": "2722642", "revid": "46291", "url": "https://it.wikipedia.org/wiki?curid=2722642", "title": "Cyperus longus", "text": "Lo zigolo o giunco odorato (\"Cyperus longus\" ) \u00e8 una pianta acquatica perenne della famiglia delle Cyperaceae. \nVive in zone umide, stagno e paludi fino a 500 m s.l.m. \u00c8 diffuso in Europa, Nordafrica e in Asia centro-occidentale.\nIn passato il tubero dello zigolo veniva usato tostato come surrogato del caff\u00e8."}
{"id": "2722643", "revid": "135491", "url": "https://it.wikipedia.org/wiki?curid=2722643", "title": "Prix Lumi\u00e8re 2004", "text": ""}
{"id": "2722645", "revid": "767487", "url": "https://it.wikipedia.org/wiki?curid=2722645", "title": "Giuseppe Emanuele Ortolani", "text": "Biografia.\nGiuseppe Emanuele Ortolani dei baroni di Pasquale , discendente di un'antica famiglia pisana trapiantatasi in Sicilia nel XIII secolo, fu avvocato, letterato e biografo. Fu autore prolifico, noto soprattutto per aver scritto la monumentale \"Biografia degli uomini illustri della Sicilia\" (Napoli, 1818-1821, voll. 4). Viene riconosciuto il merito ad Ortolani di aver rilanciato nel primo ventennio dell'Ottocento in ambito, non solo strettamente siciliano, il genere biografico.."}
{"id": "2722647", "revid": "585241", "url": "https://it.wikipedia.org/wiki?curid=2722647", "title": "Shahrest\u0101n di Iranshahr", "text": "Lo shahrest\u0101n di Iranshahr (farsi \u0634\u0647\u0631\u0633\u062a\u0627\u0646 \u0627\u06cc\u0631\u0627\u0646\u0634\u0647\u0631) \u00e8 uno dei 18 \"shahrest\u0101n\" del Sistan e Baluchistan, il capoluogo \u00e8 Iranshahr. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2722650", "revid": "170423", "url": "https://it.wikipedia.org/wiki?curid=2722650", "title": "Golden State Warriors 2003-2004", "text": "La stagione 2003-04 dei Golden State Warriors fu la 55\u00aa nella NBA per la franchigia.\nI Golden State Warriors arrivarono quarti nella \"Pacific Division\" della \"Western Conference\" con un record di 37-45, non qualificandosi per i play-off."}
{"id": "2722651", "revid": "1305772", "url": "https://it.wikipedia.org/wiki?curid=2722651", "title": "Family Guy Video Game!", "text": "Family Guy Video Game! \u00e8 un videogioco del 2006 distribuito da 2K Games e sviluppato da High Voltage Software, basato sulla serie televisiva \"I Griffin\".\nTrama.\nLa storia del videogioco si colloca tra l'83\u00ba ed 84\u00ba episodio della serie TV.\nIl videogioco si estende in tre trame differenti (relative agli altrettanti personaggi giocabili) che si intersecano costantemente. Il protagonista iniziale \u00e8 Stewie, che dovr\u00e0 affrontare il suo perfido alter ego Bertram nella sfida per il dominio sul mondo. Stewie dovr\u00e0 raccogliere i potenziatori della propria arma, risolvere enigmi e prendere controllo della mente degli altri personaggi come Lois e Glenn Quagmire affinch\u00e9 facciano per lui le commissioni rese pi\u00f9 difficili dalle sue piccole dimensioni. Si giocher\u00e0 poi con il cane Brian, che \u00e8 stato accusato di aver messo incinta la cagna del padre di Lois, durante il corso della storia Brain dovr\u00e0 cercare degli indizi per scoprire chi sia il vero colpevole senza esser scoperto, e infine si giocher\u00e0 nei panni di Peter per cercare di fermare Mr. Belvedere (della sitcom americana omonima) nel suo tentativo di conquistare il pianeta, dove adotter\u00e0 diverse personalit\u00e0 come il Robot A.N.N.A, una sua versione da prostituta e il suo alter-ego Rufus Griffin e molti altri ancora. "}
{"id": "2722653", "revid": "585241", "url": "https://it.wikipedia.org/wiki?curid=2722653", "title": "Shahrest\u0101n di Khash", "text": "Lo shahrest\u0101n di Khash (farsi \u0634\u0647\u0631\u0633\u062a\u0627\u0646 \u062e\u0627\u0634) \u00e8 uno dei 18 \"shahrest\u0101n\" del Sistan e Baluchistan, il capoluogo \u00e8 Khash. Lo shahrest\u0101n \u00e8 suddiviso in 3 circoscrizioni (\"bakhsh\"): "}
{"id": "2722655", "revid": "486946", "url": "https://it.wikipedia.org/wiki?curid=2722655", "title": "FC Dnepr Mahilyow", "text": ""}
{"id": "2722658", "revid": "486946", "url": "https://it.wikipedia.org/wiki?curid=2722658", "title": "FC Dnepr Mogilev", "text": ""}
{"id": "2722661", "revid": "57342", "url": "https://it.wikipedia.org/wiki?curid=2722661", "title": "Premi Lumi\u00e8re 2005", "text": "La cerimonia di premiazione della 10\u00aa edizione dei Premi Lumi\u00e8re si \u00e8 svolta il 16 febbraio 2005 al Cin\u00e9ma de Cin\u00e9astes di Parigi ed \u00e8 stata presieduta da Patrice Leconte."}
{"id": "2722665", "revid": "135491", "url": "https://it.wikipedia.org/wiki?curid=2722665", "title": "Prix Lumi\u00e8re 2005", "text": ""}
{"id": "2722667", "revid": "210936", "url": "https://it.wikipedia.org/wiki?curid=2722667", "title": "Delitto di Perugia", "text": ""}
{"id": "2722672", "revid": "767487", "url": "https://it.wikipedia.org/wiki?curid=2722672", "title": "Crenologia", "text": "La crenologia \u00e8 lo studio scientifico delle propriet\u00e0 fisiche, chimiche e terapeutiche delle acque termali e minerali.\nGli studi crenologici riguardano le acque sulfuree, le cui propriet\u00e0 terapeutiche sono note fin dall'antichit\u00e0."}
{"id": "2722673", "revid": "106456", "url": "https://it.wikipedia.org/wiki?curid=2722673", "title": "Red River Valley", "text": "La Red River Valley (\"Valle del Fiume Rosso\" in italiano) \u00e8 una regione del Nordamerica centrale che \u00e8 bagnata dalle acque del Red River del Nord. \u00c8 particolarmente importante per la geografia del Dakota del Nord, del Minnesota e del Manitoba a causa delle sue ampie terre fertili e dei centri abitati di Fargo, Moorhead, Grand Forks e Winnipeg. In passato dove attualmente si trova la valle si estendeva il lago di origine glaciale Agassiz.\nImportanza storica.\nIl governo degli Stati Uniti utilizza in genere il nome \"Red River Valley\" per descrivere la sezione nordorientale del Dakota del Nord e quella nordoccidentale del Minnesota acquisite dagli inglesi con una convenzione nel 1818. Incentrata attorno alle sponde del Red River del Nord, queste terre erano in precedenza sotto il dominio della Gran Bretagna. Come specificato nel secondo articolo del trattato di cessione delle terre, entrarono a far parte dei confini statunitense tutte le terre al di sotto del 49\u00ba parallelo, ponendo quest'ultimo come linea di demarcazione fra Stati Uniti e Canada fino alla regione delle Montagne Rocciose. (Tale linea di confine venne ulteriormente allungata fino all'Oceano Pacifico nel 1846 come prescritto nel Trattato dell'Oregon.) In totale il territorio acquisito dagli Stati Uniti fu di 119.794,72\u00a0km\u00b2, pari all'1,3% dell'intera superficie.\nSpesso si pensa che tale passaggio di terre sia avvenuto gratuitamente. Comunque il territorio che rientrava nell'accordo dell'acquisto della Louisiana a ovest della Red River Valley si estendeva in parte oltre il 49\u00ba parallelo. Tale territorio fu ceduto agli inglesi in cambio del possesso della Red River Valley. Le porzioni di terreno al di sopra del parallelo sono state le uniche mai cedute a una potenza straniera dagli Stati Uniti.\nLa regione era pressoch\u00e9 disabitata, fino a quando le richieste della trib\u00f9 degli Ojibwe di possesso della vallata furono respinte attraverso il \"Treaty of Old Crossing\" del 1863. Tale trattato spian\u00f2 la strada verso lo sfruttamento agricolo delle estese coltivazioni, creando nuove opportunit\u00e0 di lavoro e di colonizzazione fra gli anni 1870 e gli '80."}
{"id": "2722679", "revid": "116422138", "url": "https://it.wikipedia.org/wiki?curid=2722679", "title": "Lekane", "text": "La lekane (\u03bb\u03b5\u03ba\u03ac\u03bd\u03b7 in greco antico, pl. \"lekanai\") era una forma vascolare in uso nella Grecia antica, frequente in Attica e in Beozia. Era una coppa di dimensioni notevoli, bassa e schiacciata, con due anse orizzontali, piede ad anello, orlo appiattito e talvolta verticale. Oggetto di uso domestico, poteva svolgere diverse funzioni come contenere e servire cibo o servire come bacile per l'acqua; si distingue dalla \"lekanis\" per una pi\u00f9 frequente assenza di coperchio e di decorazione. Testimoniata, sebbene rara, gi\u00e0 in et\u00e0 geometrica, divenne di uso frequente a partire dal periodo arcaico."}
{"id": "2722680", "revid": "122880", "url": "https://it.wikipedia.org/wiki?curid=2722680", "title": "Canzoni da films", "text": "Canzoni da films, pubblicato nel 1976, \u00e8 un album della cantante italiana Ornella Vanoni.\nIl disco.\nL'album raccoglie dei pezzi tratti da colonne sonore di film.\n\"Non so pi\u00f9 come amarlo\" dal film \"Jesus Christ Superstar\"\n\"Anonimo Veneziano\" dal film omonimo di Enrico Maria Salerno\n\"Un uomo una donna\" dal film omonimo di Claude Lelouch\n\"Quei giorni insieme a te\" dal film \"Non si sevizia un paperino\" di Lucio Fulci\n\"Ma come ho fatto\" dal film \"L'appuntamento\" di Jean Delannoy\n\"Domani \u00e8 un altro giorno\" inserito nel film \"La prima notte di quiete\" di Valerio Zurlini\n\"Parla pi\u00f9 piano\" dal film \"Il padrino\" di Francis Ford Coppola\n\"Ninna nanna di Rosemary\" dal film \"Rosemary's Baby\" di Roman Pola\u0144ski\n\"L'appuntamento\" inserito nel film \"Tony Arzenta\" di Duccio Tessari\n\"La canzone di Leonardo\", dallo sceneggiato tv \"La vita di Leonardo da Vinci\" di Renato Castellani\n\"La canzone di Leonardo\" non \u00e8 un brano inedito, ma venne pubblicato sul disco della colonna sonora dello sceneggiato tv La vita di Leonardo da Vinci edito dalla Ariston (AR/LP 12069) nel 1971. L'lp, comprendente quindici tracce, si apre con il pezzo cantato dalla Vanoni. Questa raccolta lo pubblica per la prima volta in un disco della cantante, in quanto l'lp del 1971 \u00e8 accreditato al compositore delle musiche, Roman Vlad.\nIl brano \u00e8 uscito anche su un 45 giri, sempre edito dalla Ariston per il mercato estero, accreditato alla Vanoni che ha sul retro uno strumentale inedito del gruppo \"Planetarium\", anch'essi sotto contratto con la Ariston, e non presente nel loro lp \"Infinity\".\nMusicisti.\nArrangiamenti.\nFranco Orlandini (1), Stelvio Cipriani (2), Augusto Martelli (3), Riz Ortolani (4), Bruno Canfora (5), Gianfranco Lombardi, (6, 7, 9)"}
{"id": "2722683", "revid": "355597", "url": "https://it.wikipedia.org/wiki?curid=2722683", "title": "RAA Louvi\u00e9roise", "text": ""}
{"id": "2722687", "revid": "400694", "url": "https://it.wikipedia.org/wiki?curid=2722687", "title": "Kenji Toba", "text": "Biografia.\nKenji Toba \u00e8 un impiegato della prefettura di Ibaraki e un astrofilo, \u00e8 noto in particolare per la scoperta della cometa C/1971 E1 Toba che ha scoperto dopo 124 ore di ricerche in due anni e mezzo. Gli \u00e8 stato dedicato un asteroide, 24962 Kenjitoba."}
{"id": "2722688", "revid": "585241", "url": "https://it.wikipedia.org/wiki?curid=2722688", "title": "Shahrest\u0101n di Konarak", "text": "Lo shahrest\u0101n di Konarak (farsi \u0634\u0647\u0631\u0633\u062a\u0627\u0646 \u06a9\u0646\u0627\u0631\u06a9) \u00e8 uno dei 18 \"shahrest\u0101n\" del Sistan e Baluchistan, il capoluogo \u00e8 Konarak. Lo shahrest\u0101n \u00e8 suddiviso in 2 circoscrizioni (\"bakhsh\"):"}
{"id": "2722696", "revid": "110157", "url": "https://it.wikipedia.org/wiki?curid=2722696", "title": "Ibaiondo", "text": "Ibaiondo \u00e8 il quinto distretto della citt\u00e0 di Bilbao, nei Paesi Baschi spagnoli.\nDiviso tra i quartieri di Atxuri, Bilbo Zarra, Casco Viejo, Iturralde, Abusu, San Adri\u00e1n, San Francisco, Solokoetxe, Miribilla e Zabala, in euskera significa \"oltre il fiume\".\nIl distretto comprende sia la parte pi\u00f9 moderna della citt\u00e0, il quartiere Miribilla, la cui costruzione cominci\u00f2 nel 1999 e venne terminata due anni pi\u00f9 tardi, che quella pi\u00f9 antica, ovvero il \"Casco Viejo\", zona fortificata risalente al medioevo, con le chiese di Sant'Antonio e la Cattedrale di Santiago, entrambe risalenti al XV secolo.\n\u00c8 inoltre il distretto pi\u00f9 popolato (57.340 abitanti nel 2006) ed esteso della citt\u00e0, con un'area di 9,65\u00a0km\u00b2 (un quarto dell'intera municipalit\u00e0): l'area urbana si estende solo per 2,45\u00a0km\u00b2, mentre la restante parte riguarda il monte Pagasarri."}
{"id": "2722697", "revid": "729019", "url": "https://it.wikipedia.org/wiki?curid=2722697", "title": "Grand Forks Air Force Base", "text": "La Grand Forks Air Force Base (IATA: RDR, ICAO: KRDR, FAA LID: RDR), anche nota semplicemente come Grand Forks AFB \u00e8 un aeroporto militare della United States Air Force situato a circa 24 chilometri dalla citt\u00e0 di Grand Forks nel Dakota del Nord."}
{"id": "2722700", "revid": "188116", "url": "https://it.wikipedia.org/wiki?curid=2722700", "title": "Ufficiale pilota di complemento", "text": "L'ufficiale pilota di complemento \u00e8 un ufficiale di complemento delle forze armate italiane, rientrante nel \"Ruolo Ufficiali\", non in servizio permanente, impiegato in attivit\u00e0 di volo su velivoli da caccia, velivoli da trasporto e su velivoli ad ala rotante.\nDescrizione.\nQuesta figura in Italia \u00e8 utilizzata esclusivamente presso l'Aeronautica Militare e l'Aviazione Navale della Marina Militare, oltre che nella Guardia di Finanza, in quanto le altre forze armate e corpi dello Stato reclutano tutto il personale navigante attraverso il Ruolo Normale.\nI piloti di complemento al termine del periodo formativo e di specializzazione, di norma di tre anni, conseguono il brevetto di pilota militare e devono sostenere una ferma della durata di dodici anni. Al termine di tale periodo, sia l'Aeronautica sia la Marina bandiscono dei concorsi per il transito di questi ufficiali di complemento nei ranghi degli ufficiali del ruolo speciale in servizio permanente. Malgrado ci\u00f2, molti AUPC, al termine della ferma dodicennale decidono, anche in virt\u00f9 delle enormi differenze di stipendio, di convertire il brevetto di volo militare in civile e offrire la propria altissima professionalit\u00e0 alle compagnie di volo commerciali.\nDisciplina nelle forze armate italiane.\nAeronautica Militare.\nL'aeronautica bandisce concorsi aperiodici per il reclutamento di giovani Allievi Piloti di Complemento. I vincitori del concorso vengono ammessi a una ferma dodicennale, comprensiva del corso di formazione triennale da effettuare sia all'Accademia Aeronautica che nell'ambito dell'Euro-NATO Joint Jet Pilot Training (ENJJPT), prevalentemente presso le scuole di volo statunitensi della NATO e dell'USAF come la 80th FTW della Sheppard AFB.\nPer la sua particolare natura, un pilota di complemento avr\u00e0 uno sviluppo di carriera pi\u00f9 lento, che parte dal grado di sergente maggiore pilota, ma al contempo non avr\u00e0 incarichi di comando di reparti di volo o di terra, n\u00e9 avr\u00e0 incarichi di Stato Maggiore o staff, in Italia o all'estero, concentrandosi esclusivamente sull'attivit\u00e0 di volo. Di norma un Pilota di complemento conseguir\u00e0 un \"monte ore\" di volo ben superiore rispetto a un pari grado appartenente ai corsi normali ; \nMarina Militare.\nI candidati vincitori dei concorsi aperiodici banditi per il reclutamento dei piloti di complemento dell'Aviazione Navale e nei reparti di volo della Capitaneria di porto assumono la qualifica di AUPC (Allievo Ufficiale Pilota Complemento) e vengono inquadrati presso l'Accademia Navale di Livorno per un corso di 11 settimane detto corso \"pre-flight\" dove, oltre alla formazione formale e tecnico-professionale, seguono un'intensa attivit\u00e0 sportiva e un corso intensivo di lingua inglese propedeutico alla fase successiva di scuola di volo, che viene ormai trascorsa esclusivamente negli Stati Uniti, presso la Naval Air Station Pensacola, Florida.\nLe fasi del corso di pilotaggio sono tre:\nAl termine di questa fase gli allievi delle Capitanerie di Porto ala rotante e quelli dello Stato Maggiore che scelgono ala fissa rientrano in Italia per il completamento delle rispettive fasi presso l'Aeronautica Militare. Gli allievi dello Stato maggiore ala rotante tornano presso il Training Air Wing 5, a Whiting Field, per il corso elicotteri sul TH-57B e C. Alcuni allievi ufficiali piloti di complemento continuano comunque a seguire l'iter formativo nazionale presso le scuole di volo dell'Aeronautica Militare abilitandosi prima presso il 70\u00ba Stormo di Latina su velivolo SF 260 e successivamente presso il 61\u00ba Stormo di Galatina su aviogetto MB 339 dove, al termine del corso della durata di circa un anno, conseguono il brevetto di pilota militare e la nomina a ufficiale (Guardiamarina)."}
{"id": "2722702", "revid": "263989", "url": "https://it.wikipedia.org/wiki?curid=2722702", "title": "Grand Forks AFB", "text": ""}
{"id": "2722703", "revid": "585241", "url": "https://it.wikipedia.org/wiki?curid=2722703", "title": "Shahrest\u0101n di Nikshahr", "text": "Lo shahrest\u0101n di Nikshahr (farsi \u0634\u0647\u0631\u0633\u062a\u0627\u0646 \u0646\u06cc\u06a9\u0634\u0647\u0631) \u00e8 uno dei 18 \"shahrest\u0101n\" del Sistan e Baluchistan, il capoluogo \u00e8 Nikshahr. Lao shahrest\u0101n \u00e8 suddiviso in 3 circoscrizioni (\"bakhsh\"): "}
{"id": "2722704", "revid": "149485", "url": "https://it.wikipedia.org/wiki?curid=2722704", "title": "Lituanoamericani", "text": "Un lituanoamericano \u00e8 un cittadino statunitense di origini lituane. Secondo il censimento della popolazione dell'US Census del 2000, viene stimato che 659.992 persone residenti negli Stati Uniti abbiano ascendenze lituane e rappresentino uno dei gruppi etnici dell'Europa orientale pi\u00f9 numerosi (0,2% della popolazione totale).\nStoria.\nI primi ingenti sbarchi di immigrati lituani iniziarono negli anni sessanta dell'Ottocento, in particolare tra il 1867-68, quando la Lituania (che all'epoca era componente dell'impero russo) fu colpita da una carestia che port\u00f2 grandi masse di autoctoni a cercare fortuna nelle Americhe.\nIn concomitanza con la crisi, l'avvio di un faticoso processo di industrializzazione da parte dell'impero russo che soffriva di un declino demografico contribu\u00ec all'espansione dei terreni per l'agricoltura in territorio lituano. Gran parte degli autoctoni furono obbligati a lavorare come manovalanza per le nuove coltivazioni russe, che avevano sostituito i vecchi raccolti del posto, cosa che port\u00f2 numerosi lituani a spostarsi negli Stati Uniti d'America, meta ambita di numerosi europei.\nL'ondata di immigrati lituani si aggiunse a quella ancora pi\u00f9 vasta di numerose altre etnie dell'Europa orientale (albanesi, ebrei, romeni, ungheresi) e continu\u00f2 incessante fino al tramonto della prima guerra mondiale. Per far fronte al timore di una sovraimmigrazione, il Congresso var\u00f2 alcune leggi anti-immigrazione, tra cui la Emergency Quota Act nel 1921, subito seguita dal Immigration Act of 1924, anche in vista della nascita e propagazione di sentimenti xenofobi verso i nuovi immigrati dell'Est Europa, malvisti sia dagli americani che dagli altri europei.\nL'Immigration Act mirava in particolare a ridurre l'immigrazione proveniente dai paesi meridionali e orientali dell'Europa, i quali soprattutto dopo il 1890 avevano portato negli Stati Uniti diversi milioni di persone.\nLe leggi ebbero l'effetto sperato, e l'immigrazione fu in parte attenuata. Con lo scoppio della seconda guerra mondiale si assist\u00e9 a un radicale ritorno dell'immigrazione lituana, dopo che le repubbliche baltiche furono occupate dall'Unione Sovietica.\nGli abitanti dei paesi baltici furono accolti negli Stati Uniti dopo che il Congresso var\u00f2 uno speciale permesso d'entrata che garantiva loro l'acquisto della cittadinanza americana. L'atto fu in vigore fino al 1967.\nDopo il collasso dell'Unione Sovietica e l'acquisizione dello stato d'indipendenza della Lituania, inizi\u00f2 altro breve periodo d'emigrazione verso gli Stati Uniti gradualmente diminuito in seguito all'entrata della Lituania nell'Unione europea, per cui le Americhe sono state sostituite da paesi come Irlanda e Regno Unito.\nDistribuzione sul territorio.\nLa citt\u00e0 di Chicago ospita la seconda pi\u00f9 grande comunit\u00e0 lituana al mondo. La zona metropolitana di Bridgeport conosciuta come \"Lithuanian Downtown\" era sede anche delle attivit\u00e0 diplomatiche e politiche lituane negli Stati Uniti.\nAltre comunit\u00e0 lituanoamericane rilevanti si trovano nella Pennsylvania nordorientale, in particolare nella \"regione del carbone\", dove, nel borgo di Schuylkill County della Nuova Philadelphia, con una percentuale di lituanoamericani residenti pari al 25% della popolazione totale si ha la pi\u00f9 alta concentrazione di lituanoamericani della nazione.\nGli stati federati degli USA con maggior presenza di lituanoamericani sono:\nLituanoamericani celebri.\nGrandi personalit\u00e0 del cinema americano passato e presente hanno ascendenze lituane, come per esempio i registi: Robert Zemeckis, John Milius e gli attori: Blackie Dammett, John C. Reilly, Charles Bronson, Brendon Small, Sean Penn, Chris Penn, Michael Penn, Leo Penn, Daniel Jason Sudeikis.\nAltri nomi che si possono citare sono: i musicisti Anthony Kiedis, Brandon Flowers, Pink (cantante), la modella Jurgita Valts, il noto criminale Alvin Karpis, il politico Richard Durbin, gli sportivi Johnny Unitas, Vitas Gerulaitis, Frank Lubin, Dick Butkus, Joe Jurevicius, Jack Sharkey, James Laurinaitis, il discusso prelato Paul Marcinkus."}
{"id": "2722707", "revid": "767487", "url": "https://it.wikipedia.org/wiki?curid=2722707", "title": "Tart\u00e1", "text": ""}
{"id": "2722709", "revid": "423521", "url": "https://it.wikipedia.org/wiki?curid=2722709", "title": "Vin\u00edcius Silva Soares", "text": ""}
{"id": "2722712", "revid": "287204", "url": "https://it.wikipedia.org/wiki?curid=2722712", "title": "Tart\u00e0", "text": ""}
{"id": "2722713", "revid": "287204", "url": "https://it.wikipedia.org/wiki?curid=2722713", "title": "Baldwin (New York)", "text": ""}
{"id": "2722720", "revid": "767487", "url": "https://it.wikipedia.org/wiki?curid=2722720", "title": "Winds of Plague", "text": "I Winds of Plague sono una band deathcore statunitense, formatasi nel 2002 a Upland, in California.\nLa particolarit\u00e0 di questo gruppo \u00e8 quella di unire elementi symphonic metal al deathcore.\nStoria.\nI Winds of Plague si formano nel 2002 con il nome di \"Bleak December\", tuttavia nell'aprile 2005 il gruppo cambia nome nell'attuale Winds of Plague, prendendo ispirazione dal testo della canzone \"Endless\" degli Unearth. Dopo pochi mesi dal cambio di nome la band pubblica il suo primo album dal titolo \"A Cold Day in Hell\" sotto la Recorse Records. Nel 2007 la band firma per la Century Media e nel 2008 pubblica il suo album di debutto sotto una major dal titolo \"Decimate the Weak\". L'album contiene i singoli \"Decimate the Weak\" e \"Angels of Debauchery\", mentre per la canzone \"The Impaler\" \u00e8 stato girato un video.\nNel 2009 esce il terzo album della band \"The Great Stone War\", dal quale vengono estratti i singoli \"Approach the Podium\" e \"Chest and Horns\". Nel 2011 esce il quarto album \"Against the World\" che contiene i singoli \"California\", \"Refined in the Fire\" e \"Drop the Match\". Insieme ad altri gruppi deathcore/metalcore partecipano alla colonna sonora di \"Homefront\" con la cover di \"For What It's Worth\" dei Buffalo Springfield."}
{"id": "2722722", "revid": "170423", "url": "https://it.wikipedia.org/wiki?curid=2722722", "title": "Golden State Warriors 2004-2005", "text": "La stagione 2004-05 dei Golden State Warriors fu la 56\u00aa nella NBA per la franchigia.\nI Golden State Warriors arrivarono quarti nella \"Pacific Division\" della \"Western Conference\" con un record di 34-48, non qualificandosi per i play-off."}
{"id": "2722723", "revid": "1305772", "url": "https://it.wikipedia.org/wiki?curid=2722723", "title": "Bancroft", "text": ""}
{"id": "2722724", "revid": "1305772", "url": "https://it.wikipedia.org/wiki?curid=2722724", "title": "Basalt", "text": ""}
{"id": "2722725", "revid": "170423", "url": "https://it.wikipedia.org/wiki?curid=2722725", "title": "Golden State Warriors 2005-2006", "text": "La stagione 2005-06 dei Golden State Warriors fu la 57\u00aa nella NBA per la franchigia.\nI Golden State Warriors arrivarono quinti nella \"Pacific Division\" della \"Western Conference\" con un record di 34-48, non qualificandosi per i play-off."}
{"id": "2722726", "revid": "767487", "url": "https://it.wikipedia.org/wiki?curid=2722726", "title": "Sixth Comm", "text": "Sixth Comm \u00e8 un gruppo musicale musica sperimentale, rock e synth pop inglese fondato da Patrick Leagas nel 1986, fortemente influenzato dalla magia e dalla mitologia nordica.\nStoria.\nPatrick Leagas fonda i Sixth Comm nel 1986 dopo aver abbandonato improvvisamente il gruppo neofolk/post-industrial Death in June nel nell'aprile dell'anno precedente. La prima registrazione dei Sixth Comm contiene alcune cover di brani dei Death in June, mentre la cassetta \"Nothing Life\" viene inizialmente realizzata come lavoro collettivo delle due band, per essere poi ristampata senza fare menzione dell'ex band di Leages.\nI primi lavori dei Sixth Comm proseguono nella direzione della musica neofolk tracciata dalla band di Douglas Pearce, per poi distaccarsene progressivamente adottando uno stile personale. Leagas decide di adottare il soprannome di O'Kill, iniziando ad adottare uno stile musicale maggiormente elettronico e dance e a sperimentare nuove sonorit\u00e0. I testi iniziano a evolvere sempre pi\u00f9 in direzione di contenuti pagani. La \"sacerdotessa pagana\" Amodali (moglie di Leagas) appare occasionalmente come componente del gruppo."}
{"id": "2722730", "revid": "170423", "url": "https://it.wikipedia.org/wiki?curid=2722730", "title": "Golden State Warriors 2006-2007", "text": "La stagione 2006-07 dei Golden State Warriors fu la 58\u00aa nella NBA per la franchigia.\nI Golden State Warriors arrivarono secondi nella \"Pacific Division\" della \"Western Conference\" con un record di 42-40. Nei play-off vinsero il primo turno con i Dallas Mavericks (4-2), perdendo poi la semifinale di conference con gli Utah Jazz (4-1)."}
{"id": "2722733", "revid": "767487", "url": "https://it.wikipedia.org/wiki?curid=2722733", "title": "Allan Sherman", "text": "Divenne famoso come cantante nei primi anni sessanta. Le sue canzoni erano spesso delle cover parodistiche. Una sua famosa canzone era \"Hello Muddah, Hello Fadduh\".\nBiografia.\nInfanzia.\nSherman prese il cognome da nubile della madre dopo essere stato abbandonato da suo padre, Percy Copelon, un meccanico e inventore. Pi\u00f9 tardi, Copelon si offr\u00ec di pagare l'istruzione al figlio se avesse ripreso il nome di famiglia, ma quando cess\u00f2 il supporto economico, il giovane divenne ancora una volta Allan Sherman.\nProduttore TV.\nSherman cre\u00f2 un quiz televisivo chiamato \"I Know a Secret\". Il produttore televisivo Mark Goodson si impadron\u00ec dell'idea di Sherman e la cambi\u00f2 in \"I've Got a Secret\", il quale venne trasmessa sulla CBS dal 1952 al 1967. Piuttosto che pagare i diritti d'autore, la Mark Doodson-Bill Todman Productions fece di Sherman il produttore.\nSherman produsse anche un breve quiz, \"What's Going On?\" il quale era tecnologicamente ambizioso. Nel 1961 produsse il quiz \"Your Surprise Package\".\nCover parodistiche.\nNel 1951 Sherman registr\u00f2 un singolo con la cantante Sylvia Froos in cui incluse la canzone \"A Satchel and a Seck\", parodia di \"A Bushel and a Peck\" da \"Guys and Dolls\", e \"Jack's Song\". Il singolo non ebbe successo tanto che, quando Sherman scrisse la sua autobiografia, non ne parl\u00f2. Successivamente scopr\u00ec che le sue canzoni, cantante ad amici e parenti, avevano molto successo. Sherman visse a West Los Angeles, vicino a Harpo Marx, che lo invit\u00f2 a cantare le sue canzoni alle feste. Dopo una festa, George Burns telefon\u00f2 ad un produttore e lo persuase a firmare un contratto con Sherman. Il risultato fu un album di parodie, intitolato \"My Son, the Folk Singer\", pubblicato nel 1962. Segui l'album \"My Son, the Celebrity\".\nNel 1962, cercando di sfruttare il successo, la Jubilee Records ripublico nuovamente il suo primo singolo.\nLe canzoni di Sherman erano parodie di canzoni folkloristiche, ad esempio: \"Sarah Jackman\", parodia di \"Fr\u00e8re Jacques\".\nNel 1961 Sherman e Luo Busch scrissero un musical intitolato \"Fairfax Lady\" (parodia di \"My Fair Lady\") senza l'approvazione di Alan Jay Lerner. Un precedente registrazione non pubblicata di \"Fairfax Lady\" fu inclusa nell'album \"My Son, the Box\" uscito postumo.\nTop 40 hit.\nUn pezzo nell'album \"My Son, the Nut\", la canzone intitolata \"Hello Muddah, Hello Fadduh\", divenne una celebre hit di musica demenziale, raggiungendo il secondo posto nella Billboard Hot 100 per tre settimane nel 1963. I versi della canzone erano cantati sulle note della \"Danza delle Ore\". Sherman ebbe un'altra hit di successo intitolata \"Crazy Downtown\" (parodia di \"Downtown\" di Petula Clark).\nAltri lavori.\nAll'apice della sua popolarit\u00e0 nel 1965, Sherman pubblic\u00f2 la sua autobiografia, \"A Gift of Laughter\", e, per un breve periodo, Sherman fu molto popolare. Cant\u00f2 al \"The Tonight Show\", venne coinvolto alla produzione di tre album di Bill Cosby e cant\u00f2 nel programma \"That Was The Week That Was\" la canzone \"The Dropouts' March\" il 6 marzo 1964.\nSempre nel 1964, Sherman narr\u00f2 la sua versione di \"Pierino e il lupo\" in un concerto a Tanglewood. Il concerto, che venne pubblicato nell'album \"Peter and the Commissar\", includeva anche \"Variations on How Dry I Am\".\nGli album seguenti di Sherman furono pi\u00f9 satirici ed ebbero minor successo. Affrontavano tematiche come: le proteste studentesche (\"The Rebel\"), i debiti nella societ\u00e0 dei consumi (\"A Waste of Money\", parodia di \"A Taste of Honey\") e il disagio giovanile, la giovent\u00f9 bruciata (\"Crazy Downtown\" e \"Pop Hates the Beatles\").\nDeclino nella popolarit\u00e0.\nLa popolarit\u00e0 di Sherman fu alquanto breve: dopo il successo nel 1963, declin\u00f2 velocemente.\nSherman pubblic\u00f2 altri due album che non raggiunsero la Top 50.\nNel 1973 Sherman pubblic\u00f2 il controverso libro \"The Rape of the A*P*E*\", nel quale analizz\u00f2 dal suo punto di vista il puritanesimo americano e la rivoluzione sessuale.\nVita personale.\nSherman soffriva di diabete mellito di tipo 1; gli fu poi diagnosticato un tumore alla gola. \nLa moglie Dee ottenne nel 1966 il divorzio, e ricevette la custodia dei figli. \nSherman mor\u00ec di enfisema nel 1973, dieci giorni prima del suo 49\u00ba compleanno."}
{"id": "2722734", "revid": "599013", "url": "https://it.wikipedia.org/wiki?curid=2722734", "title": "Guy Dardenne", "text": "Carriera.\nIn carriera ha sempre giocato in Belgio, militando in nove squadre diverse, tra cui RWD Molenbeek, Standard Liegi e Bruges.\nCon il ha partecipato al campionato europeo di calcio 1980, risultando finalista, ma senza giocare. Ha collezionato 11 presenze in Nazionale."}
{"id": "2722736", "revid": "300067", "url": "https://it.wikipedia.org/wiki?curid=2722736", "title": "DJ Mbenga", "text": ""}
{"id": "2722737", "revid": "170423", "url": "https://it.wikipedia.org/wiki?curid=2722737", "title": "Golden State Warriors 2007-2008", "text": "La stagione 2007-08 dei Golden State Warriors fu la 59\u00aa nella NBA per la franchigia.\nI Golden State Warriors arrivarono terzi nella \"Pacific Division\" della \"Western Conference\" con un record di 48-34, non qualificandosi per i play-off."}
{"id": "2722738", "revid": "88740", "url": "https://it.wikipedia.org/wiki?curid=2722738", "title": "Blackfoot", "text": ""}
{"id": "2722740", "revid": "767487", "url": "https://it.wikipedia.org/wiki?curid=2722740", "title": "The Other Side (Toto)", "text": "The Other Side \u00e8 una canzone della rock band Toto, quarto ed ultimo singolo estratto dall'album Kingdom of Desire.\nInformazioni.\nIl brano fu scritto da David Paich, Roger Kaplan e Wiliam Sherwood il 23 agosto 1991. Non ebbe un buonissimo successo, ma fu molto apprezzata dai critici, il brano \u00e8 una ballad un po' pi\u00f9 velocizzata. Come ospiti in studio troviamo Jim Keltner e Chris Trujillo come percussioni aggiuntive, mentre come voci secondarie troviamo lo stesso William Sherwood, Philip Ingram, Arnold McCuller e Kevin Dorsey. Essendo una ballad, il brano ha un solito testo spianato al sentimentalismo. Del brano non fu per\u00f2 girato il videoclip."}
{"id": "2722742", "revid": "599013", "url": "https://it.wikipedia.org/wiki?curid=2722742", "title": "Akira Narahashi", "text": " Gioc\u00f2 tre partite al mondiale del 1998 con la maglia della Nazionale di calcio giapponese.\nCarriera.\nDopo il diploma alla Chiba Eiwa High School nel 1990, Narahashi si un\u00ec alla Fujita FC (attuale Shonan Bellmare) che giocava nella Japan Soccer League. Il suo esordio nella J. League avvenne il 12 marzo 1993 contro il Verdy Kawasaki. Il suo debutto con la maglia del Giappone avvenne il 27 settembre 1993 contro l'Australia.\nNel 2000 la presenza del calciatore brasiliano Jorginho lo spinse ad andare ai Kashima Antlers, in cui milit\u00f2 per diverse stagioni.\nAlla fine del 2006, i Kashima annunciarono che non gli avrebbero rinnovato il contratto. Narahashi torn\u00f2 agli Shonan Bellmare nel febbraio del 2007 ma lasci\u00f2 la squadra nel mese di agosto dello stesso anno.\nIl 1\u00ba febbraio 2008, ha annunciato il suo ritiro dal calcio professionistico."}
{"id": "2722747", "revid": "430054", "url": "https://it.wikipedia.org/wiki?curid=2722747", "title": "Blissenobiarella", "text": ""}
{"id": "2722748", "revid": "767487", "url": "https://it.wikipedia.org/wiki?curid=2722748", "title": "Il quarto tipo", "text": "Il quarto tipo (\"The Fourth Kind\") \u00e8 un film del 2009 scritto e diretto da Olatunde Osunsanmi.\nMescolando elementi in stile falso documentario (mockumentary), il film narra i misteriosi eventi che si verificano da oltre quarant'anni nella cittadina di Nome, in Alaska, legati ai rapimenti alieni.\nIl titolo del film si riferisce alla classificazione utilizzata dagli ufologi (inizialmente stilata da Josef Allen Hynek nel 1972) riguardo agli incontri ravvicinati con gli alieni, in cui il quarto tipo denota un rapimento alieno.\nTrama.\nIl regista intervista la dottoressa Abigail Tyler. La dottoressa spiega come abbia provato su di s\u00e9 gli effetti della regressione ipnotica grazie al suo amico dott. Abel Campos. Quest'ultimo si era offerto di ipnotizzarla per farle ricordare informazioni sull'identit\u00e0 dell'assassino del marito, ucciso proprio di fianco a lei nel letto durante la notte e senza che la dottoressa potesse muoversi (come ricorda, non riusciva nemmeno a girare la testa). Dopo il fallimento della sessione di regressione ipnotica, il dott. Abel tenta di convincere Abigail a prendersi una pausa da questi ricordi dolorosi e pensare ad altro, ma ovviamente il tutto risulta uno spreco di parole. La dottoressa allora continua il suo lavoro da psicologa praticando sempre pi\u00f9 ipnosi regressive su pazienti che soffrono di disturbi del sonno e viene a scoprire che ogni notte i pazienti si svegliano e si accorgono di essere fissati da un gufo bianco fuori dalla finestra.\nAbigail, fortemente incuriosita da questo fatto, chiede a un paziente, Tommy Fisher, di cercare di ricordare qualcosa della notte precedente tramite ipnosi. Tommy ricorda di essersi svegliato di notte e di avere visto il solito gufo bianco, ma quest'ultimo era sparito di colpo e la porta della camera da letto si era spalancata di colpo: a questo punto Tommy diventa isterico e spaventato a morte e, tirato fuori a forza dalla sessione di ipnosi, si rifiuta di dire che cosa \u00e8 successo dopo che la porta si era spalancata. In questo modo alla dottoressa non resta che congedarlo senza avere ottenuto le risposte che voleva, tuttavia quella stessa sera viene contattata dalla polizia visto che Tommy ha preso in ostaggio sua moglie e i suoi figli minacciandoli con una pistola e non vuole parlare con nessun altro al di fuori della dottoressa.\nArrivata sul posto tenta di calmare Fisher, il quale per\u00f2 urla in un linguaggio sconosciuto e siccome Abigail non capisce e gli chiede di tradurre ci\u00f2 che sta dicendo ottiene come effetto l'uccisione degli ostaggi e dello stesso Tommy che si suicida. Dopo questo fatto lo sceriffo la interroga e le chiede se c'\u00e8 una connessione tra le sessioni di ipnosi e quello che \u00e8 appena successo quella sera. Abigail risponde di non vedere una connessione tra le due cose e lo sceriffo le chiede di smetterla con gli esperimenti di regressione per il bene suo e per quello dei concittadini. Tornata a casa, Abigail accende il registratore e registra annotazioni sui suoi pazienti e successivamente si addormenta lasciandolo acceso. Ci\u00f2 che scopre il giorno dopo durante un'altra sessione con un paziente e quello che il registratore audio aveva registrato la sera prima non fanno altro che incrementare la sua curiosit\u00e0 di andare a fondo della questione e finalmente tentare di scoprire se pu\u00f2 esserci una connessione con l'omicidio di suo marito Will.\nGrazie ad una consulenza con uno storico scopre che il linguaggio alieno \u00e8 sumero, una delle lingue (nonch\u00e9 civilt\u00e0) pi\u00f9 antiche note. Nelle sessioni successive scopre altre comunicazioni in questa lingua ad opera di una presunta divinit\u00e0 malvagia ed onnipotente; ne viene attaccata e (stando al suo racconto), sua figlia viene rapita.\nProduzione.\nQuesto \u00e8 il secondo film, dopo l'horror \"The Cavern\", dello sceneggiatore e regista Olatunde Osunsanmi, \"prot\u00e9g\u00e9\" del regista Joe Carnahan, con cui ha lavorato come assistente durante le riprese di \"Smokin' Aces\".\nIl film \u00e8 stato girato nelle citt\u00e0 di Vito\u0161a e Sofia, in Bulgaria, e a Los Angeles, in California. Le riprese aeree, destinate a rappresentare Nome, sono state effettuate a Squamish, Canada. Per la produzione del film \u00e8 stato speso un budget di 10 milioni di dollari.\nDistribuzione.\nIl film \u00e8 stato presentato in anteprima allo Screamfest Horror Film Festival a fine ottobre del 2009; la pellicola ha debuttato nelle sale cinematografiche statunitensi, britanniche e canadesi il 6 novembre dello stesso anno. In Italia il film \u00e8 stato distribuito a partire dal 22 gennaio 2010 su distribuzione Warner Bros.\nAccoglienza.\nIncassi.\nIl film ha incassato in tutto il mondo quasi 48 milioni di dollari al botteghino, riuscendo a generare comunque un piccolo profitto per la casa di produzione.\nCritica.\nSulla piattaforma Rotten Tomatoes il film ha ottenuto un indice di apprezzamento del 18% sulla base di 115 recensioni. Molti critici hanno condannato il fatto che il film lasci intendere come reali fatti che sono in realt\u00e0 frutto dello stile mockumentary al fine di capitalizzare l'attenzione dell'opera e incassare pi\u00f9 denaro, facendo leva sui timori del pubblico circa la realt\u00e0 che si cela dietro tragedie come la scomparsa improvvisa di bambini. Ciononostante, molti critici hanno speso comunque parole positive sulle caratteristiche tecniche del film: ad esempio il critico Roger Ebert si \u00e8 complimentato fortemente per la performance della protagonista Mila Jovovic."}
{"id": "2722749", "revid": "71433", "url": "https://it.wikipedia.org/wiki?curid=2722749", "title": "The Fourth Kind", "text": ""}
{"id": "2722751", "revid": "170423", "url": "https://it.wikipedia.org/wiki?curid=2722751", "title": "Golden State Warriors 2008-2009", "text": "La stagione 2008-09 dei Golden State Warriors fu la 60\u00aa nella NBA per la franchigia.\nI Golden State Warriors arrivarono terzi nella \"Pacific Division\" della \"Western Conference\" con un record di 29-53, non qualificandosi per i play-off."}
{"id": "2722753", "revid": "110157", "url": "https://it.wikipedia.org/wiki?curid=2722753", "title": "Cattedrale dell'Annunziata (Tursi)", "text": "La cattedrale dell'Annunziata si trova nel comune di Tursi, in provincia di Matera e sorge sulla piazza Maria SS. di Anglona nella parte bassa della cittadina.\nStoria.\nDedicata alla Vergine Annunziata, la cattedrale venne eretta nel quindicesimo secolo, nel 1546 fu elevata a cattedrale della diocesi di Tursi-Lagonegro e in epoche successive ha subito vari rimaneggiamenti, l'ultimo dei quali \u00e8 costituito dalla completa ricostruzione dopo gli incendi del novembre 1988, che distrussero completamente l'edificio.\nL'8 agosto 1545, con bolla papale, alla chiesa venne concesso il titolo di cattedrale, ruolo fino ad allora ricoperto dalla chiesa di San Michele Arcangelo.\nA partire seconda met\u00e0 del XVII secolo sub\u00ec vari ampliamenti e modifiche.\nNel 1718 la torre campanaria venne ricostruita su ordine dell'allora vescovo Domenico Sabbatino, come testimonia una targa commemorativa sulla quale venne inciso il seguente testo\nAltri lavori si ebbero durante l'episcopato di Ettore Quarti che riguardarono a partire dal 1726 non solo la sacrestia, completamente ricostruita e dotata di armadi, ma anche la chiesa stessa che venne variamente abbellita. Nel 1728 terminati i lavori, prima venne indetto dal 29 aprile al 1\u00ba maggio un sinodo diocesano seguito da una nuova consacrazione il 2 maggio.\nNel 1934 si fece un ultimo restauro in seguito alla caduta di un cassettone della navata centrale, avvenuto nel 1931 durante una messa. I lavori riguardarono anche la facciata, dalla quale furono rimosse due statue in pietra dedicate rispettivamente a san Filippo Neri, patrono della citt\u00e0, e a sant'Andrea Avellino, nativo di Castronuovo di Sant'Andrea, paesino nei dintorni.\nLa struttura.\nLa cattedrale \u00e8 un imponente edificio a croce latina che misura circa 42 metri in lunghezza e 17 in larghezza, suddivisa in tre navate: quella centrale di 9 metri e quelle laterali di pi\u00f9 di 4. La struttura, dotata di sacrestia e casa canonica, \u00e8 in muratura portante e all'interno si trovano da colonne con archi a tutto sesto. Sulla parete di fondo si trova l'altare maggiore dedicato alla Madonna di Anglona, alla sua destra, sotto l'arcata, si trova il fonte battesimale, realizzata da Giovanni Battista da Tursi nel 1754, e due bassorilievi in pietra raffiguranti l'Annunciazione risalenti al 1519. Sul soffitto della sacrestia si poteva ammirare il martirio di san Matteo, pittura del XVIII secolo attribuita a Ludovico De Majo.\nIl presbiterio \u00e8 rialzato di tre gradini rispetto alle navate, per limitare l'area liturgica del vescovo e dei sacerdoti. Di pregevole fattura e di inestimabile valore era l'organo a canne posto sull'altare maggiore, venne installato nel 1728 per ordine di mons. Quarti, che and\u00f2 distrutto durante l'incendio dell'8 novembre 1988, assieme a molte altre opere di valore storico e artistico. Nel marzo 1987, il parroco don Giuseppe Labanca, con il contributo del clero e dei cittadini, fece elettrificare il movimento delle campane. Poche settimane prima dell'incendio, il 30 ottobre 1988, la cattedrale accolse la visita del cardinale Michele Giordano.\nL'incendio e la ricostruzione.\nLa notte dell'8 novembre 1988 la cattedrale sub\u00ec un primo incendio, attribuito ad un corto circuito elettrico, che distrusse la sacrestia e danneggi\u00f2 gli arredi e le pitture. Due giorni dopo, nella notte del 10 novembre, un secondo incendio distrusse completamente quello che rimaneva della cattedrale. Le luci all'alba dell'11 novembre mostrarono al popolo tursitano le mura e le macerie fumanti e i volti tristi e stanchi di tutti coloro che inutilmente avevano lottato contro la furia delle fiamme.\nGi\u00e0 dal 1989 cominciarono i lavori di ricostruzione. Dieci anni dopo, il 25 dicembre 1999, grazie all'impegno costante del vescovo Rocco Talucci, la porta della cattedrale venne nuovamente aperta in occasione delle celebrazioni natalizie e del Giubileo del 2000.\nIl 25 marzo 2000 avvenne la consacrazione e l'apertura al culto, anche se mancavano ancora molte opere di rifinitura. Il tetto venne completamente ricostruito, le nuove decorazioni ricordano le opere settecentesche dell'artista Delphino, distrutte durante l'incendio.\nNel 2004 sull'altare venne posizionato un enorme crocifisso in legno realizzato e donato dallo scultore Efia Marzotto di Mellaredo, di Pianiga. Il 1\u00ba maggio 2006 la cattedrale venne definitivamente inaugurata dal vescovo Francescantonio Nol\u00e8, la solenne cerimonia fu presieduta dal cardinale Michele Giordano, con la partecipazione degli arcivescovi mons. Ligorio, mons. Michele Scandiffio, mons. Antonio Cantisani, mons. Cozzi, mons. Franco, mons. Francesco Cuccarese, mons. Orofino e dai parroci della diocesi.\nDal 2008 al 2012 la cattedrale venne arricchita da numerose opere dell'artista Vincenzo D'Acunzo, in particolare, da quattro ovali degli evangelisti Luca, Giovanni, Marco e Matteo; dalla incoronazione della beata Vergine e dal polittico raffigurante il battesimo di Ges\u00f9.\nIl portone di bronzo e il nuovo organo.\nLa facciata della cattedrale \u00e8 stata impreziosita da un portone in bronzo, del valore di 60\u00a0000 euro. Pesa circa 20 quintali, le rifiniture scolpite sul portone rappresentano al centro l'Annunciazione, ai lati sono rappresentate la Madonna di Anglona e San Filippo Neri, in basso: lo stemma del vescovo, lo stemma papale, il ritrovamento di Ges\u00f9, il primato di San Pietro, la Pentecoste, la Nativit\u00e0, le nozze di Cana, la Crocifissione, la cena di Emmaus, la presentazione di Ges\u00f9 al tempio, la moltiplicazione dei pani e dei pesci, la Risurrezione e l'Assunzione di Maria. Le rifiniture sono opera dello scultore napoletano Eduardo Filippo, insegnante all'accademia delle Belle Arti di Cosenza.\nIl nuovo organo a canne venne donato alla comunit\u00e0 da mons. Francesco Cuccarese, padre molto legato al suo paese e ugualmente amato dai cittadini di Tursi. La sua vita pastorale lo ha da sempre tenuto lontano dalla sua terra, ma nonostante la distanza e gli innumerevoli impegni pastorali \u00e8 sempre stato vicino alle situazioni difficili che la diocesi di Tursi ha trascorso."}
{"id": "2722755", "revid": "124580140", "url": "https://it.wikipedia.org/wiki?curid=2722755", "title": "Battaglia di 'Aqraba'", "text": "La battaglia di \u02bfAqrab\u0101\u02be () ovvero della Yam\u0101ma () fu combattuta nel dicembre del 632 nella pianura di \u02bfAqrab\u0101\u02be, nella regione della Yam\u0101ma, tra le forze del califfo Ab\u016b Bakr e di Musaylima ibn Habib, detto dai musulmani \"al-Kadhdh\u0101b\" (Il Mentitore), in quanto considerato \"falso profeta\", che si opponeva all'Islam forgiato da Maometto.\nPremesse.\nDopo la morte di Maometto, molte trib\u00f9 arabe si ribellarono contro la \"Umma\" islamica di Medina. Il califfo Ab\u016b Bakr organizz\u00f2 11 compagini di guerrieri per stroncare tali rivolte. Ab\u016b Bakr nomin\u00f2 \u02bfIkrima ibn Ab\u012b Jahl comandante di uno di tali corpi. Gli ordini impartiti a \u02bfIkrima erano di avanzare e di entrare in contatto con le forze di Musaylima ibn Habib nella Yamama ma di non impegnare battaglia con lui. Abu Bakr conosceva il valore e la potenza di cui disponeva il suo avversario e non voleva rischiare un combattimento contro di lui con forze insufficienti. Dal momento che Khalid ibn al-Walid era senza ombra di dubbio il suo pi\u00f9 abile generale, il califfo aveva in mente di impiegarlo contro Musaylima dopo essere riuscito a sbarazzarsi degli altri nemici dell'Islam. L'intento di Ab\u016b Bakr nell'affidare a \u02bfIkrima quella missione era di forzare Musaylima a rimanere nella Yamama. Con \u02bfIkrima in vista, Musaylima si sarebbe atteso un attacco musulmano e in tal modo non sarebbe stato in condizione di lasciare la sua base. Con Musaylima cos\u00ec bloccato, Kh\u0101lid sarebbe stato libero di affrontare le trib\u00f9 degli \"apostati\" (\"murtadd\") dell'Arabia centro-occidentale senza che vi fossero interferenze provenienti dalla Yam\u0101ma. \u02bfIkrima avanz\u00f2 col suo esercito e fiss\u00f2 un accampamento da qualche parte nella regione della Yamama.\nIl luogo dell'accampamento non \u00e8 noto. Da questa base di partenza \u02bfIkrima tenne le forze dei Banu Hanifa sotto osservazione mentre attendeva istruzioni dal califfo, e la presenza di \u02bfIkrima ebbe l'effetto desiderato di far rimanere Musaylima nella Yamama. Quando \u02bfIkrima ricevette le notizie della sconfitta di Tulayha ad opera di Kh\u0101lid, cominci\u00f2 a diventare impaziente di attaccare battaglia. \u02bfIkrima era una persona che non conosceva la paura e un generale capace, ma gli mancava la freddezza di giudizio e la pazienza di Khalid - qualit\u00e0 che contraddistinguono il capace comandante da quello avventato, anche se dotato.\nIl successivo evento di cui venne a conoscenza \u02bfIkrima fu che Shurahbil ibn Hasana stava marciando per unire le sue forze alle sue. Anche Shurahbil aveva ricevuto il comando di un corpo militare da parte del califfo, con gli ordini di mettersi al seguito di \u02bfIkrima, e di attendere ulteriori istruzioni. In pochi giorni Shurahbil si sarebbe congiunto con Ikrima. Quindi giunsero notizie di come Khalid aveva messo in rotta le forze di Salma, la regina a guida di uomini. \u02bfIkrimah non poteva aspettare oltre e mise il suo corpo militare in movimento. Questo avveniva alla fine di ottobre 632 (fine di Rajab dell'11 Egira). Fu per\u00f2 sconfitto da Musaylima. Scrisse allora ad Abu Bakr e gli fece un resoconto completo di quanto avvenuto. Abu Bakr era al contempo comprensivo e adirato dall'impulsivit\u00e0 di \u02bfIkrima e dalla sua disubbidienza agli ordini che gli aveva impartito. Abu Bakr gli ordin\u00f2 di marciare su Mahra per aiutare \u02bfArfaja b. Harthama al-B\u0101rik\u012b e poi dirigersi in Yemen per aiutare Muh\u0101jir ibn Ab\u012b Umayya. Shurahb\u012bl rimase nella regione della Yamama. Per assicurarsi che anche lui non facesse l'errore di \u02bfIkrima, Ab\u016b Bakr gli scrisse: \"Rimani dove ti trovi e attendi ulteriori istruzioni\".\nIl califfo mand\u00f2 a chiamare allora a Khalid e gli affid\u00f2 la missione di distruggere le forze di Musaylima nella Yamama. In aggiunta al suo esercito gi\u00e0 nutrito, Khalid avrebbe avuto sotto il suo comando le forze di Shurahbil. Khalid cavalc\u00f2 fino a Butah, dove i suoi contingenti originari lo attendevano. Nel frattempo il califfo invi\u00f2 una missiva a Shurahbil affinch\u00e9 operasse sotto il comando di Khalid ibn al-Walid. Pochi giorni prima dell'arrivo di Khalid, Shurahbil aveva avuto la medesima tentazione di \u02bfIkrima; alla ricerca della gloria, egli avanz\u00f2 e si urt\u00f2 con le forze di Musaylima, ma anch'egli fu sconfitto. Khalid ricevette informazioni sul fatto che Musaylima era accampato sulla pianura di \u02bfAqrab\u0101\u02be con un esercito di 40.000 guerrieri. Le due vittoriose azioni condotte da loro contro \u02bfIkrima e Shurahbil avevano accresciuto la fiducia in loro stessi e avevano creato un'aureola d'invincibilit\u00e0 attorno a Musaylima.\nIl secondo attacco dei musulmani.\nAgli ordini di Khalid, l'esercito islamico si spinse ancora una volta all'attacco. I musulmani lanciarono violenti attacchi lungo tutto il fronte. La carneficina maggiore avvenne in un burrone in cui il sangue umano scorse a rivoli nel wadi.\nL'esito della battaglia rimase comunque in bilico. Khalid allora cap\u00ec che, per la fede fanatica nel loro \"leader\", i Banu Hanifa non avrebbero ceduto. Era evidente che solo la morte di Musaylima avrebbe potuto determinare la sconfitta dei non musulmani, dal momento che essa avrebbe ingenerato una forte demoralizzazione dei suoi seguaci e ci\u00f2 avrebbe condotto inevitabilmente alla loro disfatta. Tuttavia Musaylima non combatteva in prima linea come faceva invece Khalid. Avrebbe dovuto essere allontanato dalla cintura di protezione organizzata dai suoi fedeli. Al primo violento urto del combattimento, i guerrieri impegnati fecero seguire un momento di pausa utile per riprendere fiato. Vi fu un momento di calma.\nAllora Khalid allung\u00f2 il passo verso il centro dello schieramento nemico e lanci\u00f2 una sfida per un combattimento a singolar tenzone. Numerosi campioni si fecero avanti dai ranghi dei pagani per accettare la sfida di Khalid ibn al-Walid e avanzarono verso di lui a uno a uno; Khalid super\u00f2 ogni avversario. Lentamente e fermamente Khalid s'indirizz\u00f2 verso Musaylima, uccidendo un suo campione dopo l'altro, finch\u00e9 non rimase nessuno che fosse coraggioso abbastanza per contrapporsi a lui. Fu a quel punto sufficientemente prossimo a Musaylima per parlargli senza urlare, e gli propose dei colloqui. Musaylima fu d'accordo; avanz\u00f2 cautamente e si ferm\u00f2 proprio al di l\u00e0 della distanza utile per duellare con Khalid. Questi era determinato a uccidere Musaylima. I colloqui erano solo un espediente per accostarglisi. A quell'istante Khalid gli balz\u00f2 contro. Khalid ibn al-Walid era veloce ma Musaylima lo era ancor di pi\u00f9. A quel punto del combattimento, qualcosa d'inesprimibile mut\u00f2 nello spirito dei due eserciti, deprimendo uno ed esaltando l'altro. La fuga del loro 'profeta' e comandante davanti a Khalid fu una visione sciagurata per gli occhi degli 'apostati', mentre i musulmani gioivano. Per sfruttare l'opportunit\u00e0 psicologicamente favorevole che al momento gli si presentava, Khalid ibn al-Walid ordin\u00f2 un'immediata nuova offensiva. Gli 'apostati' cominciarono ad arretrare, alla stessa stregua dei musulmani che avanzavano. Dopo qualche tempo il fronte 'infedele' si sbriciol\u00f2. Il nucleo pi\u00f9 compatto dell'esercito di Musaylima si frantum\u00f2 e fugg\u00ec, sparpagliandosi in ogni direzione.\nUltima fase del combattimento.\nSolo un quarto circa dell'esercito di Musaylima rimase a combattere, e questa parte si affrett\u00f2 a raggiungere un giardino recintato - noto come \"\u1e24ad\u012bqat al-Rahm\u0101n\" (\"Giardino di al-Rahm\u0101n\") - mentre Muhakim (comandante dell'ala destra) copriva la sua ritirata dispiegando una piccola retroguardia. Tale retroguardia fu presto fatta a pezzi dai musulmani e Muhakim cadde trafitto da un dardo lanciato dal figlio del Califfo, Abd al-Rahman. Immediatamente i musulmani sopraggiunsero all'interno del giardino recintato, dove circa 7.000 'apostoli' (Musaylima fra loro), avevano trovato rifugio, sbarrando l'entrata. I musulmani erano ansiosi di penetrarvi e di completare l'opera. Allora un guerriero musulmano, al-Bar\u0101\u02be ibn Malik, chiese ai suoi seguaci di lasciargli scalare il muro, cos\u00ec da poter aprire il portone dopo aver ucciso le guardie. Il guerriero balz\u00f2 nel giardino e spalanc\u00f2 il portone. I musulmani penetrarono nel giardino e la parte finale e pi\u00f9 cruenta della battaglia della Yam\u0101ma ebbe inizio.\nIl Giardino della Morte.\nGli 'apostati' arretrarono non appena i musulmani entrarono le giardino. Il combattimento divenne sempre pi\u00f9 feroce. Ma Musaylima combatteva e non aveva alcuna intenzione di arrendersi. Quando il cerchio si strinse sempre pi\u00f9 attorno a lui, snud\u00f2 la spada e si un\u00ec al combattimento. L'ultima fase della battaglia raggiunse la sua acme. L'esercito islamico premeva per ogni dove il suo avversario ed era solo l'impegno di Musaylima ad evitare un collasso generale. Allora Musaylima si rec\u00f2 sotto lo sguardo simile a quello del falco di Wahsh\u012b ibn Harb (quello stesso che aveva ucciso Hamza, lo zio di Maometto, nella battaglia di Uhud prima di convertirsi all'Islam). Egli impugnava lo stesso giavellotto etiopico col quale aveva trafitto Hamza e colp\u00ec Musaylima al ventre; nel momento immediatamente successivo Abu Dujana gli tagli\u00f2 la testa.\nLa notizia della morte di Musaylima port\u00f2 al rapido collasso degli 'apostati'. Il giardino in cui si svilupp\u00f2 l'ultimo accanito combattimento dell'intera battaglia fu chiamato il \"Giardino della Morte\" (\"\u1e24ad\u012bqat al-Mawt\" ). Tutti i 7.000 'aposto' vi furono trucidati.\nConseguenze.\nA seguito della battaglia della Yam\u0101ma, ogni resistenza in Arabia termin\u00f2. Dopo la battaglia di \u02bfAqrab\u0101\u02be, il Califfo Ab\u016b Bakr invi\u00f2 Khalid ibn al-Walid a invadere l'Impero persiano sasanide."}
{"id": "2722756", "revid": "287204", "url": "https://it.wikipedia.org/wiki?curid=2722756", "title": "Philadelphia 76ers 1992-1993", "text": "La stagione 1992-93 dei Philadelphia 76ers fu la 44\u00aa nella NBA per la franchigia.\nI Philadelphia 76ers arrivarono sesti nella \"Atlantic Division\" della \"Eastern Conference\" con un record di 26-56, non qualificandosi per i play-off."}
{"id": "2722757", "revid": "1305772", "url": "https://it.wikipedia.org/wiki?curid=2722757", "title": "Burley", "text": ""}
{"id": "2722758", "revid": "287204", "url": "https://it.wikipedia.org/wiki?curid=2722758", "title": "Philadelphia 76ers 1993-1994", "text": "La stagione 1993-94 dei Philadelphia 76ers fu la 45\u00aa nella NBA per la franchigia.\nI Philadelphia 76ers arrivarono sesti nella \"Atlantic Division\" della \"Eastern Conference\" con un record di 25-57, non qualificandosi per i play-off."}
{"id": "2722762", "revid": "399", "url": "https://it.wikipedia.org/wiki?curid=2722762", "title": "Gran variet\u00e0 (programma televisivo)", "text": "Gran variet\u00e0 \u00e8 stato un programma televisivo del 1983 di Rete 4 trasmesso la domenica sera alle 20.30 per dieci puntate. La prima puntata venne trasmessa il 17 aprile, l'ultima il 19 giugno 1983.\nProduzione.\nProdotto quando l'emittente apparteneva al Gruppo Mondadori, il programma era uno spettacolo di intrattenimento che intendeva riproporre sul piccolo schermo le atmosfere della omonima e nota trasmissione radiofonica della Rai \"Gran variet\u00e0\", che aveva cessato le sue trasmissioni quattro anni prima. Rispetto a quest'ultima, che aveva una durata variabile tra i 75 e gli 80 minuti, la versione televisiva veniva aumentata di 40 minuti, portandola complessivamente a circa due ore.\nRealizzato su testi di Antonio Amurri e Dino Verde - gli stessi autori dello spettacolo radiofonico - era condotto e diretto (con lo pseudonimo Pilantra) da Luciano Salce, Loretta Goggi e Paolo Panelli. Loretta Goggi inoltre cantava la sigla finale del programma, \"Oceano\" e in ciascuna delle puntate, presentava le canzoni contenute nel suo album \"Pieno d'amore\".\nLe coreografie erano curate da Franco Estil, mentre la direzione musicale era di Tot\u00f2 Savio. Altri ospiti fissi che parteciparono alla trasmissione furono il duo Antonio e Marcello (per sei puntate) e inoltre Ugo Bologna e Vittorio Ripamonti, con Alessandra Panelli e Stefano Viali. In ciascuna trasmissione intervenivano anche ospiti in partecipazione straordinaria (ad esempio nella quinta puntata partecip\u00f2 Gigi Proietti). Andarono in onda soltanto 10 puntate, poi il programma venne interrotto e non furono prodotte altre edizioni poich\u00e9 Amurri e Verde, pochi mesi dopo (dal novembre 1983), furono (con Federico Sanguigni) gli autori radiofonici della trasmissione \"Variet\u00e0, variet\u00e0\".\nDi questo programma pare siano andate perdute tutte le copie dagli archivi della rete, infatti gli unici video estratti dalla trasmissione sono quelli dei fan immessi sulla piattaforma You Tube."}
{"id": "2722764", "revid": "729019", "url": "https://it.wikipedia.org/wiki?curid=2722764", "title": "Manfred Max-Neef", "text": "Manfred Arthur Max-Neef \u00e8 principalmente noto per il suo modello umano di sviluppo basato sui bisogni umani fondamentali. Ha iniziato la sua carriera come insegnante di Economia all'Universit\u00e0 della California, Berkeley all'inizio degli anni '60.\nBiografia.\nManfred Arthur Max-Neef viaggia attraverso l'America Latina e gli Stati Uniti, come professore in varie universit\u00e0, cos\u00ec come vive per la ricerca sulla povert\u00e0. Ha lavorato alla risoluzione del problema dello sviluppo nel terzo mondo, descrivendo l'impropriet\u00e0 dei modelli convenzionali di sviluppo, che conducono alla povert\u00e0, al debito ed ai disastri ecologici per le comunit\u00e0 del terzo mondo.\nNel 1981, Manfred Arthur Max-Neef ha scritto \"From the Outside Looking In: Experiences in Barefoot Economics\", una descrizione del suo viaggio fra i poveri nel Sudamerica. Nello stesso anno, ha fondato il CEPAUR (centro per le alternative di sviluppo).\nNel 1983, Manfred Arthur Max-Neef ha vinto il Right Livelihood Award, conosciuto come il premio Nobel alternativo, per il suo lavoro nelle zone povere e nei paesi in via di sviluppo.\nNel 1993 Manfred Arthur Max-Neef si \u00e8 presentato come candidato indipendente alla presidenza del Cile raggiungendo il quarto posto con 5,55% dei voti.\nSuccessivamente \u00e8 stato nominato rettore della Universidad Austral de Chile in Valdivia. Mansione ricoperta dal 1994 al 2002.\nHa conseguito la laurea Honoris Causa alla Universita di Giordania.\nHa ricevuto nell'Agosto 2008 il Kenneth Boulding Award, la massima onorificenza del ISEE (International Society for Ecologic Economics).\nIl 10 maggio 2009, ha conseguito la laurea Honoris Causa nelle lettere umanitarie al 158\u00ba corso presso la Saint Francis University (Loretto, Pennsylvania).\nEra membro dell'Accademia europea delle scienze e delle arti, del Club di Roma, del New York Academy of Sciences e del Leopold Kohr Academy of Salzburg."}
{"id": "2722765", "revid": "767487", "url": "https://it.wikipedia.org/wiki?curid=2722765", "title": "Giuseppe Ortolani", "text": "Biografia.\nGiuseppe Ortolani nacque a Feltre, da genitori entrambi veneziani, e si form\u00f2 culturalmente a Venezia. Il padre Jacopo aveva partecipato al Risorgimento raggiungendo la Sicilia per combattere con i Mille.\nIn veste di \"conservatore\" della casa di Goldoni a Venezia, incarico che ricopr\u00ec a lungo, contribu\u00ec enormemente ad accrescerne le attivit\u00e0, favorendo un incremento degli stud\u00ee critici su Goldoni.\nCritico letterario e fine studioso dell'opera goldoniana, e pi\u00f9 in generale del 700 veneziano, \u00e8 il curatore dell'edizione considerata pi\u00f9 importante delle \"Opere complete\" del commediografo veneziano."}
{"id": "2722767", "revid": "1305887", "url": "https://it.wikipedia.org/wiki?curid=2722767", "title": "Hiromi Tsuru", "text": "\u00c8 conosciuta per aver doppiato diversi personaggi in serie anime tra cui Bulma nella serie \"Dragon Ball\" e Madoka Ayukawa in \"Capricciosa Orange Road\".\nLa morte.\nHiromi Tsuru \u00e8 stata trovata priva di sensi nella sua auto la sera del 16 novembre 2017 lungo la \"Shuto Expressway\" a Tokyo. Il veicolo \u00e8 stato ritrovato fermo, con le luci di emergenza accese e con addosso la cintura di sicurezza.\nRicoverata all'ospedale, \u00e8 stata dichiarata morta all'arrivo. Non sono stati rinvenuti segni di ferite o di qualche incidente, perci\u00f2 la polizia ha ritenuto che fosse morta a causa di un infarto o un malore improvviso. Le autorit\u00e0 hanno poi dichiarato che fosse deceduta per dissezione aortica. Aveva 57 anni.&lt;ref name=\"/ref\"&gt;&lt;/ref&gt;."}
{"id": "2722768", "revid": "93436", "url": "https://it.wikipedia.org/wiki?curid=2722768", "title": "Peter Kozler", "text": "Biografia.\nNato a Gottschee (oggi Ko\u010de), un villaggio a sud di Ko\u010devje nel Regno d'Illiria, Impero austriaco (ora Slovenia) da una famiglia di origine tedesca, si identifica fin da giovane maggiormente con la cultura slovena e a favore di una convivenza pacifica di culture slovena e tedesca in Carniola.\nNato da una famiglia benestante, fa fortuna economica con la produzione di birra, fondando la Fabbrica di Birra Union. Successivamente sar\u00e0 anche avvocato, geografo, cartografo, attivista e imprenditore, devolvendo spesso fondi per sostenere associazioni culturali e istituzioni slovene. Vicino al movimento conservatore sloveno, fonda l'Unione Slovena, associazione che rivendicava il diritto all'espressione della cultura slovena e la lotta etnica, sostenendo la dignit\u00e0 della Slovenia Unita.\n\u00c8 noto prevalentemente per aver redatto la prima mappa della Slovenia, chiamata Zemljovid de\u017eele Slovenske in pokrajin (\"Una mappa delle Regioni e delle Province Slovene\") in scala 1:576000. La popolazione maggioritaria del Regno di Illiria, gli Sloveni, proponeva infatti di includere la Bassa Stiria per unire tutte le terre slovene in un'unica unit\u00e0 amministrativa. La mappa viene presentata nel 1848, ma pubblicata solo nel 1854 in un almanacco chiamato \"Kratki zemljopis slovenski\" (\"Piccola Geografia Slovena\"), probabilmente il primo atlante geografico ad utilizzare esclusivamente toponimi sloveni.\nLa mappa, divenuta famosa come \"Carta di Kozler\", propone una linea blu indicante il preteso confine nazionale degli sloveni, comprendente l'odierna Carinzia austriaca con la propria capitale Klagenfurt (nella carta chiamata col nome sloveno \"Celovec\"), le citt\u00e0 di Gorizia (Gorica) e Trieste (nella carta \"Terst\", mentre attualmente il nome sloveno \u00e8 \"Trst\"), nonch\u00e9 Capodistria (\"Koper\"), Isola (nella carta \"Izla\", oggi in sloveno \"Izola\") e Pirano (\"Piran\"), all'epoca abitate quasi esclusivamente da italiani. Il libro viene confiscato dalle autorit\u00e0 militari austriache e reso disponibile al pubblico solo nel 1861. Per tali ragioni, Kozler \u00e8 imprigionato dalle autorit\u00e0 austriache per un breve periodo. Diversamente da quanto proposto, le autorit\u00e0 austriache nel 1849 ricreano i Regni di Carinzia, Carniola e K\u00fcstenland, in una divisione amministrativa durata fino al 1918.\nKozler muore a Lubiana all'et\u00e0 di cinquantacinque anni."}
{"id": "2722769", "revid": "1305772", "url": "https://it.wikipedia.org/wiki?curid=2722769", "title": "Glider", "text": "Glider \u00e8 una parola in lingua inglese che significa \"aliante\". Altri significati includono:"}
{"id": "2722771", "revid": "422900", "url": "https://it.wikipedia.org/wiki?curid=2722771", "title": "Tsuru Hiromi", "text": ""}
{"id": "2722776", "revid": "287204", "url": "https://it.wikipedia.org/wiki?curid=2722776", "title": "My Son, the Folk Singer", "text": "My Son, the Folk Singer \u00e8 il primo album studio di Allan Sherman, pubblicato nel 1962."}
{"id": "2722779", "revid": "773636", "url": "https://it.wikipedia.org/wiki?curid=2722779", "title": "Cattedrale dell'Annunziata", "text": ""}
{"id": "2722781", "revid": "211938", "url": "https://it.wikipedia.org/wiki?curid=2722781", "title": "Francesco La Barbera", "text": ""}
{"id": "2722786", "revid": "28592", "url": "https://it.wikipedia.org/wiki?curid=2722786", "title": "Domus romana", "text": ""}
{"id": "2722787", "revid": "244237", "url": "https://it.wikipedia.org/wiki?curid=2722787", "title": "Virgin atlantic", "text": ""}
{"id": "2722788", "revid": "1226", "url": "https://it.wikipedia.org/wiki?curid=2722788", "title": "L'isola del Dottor Moreau", "text": ""}
{"id": "2722789", "revid": "28592", "url": "https://it.wikipedia.org/wiki?curid=2722789", "title": "Cattedrale dell'Annunziata (Otranto)", "text": ""}
{"id": "2722790", "revid": "228587", "url": "https://it.wikipedia.org/wiki?curid=2722790", "title": "Speratura", "text": "La speratura \u00e8 un'operazione che consiste nell'osservazione di un uovo controluce, mediante una lampada sperauovo o un tavolo di speratura.\nViene effettuata in incubatoio per verificare che le uova da cova siano fertili e con embrione vitale, al sesto o settimo giorno di incubazione e prima del trasferimento in camera di schiusa.\nViene effettuata anche in allevamento o al confezionamento delle uova da consumo per verificare l'integrit\u00e0 del guscio e l'altezza della camera d'aria."}
{"id": "2722795", "revid": "211938", "url": "https://it.wikipedia.org/wiki?curid=2722795", "title": "Giovanni D'Ignoti", "text": ""}
{"id": "2722797", "revid": "1494169", "url": "https://it.wikipedia.org/wiki?curid=2722797", "title": "Tsuru (disambigua)", "text": ""}
{"id": "2722800", "revid": "125393337", "url": "https://it.wikipedia.org/wiki?curid=2722800", "title": "Amelita Galli-Curci", "text": "Biografia.\nNacque in una famiglia della borghesia milanese e fu indirizzata, giovanissima, allo studio del pianoforte al conservatorio Giuseppe Verdi di Milano, diplomandosi nel 1903 a pieni voti. Ben presto per\u00f2 la nonna le consigli\u00f2 di dedicarsi al canto, e dopo qualche tempo il compositore Pietro Mascagni, che ebbe modo di ascoltarla, la incoraggi\u00f2 a intraprendere la carriera di cantante d'opera. Per sua scelta la formazione della Galli-Curci fu quasi sempre realizzata da autodidatta, ascoltando le esecuzioni di altri soprani, leggendo antichi trattati di esecuzione canora ed eseguendo tecnica pianistica con la sua voce.\nFece il suo debutto nel dicembre 1906 a Trani nel ruolo di Gilda nel \"Rigoletto\" di Giuseppe Verdi, raggiungendo una notevole notoriet\u00e0 in tutta Italia. Nell'aprile 1908. debutt\u00f2 al Teatro dell'Opera di Roma come Bettina in \"Don Procopio\" di Georges Bizet con Giuseppe De Luca.\nIl 24 febbraio 1908, spos\u00f2 a Roma il marchese Luigi Carlo Francesco Curci, e aggiunse il cognome del marito al suo. Il matrimonio non dur\u00f2 a lungo e i coniugi divorziarono nel 1920. Successivamente, la Galli-Curci spos\u00f2 Homer Samuels, il suo pianista accompagnatore. Nel 1922, il marchese Curci chiese al papa l'annullamento del matrimonio.\nLa Galli-Curci inizi\u00f2 a cantare in tutta Europa e in America Meridionale. Nel 1915 cant\u00f2 in due recite della \"Lucia di Lammermoor\" con Enrico Caruso a Buenos Aires. Questa fu l'unica apparizione del soprano in un'opera assieme al grande tenore, in quanto le altre apparizioni avvennero in alcuni concerti e in registrazioni fonografiche.\nLa Galli-Curci giunse negli Stati Uniti d'America nel 1916 virtualmente sconosciuta. La chiam\u00f2 Cleofonte Campanini, allora direttore musicale della Chicago Opera Association. La sua permanenza avrebbe dovuto essere di breve durata, ma le acclamazioni ricevute nel corso della sua interpretazione di Gilda in \"Rigoletto\" a Chicago il 18 novembre 1916 (suo 34\u00ba compleanno) furono cos\u00ec entusiastiche che ella accett\u00f2 un contratto con la Chicago Opera Company. Fu un membro della compagnia fino 1924. Nello stesso anno 1916, la Galli-Curci firm\u00f2 un contratto per delle registrazioni fonografiche con la Victor Talking Machine Company e registr\u00f2 in esclusiva per la stessa fino al 1930. Nel novembre 1921 la Galli-Curci debutt\u00f2 come Violetta ne La traviata con Beniamino Gigli e De Luca entrando a far parte della Metropolitan Opera House di New York, rimanendovi fino al gennaio 1930, in cui si ritir\u00f2 dalle scene operistiche dopo 105 rappresentazioni al Met.\nLa Galli-Curci fece costruire una villa chiamata \"Sul Monte\" ad Highmount, dove trascorse le estati per molti anni, fino al 1937, quando vendette la propriet\u00e0. Nelle vicinanze della villa, nel vicino villaggio di Margaretville, venne costruito un teatro al quale venne dato il suo nome. Ella ricambi\u00f2 la cortesia esibendosi in concerto in occasione della serata inaugurale.\nLa Galli-Curci fu una seguace del filosofo e mistico indiano, maestro di meditazione e yoga, Paramahansa Yogananda. Scrisse la prefazione al libro del 1929 di Yogananda, \"Whispers from Eternity\".\nStanca della politica dei teatri d'opera e convinta che l'opera fosse in fase di tramonto, la Galli-Curci si ritir\u00f2 dai palcoscenici operistici nel gennaio del 1930 e concentr\u00f2 la sua attivit\u00e0 sui concerti. Successivamente ebbe dei problemi fisici alla gola e nel 1935 fu operata alla tiroide. L'intervento chirurgico venne effettuato con grande accortezza e in anestesia locale, ma nonostante le attenzioni prestate la sua voce sub\u00ec dei problemi dopo l'intervento. Un nervo della laringe aveva subito delle lesioni ed ella ebbe inibita la possibilit\u00e0 di eseguire le note del registro acuto. Questo nervo venne da allora definito come il \"nervo Galli-Curci\".\nNel 2001, \"Crookes and Recaberen\" \"esaminarono le cronache di stampa del periodo dopo l'intervento alla Galli-Curci, intervistarono colleghi e parenti dei chirurghi e compararono la carriera del soprano con quella di altri cantanti\" e trovarono che il suo deterioramento vocale, molto probabilmente, non era stato dovuto agli esiti dell'intervento chirurgico.\nNel 1936 la Galli-Curci cant\u00f2 nel ruolo di Mimi ne \"La boh\u00e8me\" a Chicago dopo l'intervento alla gola. Fu a quel punto chiaro che ella non era pi\u00f9 la cantante di un tempo e dopo alcuni concerti decise di ritirarsi definitivamente dalle scene, stabilendosi a La Jolla in California. L\u00ec, inizi\u00f2 a insegnare privatamente e continu\u00f2 a farlo fino a pochi giorni prima della sua morte, che avvenne nel novembre del 1963, all'et\u00e0 di 81 anni. Fra le sue allieve vi fu il soprano Jean Fenn.\nRegistrazioni.\nLa Galli-Curci fece alcune registrazioni fonografiche per l'etichetta discografica Victor Talking Machine Company e fra queste il sestetto dalla \"Lucia di Lammermoor\" con Enrico Caruso, Minnie Egener e Giuseppe De Luca."}
{"id": "2722803", "revid": "465169", "url": "https://it.wikipedia.org/wiki?curid=2722803", "title": "Ornella (1966)", "text": "Ornella, pubblicato nel 1966, \u00e8 un album della cantante italiana Ornella Vanoni.\nIl disco.\nL'album mostra la duttilit\u00e0 della Vanoni, che si cimenta con brani molto diversi tra di loro, da Tenco a cover di Barbra Streisand, e contiene \"Io ti dar\u00f2 di pi\u00f9\", uno dei maggiori successi commerciali di quegli anni della cantante che porta al Festival di Sanremo, anche se ammetter\u00e0 in seguito di non amare quel brano e di essere stata costretta dalla sua casa discografica."}
{"id": "2722804", "revid": "62748", "url": "https://it.wikipedia.org/wiki?curid=2722804", "title": "Amelita Galli Curci", "text": ""}
{"id": "2722806", "revid": "339392", "url": "https://it.wikipedia.org/wiki?curid=2722806", "title": "Piccolo Coro Mariele Ventre dell'Antoniano", "text": ""}
{"id": "2722807", "revid": "28592", "url": "https://it.wikipedia.org/wiki?curid=2722807", "title": "Vergine Annunziata", "text": ""}
{"id": "2722808", "revid": "1833487", "url": "https://it.wikipedia.org/wiki?curid=2722808", "title": "Monte Caminetto", "text": "Monte Caminetto, frazione del Comune di Sacrofano in provincia di Roma, \u00e8 un insediamento a carattere prevalentemente residenziale e produttivo sorto intorno ai primi anni cinquanta, raggiungibile dalla Flaminia, percorrendo la Sacrofanese all'altezza della stazione di Sacrofano sulla ferrovia Roma-Civita Castellana-Viterbo.\nSorge a 130 metri sul livello del mare sulle pendici dell'omonimo monte, delimitato dal fosso della Torraccia, e dista 5,01 chilometri dal medesimo comune, del quale fanno parte anche le frazioni di Borgo Pineto (2,72\u00a0km), Guado Tufo (2,56\u00a0km), Petruschetto (0,90\u00a0km), Pineto (0,40\u00a0km), Santa Maria (1,24\u00a0km), Strada Romana Dritta (3,70\u00a0km).\nIl nome del luogo si deve al piccolo monte gi\u00e0 noto in epoca etrusca e poi romana sulle cui pendici erano presenti due grandi ville ed una serie di fattorie e ne fu subito compresa l'importanza strategica come collegamento, attraverso la campagna, alla strada per Capena, subito a nord della stessa Sacrofano.\n. \u00c8 zona dedita ad agriturismo, vivai e bed and breakfast. La vicinanza con la stessa stazione di Sacrofano della ferrovia Roma-Civita Castellana-Viterbo (ultima del tratto urbano) permette un facile e rapido raggiungimento della capitale in 20 minuti di treno."}
{"id": "2722816", "revid": "357738", "url": "https://it.wikipedia.org/wiki?curid=2722816", "title": "Proteina H1", "text": ""}
{"id": "2722817", "revid": "767487", "url": "https://it.wikipedia.org/wiki?curid=2722817", "title": "Centro direzionale della Banca Popolare di Lodi", "text": "Il Centro direzionale della Banca Popolare di Lodi, noto anche come Bipielle Center o Bipielle City, \u00e8 situato a Lodi in via Polenghi Lombardo 13 ed \u00e8 la sede dell'omonima Divisione del Banco BPM.\nProgettato da Renzo Piano e sorto nei pressi della stazione ferroviaria a pochi passi dal centro storico di Lodi, \u00e8 una struttura di grandi dimensioni che rappresenta la costruzione pi\u00f9 interessante della citt\u00e0 sotto il profilo architettonico tra quelle della seconda met\u00e0 del Novecento. Si trova su un'ex area dismessa ed \u00e8 un esempio di riqualificazione urbana.\n\u00c8 stato scelto come ambientazione per alcuni spot pubblicitari televisivi.\nArchitettura.\nIl complesso si sviluppa su oltre con un ampio spazio libero al centro e comprende diversi edifici che ospitano \u2013 oltre alla Divisione della banca \u2013 spazi sociali (come un auditorium coperto in vetro), negozi e bar. L'edificio principale presenta una facciata di oltre 250 metri di larghezza con pannelli modulari in cotto, che vuole richiamare l'uso dei materiali locali.\nLo spazio interno \u00e8 in parte coperto da una tensostruttura in vetro e cavi d'acciaio, che si estende dall'edificio principale all'auditorium, una struttura circolare con circa 800 posti; al centro \u00e8 ospitata una fontana in movimento perenne creata dall'artista giapponese Susumu Shingu.\nEventi.\nTra il 2005 e il 2006 il complesso ha ospitato un'importante mostra con opere di Tiziano, il Guercino, Lorenzo Lotto, Giorgio de Chirico e Andy Warhol.\nHa ospitato alcune scene del film \"Benvenuti al Nord\"."}
{"id": "2722818", "revid": "767487", "url": "https://it.wikipedia.org/wiki?curid=2722818", "title": "Land of the Lost (film)", "text": "Land of the Lost \u00e8 un film del 2009 diretto da Brad Silberling, tratto dalla serie televisiva del 1974 \"La valle dei dinosauri\" (\"Land of the Lost\"). Il film \u00e8 uscito in Italia l'11 dicembre 2009, su distribuzione Universal Pictures.\nTrama.\nUn modesto scienziato scopre un varco spazio-temporale verso un'altra dimensione dove passato, presente e futuro sono fusi tra loro. Bloccato nel mondo parallelo, si trova a lottare contro piante, dinosauri e alieni che vogliono dominare il mondo, tra le reliquie insabbiate della civilt\u00e0 occidentale. In questa realt\u00e0 parallela incontrano Chaka, un Australopithecus che li accompagner\u00e0 per l'intera avventura.\nCritica.\nIl film riceve ben sette Razzie Awards come Peggior film, Peggior regista per Brad Silberling, Peggiore sceneggiatura di Chris Henchy e Dennis McNicholas, Peggior attore per Will Ferrell, Peggior attore non protagonista per Jorma Taccone, Peggior coppia per Will Ferrell e qualsiasi comprimario, creatura o \"comic riff\", vincendo quello per il Peggior prequel, remake, rip-off o sequel."}
{"id": "2722819", "revid": "71433", "url": "https://it.wikipedia.org/wiki?curid=2722819", "title": "Land of the lost", "text": ""}
{"id": "2722821", "revid": "2160443", "url": "https://it.wikipedia.org/wiki?curid=2722821", "title": "Non basta un sorriso", "text": "Non basta un sorriso \u00e8 il sesto album del cantautore Povia pubblicato nel 2009 dalla Mamadue records, contenente l'omonimo brano cantato assieme al \"Piccolo Coro \"Mariele Ventre\" dell'Antoniano\".\nTracce.\nTesti e musiche di Povia."}
{"id": "2722822", "revid": "287204", "url": "https://it.wikipedia.org/wiki?curid=2722822", "title": "My Son, the Celebrity", "text": "My Son, the Celebrity \u00e8 il secondo album di Allan Sherman pubblicato nel 1963."}
{"id": "2722823", "revid": "126257", "url": "https://it.wikipedia.org/wiki?curid=2722823", "title": "Motocicli Maserati", "text": ""}
{"id": "2722826", "revid": "126257", "url": "https://it.wikipedia.org/wiki?curid=2722826", "title": "Maserati motocicli", "text": ""}
{"id": "2722829", "revid": "1305772", "url": "https://it.wikipedia.org/wiki?curid=2722829", "title": "Land of the Lost", "text": "Land of the Lost, che in lingua inglese significa \"la terra dei perduti\", pu\u00f2 riferirsi:"}
{"id": "2722832", "revid": "94902", "url": "https://it.wikipedia.org/wiki?curid=2722832", "title": "Simbolo hacker", "text": ""}
{"id": "2722838", "revid": "4106", "url": "https://it.wikipedia.org/wiki?curid=2722838", "title": "Sierra di Guadarrama", "text": ""}
{"id": "2722839", "revid": "94902", "url": "https://it.wikipedia.org/wiki?curid=2722839", "title": "Emblema hacker", "text": ""}
{"id": "2722840", "revid": "4106", "url": "https://it.wikipedia.org/wiki?curid=2722840", "title": "Sierra del Guadarrama", "text": ""}
{"id": "2722843", "revid": "767487", "url": "https://it.wikipedia.org/wiki?curid=2722843", "title": "Uomo e superuomo", "text": "Uomo e Superuomo (titolo originale: \"Man and Superman\") \u00e8 una commedia di George Bernard Shaw ispirata alle idee filosofiche di Friedrich Nietzsche circa il superuomo (\"\u00dcbermensch\"), da cui l'opera prende il nome.\nLa prima di \"Uomo e Superuomo\" fu presso il Royal Court Theatre di Londra, il 23 maggio 1905, durante la quale non fu per\u00f2 rappresentato l'atto terzo, noto altrimenti come \"Don Giovanni all'Inferno\" (\"Don Juan in Hell\"). La seconda scena di tale atto fu proposta in teatro solo due anni pi\u00f9 tardi, il 4 giugno 1907, sempre al Royal Court di Londra. La scelta d'una simile divisione deve al peculiare carattere della parte originariamente esclusa della commedia, in cui si abbandonano le coordinate terrene dei precedenti due atti e i personaggi vengono a trovarsi nel regno degl'Inferi, teatralmente rappresentato dalle ombre vespertine d'un luogo immaginario nella Sierra Nevada."}
{"id": "2722846", "revid": "115351475", "url": "https://it.wikipedia.org/wiki?curid=2722846", "title": "Stephen Flowers", "text": "Altres\u00ec conosciuto con lo pseudonimo di Edred Thorsson, in seno all'etenismo germanico Flowers \u00e8 il fondatore della corrente esoterica nota come \"odianesimo\" (oppure \"runologia/runosofia esoterica\") incorporata dalla \"Gilda delle Rune\" (\"Rune-Gild\"), nonch\u00e9 il fondatore di un inquadramento gotico dell'etenismo, la \"Chiesa Gotica di Dio\" (\"Gothic Church of God\").\nEducazione.\nFlowers si laure\u00f2 in filologia germanica e celtica con il professore Edgar Polom\u00e9 alla University of Texas at Austin e lavor\u00f2 con lui dal 1973 fino al 1984. Nel 1981-1982 studi\u00f2 la storia dell'occultismo alla Universit\u00e0 Georg-August di Gottinga in Germania. Ricevette la laurea in lingue germaniche e medievali nel 1984 con una tesi intitolata \"Rune e Magia: Formulari Magici Elementari nella Tradizione degli Antichi\". Dal 1984 al 1989 fu docente del Dipartimento di inglese e di lingue germaniche alla University of Texas e di filologia all'Austin Community College.\nStoria.\nFlowers ha dato un notevole contributo alla formazione dell'etenismo germanico nel Nord America, oltre ad essere stato attivo in alcune organizzazioni occulte della Via della mano sinistra.\nFlowers si affili\u00f2 alla Chiesa di Satana nel 1972 anche se dichiar\u00f2 di ricevere solamente la loro newsletter, \"The Cloven Hoof\". Nel novembre 1983 fond\u00f2 un piccolo gruppo \"sotterraneo\" all'etenismo chiamato \"The Order of the Shining Trapezohedron\" (O.S.T.) che venne sciolto dopo soli tre mesi di operato. L'esperienza nell'O.S.T. venne seguita dall'affiliazione al Tempio di Set, nel quale raggiunse il grado di \"Ipsissimus VI\u00b0\". Nel Tempio di Set fu Grande Maestro dell'Ordine del Trapezoide dal gennaio del 1987 fino al giugno del 1996.\nFlowers fu uno dei primi membri dell'Asatru Folk Assembly (originariamente chimata \"Asatru Free Assembly\"). Nel 1979 fond\u00f2 la \"Gilda delle Rune\" (\"Rune-Gild\"), un ordine iniziatico incentrato sulla \"rinascita delle antiche rune\". Flowers \u00e8 attualmente il direttore esecutivo, o \"Yrmin Drighten\", della \"Rune-Gild\". Come progetto per la \"Rune-Gild\", Flowers fond\u00f2, insieme a James Chisholm, l'organizzazione etena \"Cerchio della Fede\" (\"Ring of Troth\") nel 1987 (poi rinominata semplicemente \"The Troth\"), che successivamente lasci\u00f2. Flowers fu anche coinvolto nell\"'Order of the Triskelion\" e in altri ordini occulti.\nOra Flowers \u00e8 il direttore del \"Woodharrow Institute\" (istituto di studi di germanistica e indoeuropeistica) ed \u00e8 stato il proprietario della casa editrice \"R\u00fbna-Raven Press\", fondata nel 1993 e sciolta nel 2012. Nel 2007 ha fondato un'organizzazione per l'etenismo gotico, la \"Chiesa Gotica di Dio\" (\"Gothic Church of God\").\nOpere.\nOltre a essere uno scrittore davvero prolifico, Flowers \u00e8 conosciuto per aver tradotto manoscritti dall'islandese, dal norreno e dal tedesco rendendoli disponibili per la prima volta in lingua inglese.\nCritiche.\nNel 1989, Flowers fu espulso dall\"'Odinic Rite\" per la sua \"Lettera aperta ai vertici del movimento \u00c1satr\u00fa/Odinista/The Troth\" nella quale dichiar\u00f2 la sua partecipazione al Tempio di Set.\nSweyn Plowright, un membro della \"Rune-Gild\" che lasci\u00f2 l'organizzazione nel 2000, definisce la filosofia di Flowers come neo-satanica e antinomica."}
{"id": "2722848", "revid": "57342", "url": "https://it.wikipedia.org/wiki?curid=2722848", "title": "\u015e\u0259mkir Futbol Klubu", "text": "Il \u015e\u0259mkir Futbol Klubu era una squadra di calcio azera della citt\u00e0 di \u015e\u0259mkir.\nFondata nel 1959, la squadra ha conosciuto il suo miglior momento a cavallo dell'anno 2000, quando sono arrivati 2 titoli nazionali consecutivi.\nLa societ\u00e0 \u00e8 stata sciolta nel 2005."}
{"id": "2722849", "revid": "43204", "url": "https://it.wikipedia.org/wiki?curid=2722849", "title": "FK Shamkir", "text": ""}
{"id": "2722850", "revid": "474175", "url": "https://it.wikipedia.org/wiki?curid=2722850", "title": "Salto del Guair\u00e1", "text": "Salto del Guair\u00e1 \u00e8 una citt\u00e0 del Paraguay, capoluogo del dipartimento di Canindey\u00fa; la citt\u00e0 dista circa 600 km dalla capitale del paese, Asunci\u00f3n, e soltanto 6 km dalla frontiera con il Brasile.\nPopolazione.\nAl censimento del 2002 Salto del Guair\u00e1 contava una popolazione urbana di 6.653 abitanti (11.298 nel suo distretto), secondo i dati della \"Direcci\u00f3n General de Estad\u00edstica, Encuestas y Censos\".\nOrigine del nome.\nIl nome della citt\u00e0 deriva da quello di una delle pi\u00f9 grandi cascate del Sudamerica, i \"Saltos del Guair\u00e1\" (Cascate del Guair\u00e1). Oggi le cascate non esistono pi\u00f9, ma hanno lasciato spazio al grande bacino artificiale di Itaip\u00fa, che ha qui vicino la sua parte pi\u00f9 settentrionale.\nStoria.\nLa citt\u00e0 fu fondata il 3 marzo del 1959; il 30 luglio 1973 fu costituito il distretto, mentre il 2 luglio 1974 Salto del Guair\u00e1 fu nominata capitale del dipartimento di Canindey\u00fa.\nEconomia.\nLa sua posizione a pochi km dalla frontiera, ha avuto sulla citt\u00e0 un'influenza commerciale e turistica. Questo perch\u00e9 le tasse d'importazione in Paraguay sono molto pi\u00f9 basse rispetto al vicino Brasile. Basta pensare che nella citt\u00e0 vi sono pi\u00f9 di trenta centri commerciali e moltissimi negozi.\nPrima della crisi del marzo 2015 nella citt\u00e0 entravano, ogni giorno, pi\u00f9 di 10.000 turisti brasiliani che acquistavano beni per oltre 10 milioni di dollari al giorno.\nInfrastrutture e trasporti.\nA Salto del Guair\u00e1 termina la strada nazionale 3 proveniente da Asunci\u00f3n."}
{"id": "2722856", "revid": "28026", "url": "https://it.wikipedia.org/wiki?curid=2722856", "title": "Maigret et l'indicateur", "text": ""}
{"id": "2722866", "revid": "28026", "url": "https://it.wikipedia.org/wiki?curid=2722866", "title": "Maigret et l'homme tout seul", "text": ""}
{"id": "2722867", "revid": "62004", "url": "https://it.wikipedia.org/wiki?curid=2722867", "title": "Jean-Paul Van Poppel", "text": ""}
{"id": "2722869", "revid": "2160443", "url": "https://it.wikipedia.org/wiki?curid=2722869", "title": "Uniti", "text": "Uniti \u00e8 il quarto album del cantautore Povia e tredicesimo album del cantautore Francesco Baccini, pubblicato nel 2008 dalla Target.\nDi tale album sono state pubblicate due versioni: la prima una versione mini-CD con copertina a colori contenente solo 3 brani e il videoclip; la seconda, intitolata \"Uniti - duemilacinqueduemilaotto, formata da un CD contenente 13 brani e un DVD con 8 videoclip."}
{"id": "2722870", "revid": "28026", "url": "https://it.wikipedia.org/wiki?curid=2722870", "title": "La folle de Maigret", "text": ""}
{"id": "2722871", "revid": "287204", "url": "https://it.wikipedia.org/wiki?curid=2722871", "title": "My Son, the Nut", "text": "My Son, the Nut \u00e8 il terzo album studio di Allan Sherman pubblicato nel 1963."}
{"id": "2722872", "revid": "28026", "url": "https://it.wikipedia.org/wiki?curid=2722872", "title": "Maigret et le marchand de vin", "text": ""}
{"id": "2722876", "revid": "28026", "url": "https://it.wikipedia.org/wiki?curid=2722876", "title": "Maigret et le tueur", "text": ""}
{"id": "2722878", "revid": "1543377", "url": "https://it.wikipedia.org/wiki?curid=2722878", "title": "Flora Perini", "text": "Ebbe un vasto repertorio che spaziava dal verismo di compositori come Mascagni al bel canto di Rossini e Bellini, alle opere di Verdi, a quelle di Strauss e Wagner per giungere all'opera russa di Rimsky-Korsakov. Ella cant\u00f2 in numerose prime esecuzioni e cre\u00f2 il ruolo della \"Principessa\" in \"Suor Angelica\" di Giacomo Puccini.\nBiografia.\nStudi\u00f2 canto all'Accademia Nazionale di Santa Cecilia a Roma prima di fare il suo debutto professionale al Teatro alla Scala di Milano nel 1908 nel ruolo di Anacoana nell'opera \"Cristoforo Colombo\" di Alberto Franchetti. \nIl 28 dicembre 1908, scampa miracolosamente al Terremoto di Messina, la sera prima della tragedia era stata tra gli interpreti dell'\"Aida\" di Verdi, assieme, tra gli altri, al tenore Angelo Gamba, che invece fu tra le vittime del sisma. \nPass\u00f2 poi a cantare a Nizza, Venezia, Trieste, Torino, Bologna, Madrid, Barcellona, San Pietroburgo, Rio de Janeiro e Montevideo. \nNel 1910 cant\u00f2 nel ruolo di Xenia in \"Boris Godunov\" assieme ad Adamo Didur al Teatro Col\u00f3n di Buenos Aires. \nElla torn\u00f2 poi in quel teatro innumerevoli volte cantando come Erodiade in \"Salom\u00e8\" di Richard Strauss nel 1913 ed Annina nel \"Der Rosenkavalier\" nel 1915. \nAl Teatro Regio di Torino diretta da Ettore Panizza debutta il 21 dicembre 1912 come Anacoana in \"Cristoforo Colombo\" con Giuseppe Nessi e nel 1913 \u00e8 la voce celeste in Don Carlo con Nessi, Giuseppe De Luca (baritono) e Mansueto Gaudio e Gutruna ne Il crepuscolo degli dei con Giuseppe Danise.\nSempre nel 1913 al Teatro Regio di Parma \u00e8 Meg Page in Falstaff (Verdi) diretta da Cleofonte Campanini con Mario Sammarco ed Ernesto Badini.\nElla cant\u00f2 a Buenos Aires anche il principe nella prima esecuzione dell'opera \"Il Sue\u00f1o d'Alma\" di Carlos L\u00f3pez Buchardo diretta da Tullio Serafin con Lucrezia Bori, Alessandro Bonci e De Luca nel 1914.\nAl Teatro Costanzi di Roma nello stesso anno \u00e8 Gutruna ne \"Il crepuscolo degli Dei\" con Danise e nel 1915 Laura ne La Gioconda con Ernestina Poli, Hip\u00f3lito L\u00e1zaro e Riccardo Stracciari, la schiava Smaragdi in Francesca da Rimini (Zandonai) con Rosa Raisa, Aureliano Pertile e Danise, Amneris in Aida con la Raisa e Danise, Maddalena in Rigoletto con L\u00e1zaro e Mattia Battistini e Shinah in \"Abul\" di Alberto Nepomuceno con la Raisa e Pertile.\nNel 1915 la Perini fece il suo debutto negli Stati Uniti alla Metropolitan Opera House di New York nel ruolo di Lola nella \"Cavalleria rusticana\" di Pietro Mascagni con De Luca. \nElla cant\u00f2 poi in 338 recite al Met nei nove anni successivi interpretando i ruoli di Amneris in \"Aida\", Enrichetta in \"I puritani\", Hedwige in \"Guglielmo Tell\", Maddalena in \"Rigoletto\", Merc\u00e9d\u00e8s in \"Carmen\", Nancy in \"Martha\", Rossweisse in \"Die Walk\u00fcre\", la \"fata primavera\" in \"The Snow Maiden\", Suzuki in \"Madama Butterfly\" e Teresa in \"La Sonnambula\". Cre\u00f2 poi i ruoli di Konchakovna ne \"Il principe Igor\" nel 1915, Pepa in \"Goyescas\" di Enrique Granados nel 1916, Smaragdi in \"Francesca da Rimini\" di Riccardo Zandonai, la \"principessa\" in \"Suor Angelica\" di Giacomo Puccini nel 1918, Pantasil\u00e9e in \"La Reine Fiammette\" di Xavier Leroux nel 1919, \"Light\" ne \"L'Oiseau bleu\" (adattamento di Albert Wolff de \"L'uccellino azzurro\") nel 1919 e Larina in \"Eugenio Onegin\" nel 1920.\nLa Perini torn\u00f2 al Teatro Col\u00f3n come artista ospite nel 1923 per cantare nel ruolo di Debora in \"Debora e Jaele\" di Ildebrando Pizzetti e poi nuovamente nel 1925 nel ruolo di Comandante in \"I cavalieri di Ekeb\u00f9\" di Riccardo Zandonai.\nNel 1924 lasci\u00f2 il Metropolitan per la Chicago Civic Opera per una intera stagione. Torn\u00f2 quindi in Italia nel 1925, cantando principalmente al Teatro Costanzi di Roma fino al suo ritiro dalle scene. Li cant\u00f2 nel ruolo di Maddalena in \"Rigoletto\", Laura in \"La Gioconda\", Amneris in \"Aida\" e Fricka in \"Die Walk\u00fcre\".\nRegistrazioni.\nLa Perini appartenne alla prima generazione di cantanti che fecero delle registrazioni fonografiche. Mentre era negli Stati Uniti fece diverse registrazioni per la Victor Talking Machine Company, compreso il quartetto dal \"Rigoletto\", \"Bella figlia dell'amore\" con Amelita Galli-Curci, Enrico Caruso e Giuseppe De Luca nel 1917."}
{"id": "2722882", "revid": "287204", "url": "https://it.wikipedia.org/wiki?curid=2722882", "title": "Cercanias di Barcellona", "text": ""}
{"id": "2722886", "revid": "121042848", "url": "https://it.wikipedia.org/wiki?curid=2722886", "title": "Sofia Ventura", "text": "Biografia.\nFiglia di madre francese, ha la doppia cittadinanza, italiana e francese.\nAttivit\u00e0 accademica.\nLaureata in scienze politiche all'Universit\u00e0 di Bologna, ha poi conseguito il titolo di dottora di ricerca in scienza politica presso la facolt\u00e0 di scienze politiche \"Cesare Alfieri\", dell'Universit\u00e0 di Firenze. Allieva di Angelo Panebianco, \u00e8 professoressa associata all'Universit\u00e0 di Bologna, dove \u00e8 titolare dei corsi di scienza politica e di leadership e comunicazione politica e docente a contratto presso la LUISS School of Government. I suoi principali ambiti di ricerca hanno riguardato le politiche scolastiche, il federalismo, le istituzioni federali nei sistemi politici multinazionali; i suoi ultimi studi concernono la comunicazione politica e il sistema politico francese, al quale ha dedicato numerosi articoli e saggi.\nAttivit\u00e0 politica.\nNei primi anni novanta ha partecipato al movimento referendario ed \u00e8 stata candidata nel 1992 nella Lista referendum. In passato ha svolto attivit\u00e0 politica nella giovent\u00f9 liberale e nel Partito Radicale. \u00c8 stata membro della redazione e successivamente della direzione del bimestrale di cultura politica \"IdeAzione\" tra il 1994 e il 1998 diretto da Domenico Mennitti ed \u00e8 attualmente membro del comitato di direzione del trimestrale \"Rivista di Politica\" diretto da Alessandro Campi. \u00c8 tra i fondatori dell'associazione Libertiamo, insieme all'ex radicale Benedetto Della Vedova. \u00c8 stata membro della redazione della \"Rivista Italiana di Scienza Politica\" (2007-2009).\nHa collaborato con il magazine della Fondazione Farefuturo, vicina a Gianfranco Fini.\nNel 2009 ha suscitato dibattito, a destra e non solo, il suo \"j'accuse\" contro le \"veline\" in politica pubblicato sul web-magazine di \"Fare Futuro\". Tale polemica ha suscitato clamore anche su vari giornali stranieri.\n\u00c8 stata una degli intellettuali di riferimento dell'area finiana del centrodestra. Nel 2012 si \u00e8 dichiarata a sostegno della candidatura di Matteo Renzi alle primarie del PD e come futuro premier. \u00c8 stata editorialista del Corriere di Bologna (dorso del Corriere della Sera), del \"Quotidiano Nazionale (QN - Resto del Carlino, Nazione, Il Giorno)\", del mensile del Sole 24 Ore \"IL\". Attualmente scrive per il quotidiano \"La Stampa\" e il settimanale \"L'Espresso\"."}
{"id": "2722888", "revid": "28026", "url": "https://it.wikipedia.org/wiki?curid=2722888", "title": "L'ami d'enfance de Maigret", "text": ""}
{"id": "2722889", "revid": "287204", "url": "https://it.wikipedia.org/wiki?curid=2722889", "title": "Futbol'ny Klub Bel\u0161yna Babrujsk", "text": "Il Futbol'ny Klub Bel\u0161yna Babrujsk (in lingua bielorussa \u0424\u0443\u0442\u0431\u043e\u043b\u044c\u043d\u044b \u041a\u043b\u0443\u0431 \u0411\u0435\u043b\u0448\u044b\u043d\u0430 \u0411\u0430\u0431\u0440\u0443\u0439\u0441\u043a) \u00e8 una societ\u00e0 calcistica bielorussa con sede nella citt\u00e0 di Babrujsk. Fondata nel 1977 con il nome \"\u0160innik\", dal 1995, dopo lo scioglimento dei rivali cittadini del FC Babrujsk (\"Fandok Babruisk\"), cambia nome in \"Bel\u0161yna Babrujsk\". Milita nella Per\u0161aja Liha, la seconda serie del campionato bielorusso di calcio, e gioca le partite interne nello Spartak Stadium.\nOrganico.\nRosa 2020.\n\"Aggiornata all'aprile 2020.\""}
{"id": "2722890", "revid": "131358", "url": "https://it.wikipedia.org/wiki?curid=2722890", "title": "FC Belshina Bobruisk", "text": ""}
{"id": "2722891", "revid": "131358", "url": "https://it.wikipedia.org/wiki?curid=2722891", "title": "FC Belshyna Babruisk", "text": ""}
{"id": "2722892", "revid": "1005847", "url": "https://it.wikipedia.org/wiki?curid=2722892", "title": "Elezioni regionali in Lombardia del 2010", "text": "Le elezioni regionali italiane del 2010 in Lombardia si sono tenute il 28 e 29 marzo. Esse hanno visto la vittoria del presidente uscente Roberto Formigoni, sostenuto dal centro-destra, che ha sconfitto Filippo Penati, sostenuto dal centro-sinistra.\nSu 7.694.756 elettori hanno votato in 4.973.519 ovvero il 71,95%.\nRisultati.\nIl totale delle liste differisce dal totale del candidato a causa del voto disgiunto e di chi ha votato solo per il candidato senza preferire alcuna lista collegata.\nControversie.\nIl 16 dicembre 2009 viene ufficializzata la ricandidatura di Formigoni a Presidente della Regione Lombardia per le elezioni regionali previste nella primavera del 2010 nelle file de Il Popolo della Libert\u00e0.\nLa ricandidatura \u00e8 subito contestata: la legge 165/2004, art. 2, stabilisce infatti la non immediata rieleggibilit\u00e0 allo scadere del secondo mandato consecutivo del presidente della giunta regionale eletto a suffragio universale e diretto. Pure escludendo il mandato 1995-2000, in cui Formigoni venne eletto dal Consiglio regionale e non a suffragio universale e diretto, egli ha governato i successivi due mandati.\nChi sostiene la candidabilit\u00e0 di Formigoni per un quarto mandato si giustifica sostenendo che il mandato in corso nel 2004 non sarebbe computabile, perch\u00e9 gi\u00e0 iniziato all'entrata in vigore della legge 165/2004. Ci\u00f2 posticiperebbe al 2015 l'effettiva operativit\u00e0 del divieto di rielezione. Una sentenza della Cassazione (2001/ 2008) aveva tuttavia escluso la possibilit\u00e0 di ricandidatura per la carica di sindaco in una fattispecie analoga; pertanto, il 22 febbraio 2010 viene depositato un esposto alla corte d'appello di Milano contro la sua ricandidatura, a firma di diversi consiglieri regionali di centrosinistra.\nUn ulteriore motivo di controversie si registra nel marzo 2010, quando la Corte d'Appello di Milano decreta la non ammissione del listino di Formigoni per mancanza del numero minimo di firme necessarie alla presentazione ( anzich\u00e9 ), a seguito di 514 firme riscontrate irregolari. Il 3 marzo la Corte d'Appello respinge il ricorso della stessa lista, rilevando un numero ancora minore di firme valide. Come conseguenza, sarebbero state escluse dalla competizione elettorale tutte le liste circoscrizionali collegate al candidato. Formigoni, dopo un ricorso al TAR e al Consiglio di Stato, \u00e8 per\u00f2 riammesso alle elezioni."}
{"id": "2722894", "revid": "131358", "url": "https://it.wikipedia.org/wiki?curid=2722894", "title": "FC Belshina", "text": ""}
{"id": "2722895", "revid": "122930506", "url": "https://it.wikipedia.org/wiki?curid=2722895", "title": "You Don't Know Jack - Il dottor morte", "text": "You Don't Know Jack - Il dottor morte (\"You Don't Know Jack\") \u00e8 un film per la televisione del 2010, diretto da Barry Levinson e interpretato da Al Pacino e John Goodman.\nNegli Stati Uniti \u00e8 stato trasmesso il 24 aprile 2010 e ha avuto un grande successo. In Italia, invece, \u00e8 stato trasmesso il 22 marzo 2011 da Sky Cinema e per la prima volta in chiaro il 16 gennaio 2013 su Rai 4.\nTrama.\nBasato sulla vita del \"dottor morte\" Jack Kevorkian il medico che ha praticato il suicidio assistito su oltre 130 pazienti affetti da patologie giunte allo stadio terminale.\nIncentrato su come Kevorkian costru\u00ec la \"Mercy Tron\" (\"Macchina della Piet\u00e0\") - macchina costruita da Kevorkian per aiutare a suicidarsi quei malati terminali o gravissimamente infermi che non avevano l'uso delle mani - e sul primo intervento di suicidio assistito avvenuto negli anni novanta."}
{"id": "2722899", "revid": "28026", "url": "https://it.wikipedia.org/wiki?curid=2722899", "title": "Maigret h\u00e9site", "text": ""}
{"id": "2722901", "revid": "28026", "url": "https://it.wikipedia.org/wiki?curid=2722901", "title": "Maigret \u00e0 Vichy", "text": ""}
{"id": "2722907", "revid": "425388", "url": "https://it.wikipedia.org/wiki?curid=2722907", "title": "Le voleur de Maigret", "text": ""}
{"id": "2722908", "revid": "599013", "url": "https://it.wikipedia.org/wiki?curid=2722908", "title": "H\u00e5vard Flo", "text": "Biografia.\n\u00c8 cugino di altri importanti calciatori che portano lo stesso cognome, Kjell Rune, Jarle Flo, Jostein Flo e il pi\u00f9 famoso Tore Andr\u00e9 Flo, e zio di Per Egil Flo, che anch'egli gioca nel Sogndal.\nCarriera.\nSquadre di club.\nCresciuto nelle giovanili della squadra della sua citt\u00e0 natale, inizi\u00f2 la sua carriera professionistica nel Sogndal, squadra con la quale disput\u00f2 tre stagioni prima di iniziare le proprie esperienze all'estero.\nDisput\u00f2 due stagioni in Danimarca con l'Aarhus, con cui conquist\u00f2 il suo unico trofeo, la Coppa di Danimarca del 1996, prima di passare l'anno successivo al nella Bundesliga tedesca e poi nel 1999 al Wolverhampton.\nNel 2001 rientr\u00f2 definitivamente in patria, tornando a giocare fino al 2008 nella sua prima squadra professionistica, il Sogndal Conclusa la carriera da giocatore, \u00e8 entrato a far parte dello staff tecnico della societ\u00e0.\nNazionale.\nCon la nazionale norvegese ha disputato 26 incontri, realizzando 7 reti e partecipando al Mondiale 1998, dove disput\u00f2 4 incontri realizzando una rete contro la Scozia."}
{"id": "2722909", "revid": "287204", "url": "https://it.wikipedia.org/wiki?curid=2722909", "title": "Havard Flo", "text": ""}
{"id": "2722910", "revid": "124089410", "url": "https://it.wikipedia.org/wiki?curid=2722910", "title": "Festina", "text": "Festina \u00e8 un'azienda spagnola produttrice di orologi, tra le 100 aziende del lusso pi\u00f9 grandi al mondo.\nFondata in Svizzera, a La Chaux-de-Fonds, nel 1902. Durante la Seconda Guerra mondiale si stabil\u00ec a Barcellona. Fa attualmente parte del gruppo Festina Lotus S.A., creato nel 1984 dall'industriale spagnolo Miguel Rodr\u00edguez, gi\u00e0 proprietario delle orologerie Lotus, dopo l'acquisto del marchio.\nLa sede del gruppo \u00e8 a Barcellona. Negli anni Novanta la Festina ha sponsorizzato una squadra professionistica di ciclismo su strada.\nNel mondo del ciclismo \u00e8 anche cronotachigrafo ufficiale del Tour de France, del Tour de Suisse e del Tour de Romandie."}
{"id": "2722911", "revid": "372624", "url": "https://it.wikipedia.org/wiki?curid=2722911", "title": "Artemisia spicata", "text": ""}
{"id": "2722913", "revid": "28026", "url": "https://it.wikipedia.org/wiki?curid=2722913", "title": "Maigret et l'affaire Nahour", "text": ""}
{"id": "2722919", "revid": "28026", "url": "https://it.wikipedia.org/wiki?curid=2722919", "title": "La patience de Maigret", "text": ""}
{"id": "2722924", "revid": "28026", "url": "https://it.wikipedia.org/wiki?curid=2722924", "title": "Maigret se d\u00e9fend", "text": ""}
{"id": "2722926", "revid": "149727", "url": "https://it.wikipedia.org/wiki?curid=2722926", "title": "DSB S-tog", "text": ""}
{"id": "2722928", "revid": "129019", "url": "https://it.wikipedia.org/wiki?curid=2722928", "title": "Santuario nazionale di Cristo Re", "text": "Il santuario nazionale di Cristo Re o, semplicemente, il Cristo Re, \u00e8 una grande statua di Ges\u00f9 Cristo che si trova nella citt\u00e0 di Lisbona.\nLa statua, ispirata alla statua del Cristo Redentore che si trova a Rio de Janeiro, venne fatta realizzare dal dittatore portoghese Ant\u00f3nio de Oliveira Salazar e fu inaugurata il 17 maggio 1959. La base della statua venne progettata dall'architetto Ant\u00f3nio Lino e ha la forma di una porta alta 75 metri di altezza, al di sopra della quale \u00e8 posta una statua di 23 metri raffigurante il Cristo Re e realizzata da Francisco Franco de Sousa."}
{"id": "2722929", "revid": "28026", "url": "https://it.wikipedia.org/wiki?curid=2722929", "title": "Maigret et le fant\u00f4me", "text": ""}
{"id": "2722930", "revid": "131358", "url": "https://it.wikipedia.org/wiki?curid=2722930", "title": "FC Irtysh", "text": ""}
{"id": "2722931", "revid": "339392", "url": "https://it.wikipedia.org/wiki?curid=2722931", "title": "Cristo Rei", "text": ""}
{"id": "2722934", "revid": "28026", "url": "https://it.wikipedia.org/wiki?curid=2722934", "title": "La col\u00e8re de Maigret", "text": ""}
{"id": "2722937", "revid": "149485", "url": "https://it.wikipedia.org/wiki?curid=2722937", "title": "FK Mlad\u00e1 Boleslav", "text": ""}
{"id": "2722942", "revid": "129019", "url": "https://it.wikipedia.org/wiki?curid=2722942", "title": "D. Manuel I", "text": ""}
{"id": "2722943", "revid": "28026", "url": "https://it.wikipedia.org/wiki?curid=2722943", "title": "Maigret perde le staffe", "text": ""}
{"id": "2722944", "revid": "62004", "url": "https://it.wikipedia.org/wiki?curid=2722944", "title": "Angel Luis Casero", "text": ""}
{"id": "2722948", "revid": "767487", "url": "https://it.wikipedia.org/wiki?curid=2722948", "title": "The &quot;Weird Al&quot; Yankovic Video Library", "text": "The \"Weird Al\" Yankovic Video Library \u00e8 una pubblicazione in VHS di dodici video musicali di \"Weird Al\" Yankovic messa in commercio nel 1992."}
{"id": "2722949", "revid": "28026", "url": "https://it.wikipedia.org/wiki?curid=2722949", "title": "Maigret et le clochard", "text": ""}
{"id": "2722950", "revid": "92292395", "url": "https://it.wikipedia.org/wiki?curid=2722950", "title": "Comuni mercato della Repubblica Ceca", "text": "I comuni mercato della Repubblica Ceca sono i comuni cechi che hanno lo status di \"comune mercato\" (o \"borgata\", in ceco \"m\u011bstys\"). Costituiscono un livello intermedio di rilevanza tra i comuni con lo status di citt\u00e0 (\"m\u011bsta\") e i semplici comuni (\"obc\u00ed\"). Al 2009 i comuni con questo status sono 206.\nStoria.\nIl titolo venne ereditato in Repubblica Ceca dall'Impero Austro-Ungarico dove con \"marktgemeinde\" si identificava una localit\u00e0 che, pur non avendo lo stato di citt\u00e0, aveva il diritto a tenere un mercato.\nIn Cecoslovacchia lo status fu abolito nel 1954 e ripristinato nel 2006 dalla Repubblica Ceca con la concessione del titolo soltanto ad alcuni dei comuni che lo possedevano prima del 1954. Oltre ai 206 esistono molti altri comuni che hanno i requisiti stabiliti dalla legge ceca per aver concesso in futuro lo status di \"m\u011bstys\"."}
{"id": "2722958", "revid": "129019", "url": "https://it.wikipedia.org/wiki?curid=2722958", "title": "585 d.C.", "text": ""}
{"id": "2722959", "revid": "28026", "url": "https://it.wikipedia.org/wiki?curid=2722959", "title": "Maigret e il barbone", "text": ""}
{"id": "2722961", "revid": "129019", "url": "https://it.wikipedia.org/wiki?curid=2722961", "title": "D.Manuel I", "text": ""}
{"id": "2722965", "revid": "129019", "url": "https://it.wikipedia.org/wiki?curid=2722965", "title": "D. Afonso III", "text": ""}
{"id": "2722966", "revid": "1310927", "url": "https://it.wikipedia.org/wiki?curid=2722966", "title": "Roberto Bertol", "text": "Carriera.\nClub.\nDopo essere cresciuto nella florida cantera dell'Athletic Bilbao, debutta in Primera Divisi\u00f3n spagnola nella stagione 1939-1940, nella partita Athletic Bilbao- (1-3) del 3 dicembre 1939.\nCon i \"Rojiblancos \" trascorre dodici stagioni, in cui colleziona 247 presenze e vince un campionato e tre Coppe del Re.\nConclude la carriera nel 1950 senza mai aver cambiato squadra.\nNazionale.\nConta due presenza con la Nazionale di calcio della Spagna. Il suo debutto risale al 26 gennaio 1947 in Portogallo-Spagna (4-1)."}
{"id": "2722967", "revid": "404338", "url": "https://it.wikipedia.org/wiki?curid=2722967", "title": "Chirurgicamente", "text": ""}
{"id": "2722968", "revid": "129019", "url": "https://it.wikipedia.org/wiki?curid=2722968", "title": "D. Afonso II", "text": ""}
{"id": "2722970", "revid": "729019", "url": "https://it.wikipedia.org/wiki?curid=2722970", "title": "S-tog", "text": "Gli S-tog sono una rete di ferrovie suburbane che servono la citt\u00e0 di Copenaghen e la sua area metropolitana.\nIl nome fu prescelto nel 1934, anno di inaugurazione, con un sondaggio del quotidiano danese Politiken.\nIl termine \"S-tog\" (\"tog\" in danese significa treno) si ispirava alle reti tedesche dette \"S-Bahn\" (allora in servizio solo a Berlino e Amburgo.\nLa S in tedesco sta per Schnell (=veloce) o Stadt (=citt\u00e0) mentre in danese la stessa lettera che funge da prefisso sta per \"Stiv k\u00f8replan-Tog\" , cio\u00e8 \"collegamento ferroviario cadenzato\".\nSviluppo.\nIl primo tratto Klampenborg\u2013Hellerup\u2013Vanl\u00f8se\u2013Frederiksberg fu inaugurato nell'aprile del 1934, come prima ed allora unica ferrovia elettrificata dell'intero paese.\nNel maggio successivo segu\u00ec il tratto da Hellerup a Copenaghen, poi prolungato in novembre fino a Valby. Nei decenni successivi la rete venne estesa fino alle localit\u00e0 di Hiller\u00f8d e K\u00f8ge e ai sobborghi di Farum, Ballerup e H\u00f8je T\u00e5strup.\nNel 1989 la linea regionale per Frederikssund \u00e8 stata trasformata in linea S-tog.\nNel 2005 \u00e8 stato aperto poi l'anello da Hellerup verso Ny Ellebjerg, che consente l'attraversamento nord-sud senza impegnare l'asse principale del centro cittadino. Allo scopo sono state riutilizzate una linea non elettrificata di circumnavigazione precedentemente percorsa solo da convogli merci, e il preesistente tratto Hellerup\u2013Vanl\u00f8se.\nRete.\nLe linee Bx, E e H non fermano in tutte le stazioni.\nLa linea Bx \u00e8 in servizio nelle sole ore di punta, in rinforzo alla linea B.\nLa frequenza diurna \u00e8 di 10 minuti, o di 5 minuti per le linee Bx, H ed F.\nIl sistema S-tog \u00e8 integrato con vari stazioni di interscambio con le due linee della nuova metropolitana di Copenaghen, ad esercizio interamente automatizzato (cio\u00e8 senza conduttori a bordo dei convogli).\nAnalogo interscambio, su binari diversi ma nelle stesse stazioni, avviene con i treni regionali, fra cui gli \u00d8resundstog, in esercizio nell'area dello stretto che separa la Danimarca dalla Svezia, e che servono anche la citt\u00e0 di Malm\u00f6, con intenso traffico pendolari in ambo le direzioni.\nCaratteristiche.\nLa rete S-tog \u00e8 del tutto separata dalla rete ferroviaria elettrificata danese. Lo \u00e8 sia per tipo di esercizio che per motivi tecnici: essa \u00e8 alimentata da linea aerea a 1500 volt, diversamente dalle linee elettrificate delle ferrovie di stato danesi (DSB), che utilizzano il sistema a 25.000 volt corrente alternata. Una separazione analoga hanno per esempio le \"S-Bahn\" di Berlino e Amburgo.\nIntermodalit\u00e0.\nGli S-tog svolgono anche un ruolo di trasporto intermodale per il tipo di mobilit\u00e0 prevalente a Copenaghen: la bicicletta.\nLa capitale danese ha una altissima quota di ciclabilit\u00e0 (ripartizione modale del 33% fra i mezzi di trasporto utilizzati nella citt\u00e0), favorita anche dal trasporto biciclette sugli S-tog (ed altri mezzi pubblici). La stessa ridotta quota di mobilit\u00e0 in auto, in terza posizione nella ripartizione modale, dopo bicicletta e trasporto pubblico) \u00e8 da attribuirsi anche alla marcata intermodalit\u00e0, che mira a rendere pi\u00f9 competitivo il trasporto pubblico soprattutto su ferro.\nIl trasporto bici avviene a tutte le ore, su tutti i servizi S-tog, che hanno porte di accesso e pittogramma bici in testa e in coda, e, come per tutti i rotabili moderni di medesima tipologia, scompartimenti multifunzionali (cio\u00e8 per biciclette, sedie a rotelle e passeggini per bambini) con sedili ribaltabili, senza nessun ancoraggio che ne limiti l'utilizzabilit\u00e0 quando il compartimento non \u00e8 occupato dai suddetti mezzi.\nAlle pensiline degli S-tog pittogrammi bici sulla pavimentazione indicano i due punti di accesso ai convogli, in testa e in coda. Alle pensiline si accede tramite rampe di scale attrezzate con \"canaline\" per far salire a mano le biciclette (o in ascensori).\nLe stazioni sono dotate di strutture per l'intermodalit\u00e0 \"passiva\" bici+treno: parcheggi anche con rastrelliere coperte o aree custodite.\nL' S-tog \u00e8 la spina dorsale dell'intermodalit\u00e0 bici+treno, per caratteristiche, accessibilit\u00e0, raggio e capillarit\u00e0 l'S-tog, coadiuvato da tutti gli altri mezzi pubblici: metro, treni regionali, battelli e bus, in alcuni casi con alcune limitazioni di orario."}
{"id": "2722975", "revid": "149727", "url": "https://it.wikipedia.org/wiki?curid=2722975", "title": "S-Tog", "text": ""}
{"id": "2722976", "revid": "2074952", "url": "https://it.wikipedia.org/wiki?curid=2722976", "title": "Erik Hoftun", "text": "Caratteristiche tecniche.\nHoftun era un difensore veloce, di stampo classico. Aveva anche delle notevoli qualit\u00e0 offensive, da libero, con cui spesso innescava le ripartenze delle sue squadre.\nCarriera.\nGiocatore.\nClub.\nKIL/Hemne e Molde.\nCominci\u00f2 la carriera con la maglia del KIL/Hemne, formazione militante nelle serie inferiori del campionato norvegese. Fu poi ingaggiato dal Molde, club dell'Eliteserien. Esord\u00ec nella massima divisione in data 26 aprile 1992, schierato titolare nella vittoria per 1-0 sul Troms\u00f8. Il 23 agosto successivo arriv\u00f2 la sua prima rete, nel successo per 4-1 sullo HamKam. Il 5 settembre 1993 realizz\u00f2 una quaterna nella vittoria casalinga per 6-3 sul Lyn Oslo. Nel biennio in cui vi rimase in forza, gioc\u00f2 tutti gli incontri di campionato disputati dal Molde. A seguito della retrocessione del 1993, per\u00f2, lasci\u00f2 la squadra.\nRosenborg.\nHoftun si accord\u00f2 allora con il Rosenborg, formazione rivale del Molde. L'allenatore Nils Arne Eggen, infatti, vide in lui il sostituto di Rune Tangen. Il 17 aprile 1994 arriv\u00f2 il suo debutto con questa casacca, in occasione della vittoria per 2-0 sullo Start. Il 12 maggio successivo, sigl\u00f2 il primo gol: contribu\u00ec cos\u00ec al successo per 1-2 sul campo del Bod\u00f8/Glimt. Nella stessa stagione, arriv\u00f2 il primo titolo nazionale della sua carriera: ne seguiranno altri dieci consecutivi, tutti con il Rosenborg. Fu protagonista di molte annate positive per la squadra, che gli portarono anche sei riconoscimenti come miglior difensore del campionato. Per questo, mentre i suoi compagni di reparto cambiavano continuamente, Hoftun rimaneva fuori discussione. Gli ultimi mesi in squadra furono per\u00f2 i pi\u00f9 difficili della sua carriera, poich\u00e9 fin\u00ec spesso in panchina. Per questo, perse la fascia da capitano, che portava dal 1999.\nBod\u00f8/Glimt.\nLa volont\u00e0 di tornare a giocare con regolarit\u00e0 lo port\u00f2 ad accettare un trasferimento al Bod\u00f8/Glimt. Oltre ad un ruolo attivo in campo, ebbe anche un incarico amministrativo. Il 24 luglio 2005 disput\u00f2 il primo incontro in squadra, nella sconfitta casalinga per 0-3 contro il Viking. Gioc\u00f2 13 partite in quello scorcio di stagione, ma non riusc\u00ec a salvare il club dalla retrocessione. Rimase in forza al Bod\u00f8/Glimt per le successive due annate, contribuendo alla promozione del campionato 2007 (attraverso le qualificazioni all'Eliteserien). Si ritir\u00f2 dall'attivit\u00e0 agonistica alla fine del 2007.\nNazionale.\nHoftun \u00e8 uno dei pochi calciatori norvegesi ad aver giocato per la Nazionale maggiore senza mai essere passato per le selezioni giovanili. Ricevette la prima convocazione nel 1997, in occasione di un torneo amichevole in Australia che avrebbe visto soltanto la partecipazione di calciatori militanti nel campionato norvegese. Esord\u00ec cos\u00ec il 25 gennaio 1997, schierato titolare nella sconfitta per 1-0 contro l'. Rimase comunque la quarta scelta per la Nazionale, alle spalle di Ronny Johnsen, Henning Berg e Dan Eggen. Fu comunque convocato per il , ma non gioc\u00f2 neanche un minuto. Doveva partecipare anche al , ma a causa di un infortunio fu costretto a saltare la competizione. Nel 2002 annunci\u00f2 il suo ritiro dal calcio internazionale. Totalizz\u00f2 30 presenze, senza mai andare in rete.\nDopo il ritiro.\nUna volta ritiratosi dal mondo del calcio, Hoftun fece ritorno al Rosenborg, in veste da dirigente."}
{"id": "2722979", "revid": "203463", "url": "https://it.wikipedia.org/wiki?curid=2722979", "title": "Pidgin english", "text": ""}
{"id": "2722981", "revid": "741067", "url": "https://it.wikipedia.org/wiki?curid=2722981", "title": "Rosso veneziano (romanzo)", "text": "Rosso veneziano \u00e8 un romanzo della scrittore veneziano Pier Maria Pasinetti (1913-2006) pubblicato nel 1959 dalla casa editrice romana Colombo.\nStoria.\n\"Rosso veneziano\", uscito nel 1959 e dedicato all'amatissimo fratello Francesco prematuramente mancato nel 1949, \u00e8 il primo dei nove romanzi dello scrittore veneziano Pier Maria Pasinetti, il quale in precedenza aveva pubblicato una raccolta di racconti dal titolo \"L'ira di Dio\" (Arnoldo Mondadori Editore, 1942). In un primo momento, anche questo romanzo avrebbe dovuto essere pubblicato da Mondadori, ma l'autore non riusc\u00ec ad adeguarsi alle esigenze editoriali che richiedevano sostanziosi tagli, e prefer\u00ec rivolgersi a una casa editrice minore, la Colombo di Roma, la quale lo pubblic\u00f2 nel 1959 nella versione integrale di 564 pagine e 20 capitoli. All'uscita, il libro fu accolto tiepidamente in Italia, mentre riscosse immediato successo negli Stati Uniti (la traduzione era stata realizzata dello stesso autore, che risiedeva sei mesi l'anno in California per insegnare Letteratura italiana all'universit\u00e0 di Los Angeles) e in Francia (dove curiosamente la prima edizione \u00e8 la traduzione in francese della traduzione in inglese).\nNel 1965, un anno dopo l'uscita del secondo romanzo \"La confusione\" (Bompiani, 1964) \u2013 stavolta accolto dalla critica con lusinghiero interesse \u2013 \"Rosso veneziano\" viene riproposto da Bompiani dopo una revisione sostanziale che ne migliora la scorrevolezza ma ne sacrifica numerosi passaggi, riducendo il numero delle pagine a 430, fermo restando a 20 il numero dei capitoli. In questa versione, il successo in Italia non si fa attendere, e viene suffragato, tre anni dopo, da quello ottenuto dalla terza prova del romanziere, \"Il ponte dell'Accademia\" (ancora Bompiani, 1968), che permette a Pasinetti di collocarsi a pieno merito fra gli scrittori italiani pi\u00f9 graditi alla critica. Nel 1975 lo stesso Bompiani cura una nuova ristampa di \"Rosso veneziano\", e poco dopo il regista Marco Leto ne trae uno sceneggiato televisivo in cinque puntate, andato in onda nel 1976.\nLa trama.\nIl romanzo \u00e8 ambientato fra il 1938 e il 1940, e i fatti si svolgono su tre sfondi diversi: Venezia, Corniano (paese della campagna veneta dal nome fittizio) e Berlino. Vi si intrecciano le vicende di molti personaggi, ma i protagonisti si possono individuare in quelli appartenenti a due famiglie veneziane, i Partibon e i Fassola, amiche di vecchia data ma divise da inconciliabili diversit\u00e0. I primi rappresentano gli \"artisti\", gli idealisti, gli intellettuali, i puri, mentre i secondi si identificano con i \"politici\", i materialisti, gli ipocriti, fatuamente assetati di potere e visibilit\u00e0 e vicinissimi alle alte gerarchie del regime fascista. Fra le due famiglie esistono profondi e complessi legami e, malgrado la diversit\u00e0 degli stili di vita, vi \u00e8 fra esse una irresistibile attrazione, soprattutto da parte dei Fassola i quali, bench\u00e9 pi\u00f9 ricchi, potenti e solidamente accreditati presso la societ\u00e0 che conta, avvertono una inconfessata inferiorit\u00e0 morale e intellettuale nei confronti dei Partibon.\nPaolo Partibon, stimato pittore sposato con Vittoria, ha tre figli: Giuliano, semplice e gioviale, Giorgio, intellettuale e intransigente, ed Elena, nota per la sua bellezza e il carattere imprevedibile.\nL'avvocato Augusto Fassola, fratello di un politico in ascesa, ha tre figli a sua volta: Massimo, giovane esuberante e valoroso aviatore, Enrico, introverso e tormentato, candidato alla carriera diplomatica, e la piccola Dora.\nEnrico Fassola \u00e8 da sempre innamorato di Elena Partibon, la quale da sempre lo respinge perch\u00e9 legata fra molti ostacoli a un altro giovane, Ruggero Tava, da un sentimento profondo.\nLa narrazione inizia con la morte della matriarca Partibon, Elisabetta, madre di Paolo; sono presenti tutti i familiari di citt\u00e0 e di campagna, eccettuato uno, il figlio Marco, assente dall'Italia da trent'anni a causa di dissapori con la madre e del quale pare si siano perse le tracce. I fratelli Giorgio ed Elena, incuriositi da questa figura mitica di intellettuale ribelle, si mettono alla sua ricerca, e a questo scopo Giorgio si unisce a Enrico in un viaggio a Berlino, dove lo zio avrebbe trascorso un lungo periodo. L\u00ec conosce Manuela, figlia di Marco e di una ebrea austriaca, della quale ignorava l'esistenza, e da lei apprende che lo zio si sta adoperando per mettere in salvo in America moglie e figlia per sfuggire alle persecuzioni razziali. \nNel frattempo, a Venezia, la famiglia Partibon si trova davanti alla propria rovina finanziaria e, dopo aver venduto la casa, si prepara malgrado tutto serenamente a trasferirsi in campagna, presso i parenti di Corniano. Elena riallaccia la sua relazione con Ruggero Tava, interrotta bruscamente qualche anno prima, e ne diventa l'amante bench\u00e9 egli recentemente si sia sposato. Massimo Fassola si lega a sua volta a Maria Partibon, cugina di campagna di Elena e Giorgio, ma poco prima dell'inizio della guerra muore in un volo di collaudo, lasciando incinta la ragazza.\nMarco Partibon ricompare inaspettatamente a Venezia dopo che tutte le ricerche dei due nipoti si erano rivelate vane. In un primo momento mantiene il segreto evitando di informare i familiari e prende contatto casualmente con il solo Ruggero Tava, in procinto di partire per il fronte. Pochi giorni dopo, arriva la notizia della morte di quest'ultimo in un'azione di guerra, e a portarla a Elena \u00e8 Enzo Bolchi, giovane arrogante fascista da sempre nemico giurato dei Partibon. La ragazza, che si \u00e8 appena scoperta incinta, ne \u00e8 sconvolta; il fratello Giorgio affronta Bolchi e sfoga in un pestaggio la sua rabbia e il suo orrore. Alla rissa assiste in incognito Marco Partibon, che poco dopo avvicina il nipote e si fa riconoscere, rientrando cos\u00ec in famiglia. Il suo ritorno, malgrado i lutti e la prospettiva del periodo durissimo che si sta aprendo con l'entrata in guerra, porta nuove speranze e la riconciliazione in famiglia, permettendole inoltre di rientrare in possesso della casa di Venezia. Qui si svolge la scena finale, nella quale molti legami affettivi ritrovano la loro collocazione e la loro forza.\nAnalisi.\n\"Rosso veneziano\" \u00e8 un romanzo al quale si attagliano diverse definizioni.\n\u00c8 un romanzo corale perch\u00e9 segue molteplici vicende e numerosissimi personaggi. Inoltre, su tutto il romanzo, accanto ai protagonisti in carne e ossa tratteggiati con verosimiglianza, aleggiano due presenze significative: Venezia e la guerra incombente, entrambe protagoniste a loro volta.\n\u00c8 un romanzo storico per la sua collocazione temporale, funzionale al racconto, descritta con precisione e volta a ricostruire un periodo critico della storia dell'Italia.\n\u00c8 un romanzo di formazione perch\u00e9 segue la maturazione di alcuni dei suoi giovani personaggi, costretti a confrontarsi con realt\u00e0 eccezionali sia sul piano familiare che generale.\n\u00c8 un romanzo politico e ideologico, perch\u00e9 l'autore non nasconde la sua inorridita disapprovazione per i comportamenti e le scelte del regime fascista, e indica senza mezzi termini nelle storture del concetto di nazionalismo la causa delle tragedie che incombono. Si noti che le intense pagine del capitolo XIV dedicate alla descrizione della \"notte dei cristalli\" sono state ispirate dalla testimonianza diretta dell'autore, che vi assistette di persona durante il suo soggiorno a Berlino fra il 1938 e il 1939.\n\u00c8 un romanzo di sentimenti, perch\u00e9 molte sono le vicende affettive narrate, ma mai con sentimentalismo bens\u00ec sempre con realistica spontaneit\u00e0.\n\u00c8 altres\u00ec il manifesto della tematica personale di Pasinetti, che anche nei romanzi successivi affronta, sempre in modi diversi ma con uguale obiettivo, il problema della contrapposizione fra il materialismo e l'autenticit\u00e0 dei sentimenti, tra la fatuit\u00e0 delle ambizioni e la solidit\u00e0 degli ideali disinteressati, in sintesi fra verit\u00e0 e ipocrisia; verit\u00e0 affidata non solo alla sfera delle emozioni sincere ma anche alla dimensione del linguaggio, franco, diretto e scevro da false interferenze retoriche. In particolare, la schiettezza ricercata dall'autore si rileva nei dialoghi e nelle lunghe chiacchiere a ruota libera tipiche della parlata veneziana, che Pasinetti padroneggiava con tecnica e naturalezza e che preferiva alle descrizioni in terza persona.\n\u00c8 infine il romanzo che d\u00e0 inizio a una vera e propria \"saga\", perch\u00e9 molti dei personaggi e alcune delle vicende di \"Rosso veneziano\" sono destinati a essere richiamati in scena, a titolo diverso, in tutti i successivi romanzi di Pier Maria Pasinetti; in particolare la figura di Giorgio Partibon, che l'autore considerava una specie di suo \"alter ego\". Significativa \u00e8 anche l'invenzione del personaggio di Marco Partibon, moderna riedizione del veneziano Marco Polo, che racchiude in s\u00e9 alcune caratteristiche proprie all'autore, come la passione per la conoscenza, l'ansia di viaggiare e lo spirito cosmopolita.\nCuriosit\u00e0.\nNelle edizioni Bompiani, la dedica \"\"A Francesco Pasinetti (1911-1949)\" \u00e8 preceduta dalla seguente citazione in greco: \"\u03a4\u03b1\u1fe6\u03c4\u00e1 \u03c4\u03bf\u03b9, \u1ff6 \u03b4\u03cd\u03c3\u03c4\u03b7\u03bd\u03b5, \u03c4\u03b5\u03bb\u03b5\u03c5\u03c4\u03ae\u03c3\u03c9 \u03c4\u03b5 \u03ba\u03b1\u03b9 \u1f14\u03c1\u03be\u03c9 \". Si tratta di un verso di Omero, Odissea, canto XI, 80, e si riferisce all'episodio in cui Ulisse, nell'Ade, rievoca la morte dell'amico Elpenore e gli promette gli onori della sepoltura secondo le sue volont\u00e0. La traduzione letterale \u00e8 la seguente: \"Queste cose per te, infelice, porter\u00f2 a termine e compir\u00f2\", che nella reinterpretazione di Ippolito Pindemonte diventa: \"Sventurato\"[, io risposi,] \"a pien fornita sar\u00e0 , non dubitarne, ogni tua voglia\"\"."}
{"id": "2722982", "revid": "1861950", "url": "https://it.wikipedia.org/wiki?curid=2722982", "title": "ASL Airlines France", "text": "ASL Airlines France, conosciuta fino al 2015 come Europe Airpost, \u00e8 una compagnia aerea francese, con sede a Tremblay-en-France, nei pressi dell'aeroporto di Parigi-Charles de Gaulle; \u00e8 una controllata di ASL Airlines Ireland.\nNel 2012 era la tredicesima compagnia aerea francese per traffico passeggeri con passeggeri trasportati.\nStoria.\nLe radici della compagnia aerea possono essere ricondotte alla \"Societ\u00e0 g\u00e9n\u00e9rale a\u00e9ropostale\" nel 1927 che apr\u00ec la strada alla consegna della posta tra Europa, Africa e Sud America con famosi piloti come Jean Mermoz e Antoine de Saint-Exup\u00e9ry. La compagnia fu sciolta nel 1932 e fusa con altre per formare Air France, divenendo una controllata dal 1947 al 1991, operando come Soci\u00e9t\u00e9 d'Exploitation A\u00e9ropostale (SEA). Assunse il nome \"Europe Airpost\" nel 2000 quando inizi\u00f2 i servizi in proprio per il servizio postale nazionale francese (La Poste). Il 14 marzo 2008, ASL Aviation Ireland ha acquisito ufficialmente la compagnia, facendo mantenere la precedente livrea e l'indicativo di chiamata. L'azienda aveva 400 dipendenti a marzo 2007.\nIl 4 giugno 2015, ASL Aviation Group, la societ\u00e0 madre di Europe Airpost, ha annunciato che Europe Airpost sarebbe stata rinominata ASL Airlines France e gli aerei sarebbero mano a mano stati dipinti nella livrea della ASL.\nFlotta.\nA dicembre 2021 la flotta di ASL Airlines France \u00e8 cos\u00ec composta:"}
{"id": "2722983", "revid": "28026", "url": "https://it.wikipedia.org/wiki?curid=2722983", "title": "Maigret et les braves gens", "text": ""}
{"id": "2722985", "revid": "287204", "url": "https://it.wikipedia.org/wiki?curid=2722985", "title": "Mull\u0101 Ab\u016b al-\u1e24asan Ard\u012bk\u0101n\u012b", "text": "Mull\u0101 Ab\u016b al-\u1e24asan Ard\u012bk\u0101n\u012b (farsi \u0645\u0644\u0627 \u0623\u0628\u0648 \u0627\u0644\u062d\u0633\u0646 \u0623\u0631\u062f\u064a\u0643\u0627\u0646\u064a), soprannominato Am\u00edn-i-Il\u00e1h\u00ed, ma conosciuto come H\u00e1j\u00ed Am\u00edn, 1831-1928, fu un eminente seguace di Bah\u00e1'u'll\u00e1h, il fondatore della fede bahai. \nAm\u00edn, che fu amministratore del Huq\u00faqu'll\u00e1h, fu nominato postumo Mano della Causa da Shoghi Effendi e quindi inserito tra i diciannove Apostoli di Bah\u00e1'u'll\u00e1h. \nLa fede.\nAder\u00ec al messaggio di Bah\u00e1'u'll\u00e1h non appena ne venne a conoscenza e si dedic\u00f2 alla sua diffusione viaggiando per tutta la Persia.\nAm\u00edn era un letterato e si guadagn\u00f2 da vivere, durante i suoi viaggi per la fede, insegnando a leggere e a scrivere agli analfabeti. Raccoglieva le lettere che la gente voleva inviare a Bah\u00e1'u'll\u00e1h di cui diffondeva le tavole.\nSi rec\u00f2 ad Acri e fu il primo Bahai non residente ad Acri a incontrare Bah\u00e1'u'll\u00e1h.\nNel 1880 divenne amministratore del Huq\u00faqu'll\u00e1h dopo l'uccisione di Haji Shah-Muhammad Manshadi suo predecessore nelle predetta funzione.\nNel 1891, a causa della sua fede, fu detenuto per tre anni nelle prigioni di Teheran e di Qazvin. Dopo la liberazione e al tempo di 'Abdu'l-Bah\u00e1 continu\u00f2 a viaggiare, visitando Acri e Haifa.\nSi ritir\u00f2 nella tarda et\u00e0 a Teheran."}
{"id": "2722987", "revid": "287204", "url": "https://it.wikipedia.org/wiki?curid=2722987", "title": "Charles Pathe", "text": ""}
{"id": "2722989", "revid": "339392", "url": "https://it.wikipedia.org/wiki?curid=2722989", "title": "H\u00e1j\u00ed Am\u00edn", "text": ""}
{"id": "2722990", "revid": "339392", "url": "https://it.wikipedia.org/wiki?curid=2722990", "title": "Am\u00edn-i-Il\u00e1h\u00ed", "text": ""}
{"id": "2722991", "revid": "767487", "url": "https://it.wikipedia.org/wiki?curid=2722991", "title": "QuikClot", "text": "QuikClot \u00e8 un farmaco di tipo \"agente emostatico\" prodotto dalla Z-Medica. \nIl prodotto originale era disponibile in granuli da versare direttamente sulle ferite per fermare la perdita di sangue. Il farmaco agisce assorbendo l'acqua contenuta nel sangue in modo da concentrare le propriet\u00e0 di coagulazione del sangue stesso. Allo stesso tempo vengono attivate le piastrine.\nIl prodotto \u00e8 composto da Zeolite. Durante la formazione del coagulo viene generato calore che pu\u00f2 produrre ustioni di secondo grado. Per questo motivo il QuikClot non \u00e8 disponibile in commercio ma viene utilizzato in condizioni di emergenza assoluta, ad esempio durante eventi bellici.\nAl fine di ridurre il possibile rischio di ustioni le nuove versioni del prodotto adottano una formulazione pre-idratata che si \u00e8 dimostrata produrre meno calore anche se a fronte di una minore capacit\u00e0 coagulante.\nL'uso della zeolite come agente emostatico \u00e8 stato scoperto da Frank Hursey (cofondatore della Z-Medica) nel 1984. A seguito degli attentati dell'11 settembre 2001 l'esercito statunitense ha condotto una serie di test comparativi riguardanti le tecnologie per fermare il sangue. QuikClot ha ottenuto le migliori votazioni. Sempre a seguito dei test l'esercito americano ne ha approvato l'impiego in Afghanistan ed in Iraq."}
{"id": "2722992", "revid": "149587", "url": "https://it.wikipedia.org/wiki?curid=2722992", "title": "Hvozdec (\u010cesk\u00e9 Bud\u011bjovice)", "text": ""}
{"id": "2722995", "revid": "773636", "url": "https://it.wikipedia.org/wiki?curid=2722995", "title": "Kategoria e Par\u00eb 1971-1972", "text": "La Kategoria e Par\u00eb 1971-1972 fu la 33\u00aa edizione della massima serie del campionato albanese di calcio conclusa con la vittoria del Vllaznia, al suo terzo titolo.\nCapocannoniere del torneo fu Ilir P\u00ebrnaska (Dinamo Tirana) con 17 reti.\nFormula.\nNon ci fu nessuna variazione rispetto alla stagione precedente.\nLe squadre partecipanti furono 14 e disputarono un turno di andata e ritorno per un totale di 26 partite con le ultime due classificate che retrocedettero in Kategoria e Dyt\u00eb.\nUna sola squadra fu qualificata alle coppe europee furono tre: la vincente della coppa d'Albania fu ammessa alla Coppa delle Coppe 1972-1973. Nessun club partecip\u00f2 alla Coppa dei Campioni 1972-1973 e alla Coppa UEFA 1972-1973.\nClassifica finale.\nLegenda:\nNote:"}
{"id": "2722997", "revid": "767487", "url": "https://it.wikipedia.org/wiki?curid=2722997", "title": "Il nostro Natale", "text": "Il nostro Natale (\"'R Xmas\") \u00e8 un film del 2001 diretto da Abel Ferrara.\nPresentato nella sezione Un Certain Regard del 54\u00ba Festival di Cannes.\nTrama.\nIl film racconta la vicenda di una famiglia di spacciatori a New York durante il periodo natalizio. L'uomo e la sua famiglia conducono una vita agiata grazie al commercio dell'eroina. Tutto inizia col desiderio della figlia di avere come regalo natalizio la bambola 'Party Girl', ma purtroppo non \u00e8 pi\u00f9 disponibile nei negozi di giocattoli. La moglie paga una cifra spropositata per averla, mentre il marito viene rapito da una banda di spacciatori concorrenti. I due coniugi dovranno riconsiderare seriamente il loro stile di vita."}
{"id": "2723001", "revid": "1428919", "url": "https://it.wikipedia.org/wiki?curid=2723001", "title": "Minnie Egener", "text": "Biografia.\nLa Egener fece il suo debutto professionale nel 1904 al Metropolitan Opera House di New York nel \"Parsifal\" di Richard Wagner. Nel 1906 venne in Italia e vi rimase per sette anni esibendosi nei maggiori teatri lirici della penisola. Nel 1910 cant\u00f2 nel ruolo di Alissa in \"Lucia di Lammermoor\" di Donizetti con Luisa Tetrazzini al Teatro Regio di Parma. Apparve anche in ruoli secondari alla Royal Opera House Covent Garden di Londra e al Manhattan Center di New York.\nNei quattro anni seguenti, tornata negli Stati Uniti, cant\u00f2 con la Philadelphia Grand Opera Company e la Chicago Grand Opera Company. Nel 1914 fece ritorno alla Metropolitan Opera dove cant\u00f2 in ruoli da comprimaria per diciotto anni consecutivi. Fra le sue interpretazioni si ricordano le partecipazioni nelle seguenti opere: \"The Canterbury Pilgrims\" di Percy Mackaye nel 1917, \"Suor Angelica\" di Puccini nel 1918, \"L'Oiseau bleu\" (adattamento di Albert Wolff de \"L'uccellino azzurro\") nel 1919, \"The King's Henchman\" di Deems Taylor nel 1927 e \"Peter Ibbetson\" di Taylor nel 1931. La sua ultima recita avvenne nel dicembre 1932 nel ruolo di Flora ne \"La traviata\" di Giuseppe Verdi, con la quale raggiunse le 752 rappresentazioni alla Metropolitan Opera. Successivamente insegn\u00f2 canto a New York City e successivamente a New Orleans. Fu sposata con il direttore d'orchestra Louis Hasselmans (1878-1957). Mor\u00ec a New Orleans nel 1938.\nRegistrazioni.\nLa Egener fece alcune registrazioni fonografiche per l'etichetta discografica RCA Victor e fra queste il sestetto dalla \"Lucia di Lammermoor\" con Enrico Caruso e Amelita Galli-Curci."}
{"id": "2723002", "revid": "124044255", "url": "https://it.wikipedia.org/wiki?curid=2723002", "title": "Giovanni Volpi", "text": "Biografia.\nGiovanni Volpi \u00e8 figlio di Giuseppe Volpi, conte di Misurata, e della sua seconda moglie, l'algerina Nathalie El Kanoni (nota anche come Leonia Kanoni, Nathalie El Kanoui o Nathalie El Kanui, e detta Natalia, Lilly, Lily o Lili), precedentemente sposata con il gioielliere francese Jacques Lacloche. Eredit\u00f2 un ingente patrimonio a 24 anni dal padre Giuseppe, politico e fondatore della Mostra internazionale d'arte cinematografica di Venezia. Fond\u00f2 allora un team, la Scuderia Serenissima, che divenne ben presto uno dei migliori clienti della Ferrari.\nSeguendo molti tecnici che lasciarono la Ferrari nel 1961, Volpi sub\u00ec l'ira di Enzo Ferrari, che rifiut\u00f2 di vendergli due 250 GTO che aveva richiesto. Volpi si schier\u00f2 successivamente con l'ATS, fornendo le risorse finanziarie per questa casa costruttrice nata da ex-membri della Ferrari. Nel 1962, la Scuderia Serenissima affid\u00f2 a Piero Drogo della Carrozzeria Sports Cars e a Giotto Bizzarrini la realizzazione della Ferrari 250 GT Drogo conosciuta anche come Ferrari Breadvan. \u00c8 il proprietario della Villa Rocca di Sabaudia (LT) e del Palazzo D'Anna Viaro Martinengo Volpi di Misurata sul Canal Grande (VE).\nFamiglia.\nIl 7 aprile 2018 a Madrid ha sposato Dominique Rizzo, terza moglie e vedova del fotografo Willy Rizzo."}
{"id": "2723005", "revid": "125361646", "url": "https://it.wikipedia.org/wiki?curid=2723005", "title": "Misurina", "text": "Misurina (\"Me\u015bor\u00ecna\" in dialetto cadorino) \u00e8 una frazione di Auronzo di Cadore, in provincia di Belluno.\nDescrizione.\nLa localit\u00e0 di Misurina \u00e8 situata presso l'omonimo lago, non distante da Cortina d'Ampezzo e circondata dalle Tre Cime di Lavaredo, dal Monte Piana, dal Cristallo - Piz Popena, dai Cadini di Misurina e dal Sorapiss. \nDa questa frazione si pu\u00f2 imboccare la strada che conduce fino al rifugio Auronzo. Questa prende vita a pochi metri oltre l'albergo principale, per chi dovesse arrivare da Auronzo di Cadore lungo la Val d'Ansiei o da Cortina d'Ampezzo attraverso il passo Tre Croci. Per chi invece dovesse arrivare da Dobbiaco la strada si pu\u00f2 intravedere non appena si arriva in cima alla salita che inizia presso il lago di Landro.\nSulla sponda meridionale del lago sorge l'Istituto Pio XII, uno dei pochi centri nel mondo (gli altri sono quelli di Brian\u00e7on in Francia, Davos in Svizzera e di Denver nel Colorado) specializzati nella cura dell'asma dei bambini, attraverso il contatto diretto con la natura circostante, senza assunzione di farmaci. L'aria di Misurina \u00e8 infatti estremamente pura grazie alle straordinarie condizioni climatiche ed atmosferiche del luogo.\nPi\u00f9 volte la frazione \u00e8 stata attraversata dal Giro d'Italia.\nInfrastrutture e trasporti.\nFerrovie.\nDal 1921 al 1962 era in funzione la ferrovia delle Dolomiti a scartamento ridotto e Misurina era servita dalla stazione ferroviaria in localit\u00e0 Carbonin, a circa 7 chilometri di strada dal lago."}
{"id": "2723007", "revid": "1543377", "url": "https://it.wikipedia.org/wiki?curid=2723007", "title": "Regole di Fajans", "text": "Le regole di Fajans sono regole formulate da Kazimierz Fajans nel 1923 per predire se un legame sar\u00e0 ionico o covalente. Sono basate sulla carica del catione e sulla grandezza relativa di catione e anione.\nLe regole prevedono che:"}
{"id": "2723012", "revid": "298229", "url": "https://it.wikipedia.org/wiki?curid=2723012", "title": "Campionati italiani estivi di nuoto 1933", "text": "I Campionati italiani estivi di nuoto 1933 si sono svolti a Roma, nella piscina da 50 metri dello stadio tra il 13 e il 15 agosto 1933."}
{"id": "2723017", "revid": "110157", "url": "https://it.wikipedia.org/wiki?curid=2723017", "title": "All 4 One (album beFour)", "text": "All 4 One \u00e8 l'album di debutto del gruppo musicale tedesco beFour, pubblicato il 13 luglio 2007 dall'etichetta Universal.\nL'album.\nPubblicato solo in Germania, Svizzera e Austria, l'album \u00e8 stato promosso dai singoli \"Magic Melody\", \"All 4 One\" e \"Little, Little Love\" e ha raggiunto le prime posizioni delle classifiche tedesca e svizzera, il secondo in quella austriaca.\nLa canzone \"Magic Melody\" \u00e8 una cover di \"Around the World (La La La La La)\" degli A Touch of Class."}
{"id": "2723018", "revid": "1543377", "url": "https://it.wikipedia.org/wiki?curid=2723018", "title": "S-Bahn di Amburgo", "text": "La S-Bahn di Amburgo () \u00e8 un servizio ferroviario urbano che serve la metropoli tedesca di Amburgo.\nLa gestione \u00e8 della societ\u00e0 \"S-Bahn Hamburg\", una controllata delle ferrovie tedesche - settore regionale (DB Regio). Essa a sua volta fa parte del consorzio di area vasta \"Hamburger Verkehrsverbund\" e nel 2012 ha trasportato 259 milioni di passeggeri.\nUna particolarit\u00e0 tecnica \u00e8 la doppia alimentazione elettrica della S-Bahn di Amburgo, con corrente continua a dalla terza rotaia affiancata al binario e con corrente alternata a da linea aerea, tipica della rete ferroviaria tedesca.\nRete.\nLa rete \u00e8 composta di sei linee, che attraversano il centro cittadino in senso ovest-est seguendo due itinerari paralleli (il passante ferroviario \"City-S-Bahn\" e la Verbindungsbahn). Le linee S11 e S2 sono in servizio nelle sole ore di punta."}
{"id": "2723019", "revid": "453768", "url": "https://it.wikipedia.org/wiki?curid=2723019", "title": "Mitologia inuit", "text": "Per mitologia inuit si intendono le pratiche religiose tradizionali degli Inuit, che possono essere brevemente riassunte come una forma di sciamanesimo basata su principi animisti.\nLa mitologia inuit ha molte similitudini con le religioni delle altre regioni polari e, a differenza della gran parte delle mitologie, ha continuato ad avere fedeli senza interruzione, dai tempi antichi fino ai giorni nostri. Sebbene il credo religioso dominante degli Inuit sia diventato il Cristianesimo, molti di loro continuano a mantenere alcuni elementi dei propri culti tradizionali: secondo alcune interpretazioni essi hanno adattato (chi pi\u00f9, chi meno) le credenze tradizionali al cristianesimo, mentre secondo altre hanno adattato il cristianesimo alla loro visione del mondo.\nLa cosmologia tradizionale degli Inuit non \u00e8 una religione nella classica accezione teologica del termine ed \u00e8 simile solo in parte a ci\u00f2 che comunemente si intende per mitologia:\nInfatti le storie tradizionali, i rituali ed i tab\u00f9 degli Inuit sono cos\u00ec intrecciati alla cultura timorosa e precauzionale richiesta dal duro ambiente artico che viene da chiedersi se si possano considerare delle vere e proprie credenze; a questo proposito va citata la risposta che venne data all'antropologo ed esploratore Knud Rasmussen dalla sua guida e amico Aua, un angakkuq: quando Knud gli domand\u00f2 riguardo alle credenze religiose diffuse tra gli \"Iglulingmiut\" (gente di Iglulik) gli fu risposto: \"Noi non crediamo. Noi temiamo\". Alcuni autori contestano le conclusioni che si possono trarre dalle parole di Aua in quanto egli era sotto l'influenza dei missionari cristiani, tanto che arriv\u00f2 successivamente a convertirsi; essi affermano che le persone convertite spesso vedono le cose in un'ottica polarizzata e ricca di contrasti. Il loro studio analizza anche le credenze di svariati gruppi inuit, affermando tra l'altro che tale atteggiamento di paura non era diffuso.\nAngakkuq.\nL'angakkuq, altres\u00ec chiamato \"angakuq\" era una sorta di guaritore e psicoterapeuta che si prendeva cura delle ferite e offriva consigli, cos\u00ec come invocava gli spiriti per assistere la gente nella loro vita di tutti i giorni o, la maggior parte delle volte, per scacciarli; il suo ruolo era di vedere, interpretare ed esortare l'impercettibile e l'aldil\u00e0 e spesso faceva uso di tamburi ritmici, canti e danze per svolgere i propri compiti. L'illuminazione (\"qaumaniq\") era frequentemente usata per descrivere un'aura spirituale la cui rimozione, secondo loro, poteva risultare nella morte. Le abilit\u00e0 dell'angakkuq non erano frutto di apprendimento, bens\u00ec venivano ritenute un dono congenito che si sarebbe rivelato col tempo.\nLa funzione dell'angakkuq \u00e8 ampiamente scomparsa nell'odierna societ\u00e0 inuit, ormai cristianizzata.\nAnirniq.\nGli Inuit credevano che tutte le cose avessero una forma di spirito o anima (in inuktitut: \"anirniq\" cio\u00e8 \"respiro\"), come gli umani; questi spiriti si pensava persistessero dopo la morte, una credenza comune presente praticamente in tutte le societ\u00e0 umane. Il credo della pervasivit\u00e0 degli spiriti \u00e8 la radice della struttura dei miti inuit, secondo un tradizionale detto: \"Il grande pericolo della nostra esistenza risiede nel fatto che la nostra dieta consiste interamente in anime\". In virt\u00f9 di questo, uccidere un animale non \u00e8 molto differente dall'uccidere una persona: una volta che viene liberata l'\"anirniq\" del morto, sia quest'ultimo animale o umano, essa pu\u00f2 prendersi la sua vendetta. Lo spirito del morto pu\u00f2 solo essere placato dall'obbedienza alle usanze, dall'evitare i tab\u00f9 e dall'espletamento dei giusti rituali.\nLa durezza e la casualit\u00e0 della vita nell'Artico ha fatto s\u00ec che gli Inuit vivessero costantemente nella paura di potenze invisibili: un periodo sfortunato poteva porre fine ad un'intera comunit\u00e0, e pregare forze potenzialmente arrabbiate e vendicative per le necessit\u00e0 di tutti i giorni \u00e8 una conseguenza comune di un'esistenza precaria, persino ai giorni nostri; per gli Inuit, offendere un \"anirniq\" significava rischiare l'estinzione. \nEra compito dell'angakkuq consigliare e ricordare alla gente i tab\u00f9 ed i rituali che dovevano rispettare per placare gli spiriti, dal momento che era ritenuto capace di vederli e contattarli.\nSebbene l'\"anirniq\" di ogni persona fosse individuale, modellata dalla vita e dal corpo che aveva abitato, allo stesso tempo era parte di un insieme pi\u00f9 grande; questo metteva in grado gli Inuit di prenderne in prestito le caratteristiche o i poteri assumendone il nome.\nSin dall'arrivo del cristianesimo tra gli Inuit, \"anirniq\" \u00e8 divenuto il termine accettato per il concetto cristiano di \"anima\"; esso rappresenta la radice di altre parole correlate come \"anirnisiaq\" (angelo) e \"anirnialuk\" (dio, letteralmente \"il grande spirito\").\nTuurngait.\nAlcuni spiriti erano per natura non connessi a corpi fisici, queste figure erano chiamate \"tuurngait\" (o \"tornait\", \"tornat\", \"tornrait\"). Alcuni erano spiriti buoni che potevano essere chiamati in caso di bisogno, ma altri erano malvagi e mostruosi ed erano ritenuti responsabili di battute di caccia infruttuose o attrezzi rotti; potevano anche possedere le persone. Un angakkuq con buone intenzioni poteva usarli per guarire malattie o trovare animali da cacciare per nutrire la comunit\u00e0; poteva altres\u00ec combattere, esorcizzare o tenere a bada i cattivi spiriti con appositi rituali. Uno con intenzioni malevole, invece, poteva usarli per scopi personali, o per attaccare altre persone ed i loro tuurngait.\nSimilarmente a quanto accaduto con altre antiche religioni, la cristianizzazione ha portato il termine \"tuurngaq\" (singolare di \"tuurngait\"), che una volta significava semplicemente \"spirito aiutante\", a prendere l'accezione di \"demone\"."}
{"id": "2723023", "revid": "92723", "url": "https://it.wikipedia.org/wiki?curid=2723023", "title": "Bra\u00efliv", "text": "Bra\u00efliv () \u00e8 un insediamento di tipo urbano (\u0441\u0435\u043b\u0438\u0449\u0435 \u043c\u0456\u0441\u044c\u043a\u043e\u0433\u043e \u0442\u0438\u043f\u0443) dell'Ucraina, situato nell'oblast' di Vinnycja (distretto di \u017dmerynka) in prossimit\u00e0 del fiume Riv. La popolazione ammonta a circa 5000 abitanti. La principale attivit\u00e0 economica \u00e8 di tipo industriale, legata alla lavorazione dei prodotti agricoli (zuccherifici, conservifici). Tra i monumenti pi\u00f9 significativi troviamo il monastero della Santissima Trinit\u00e0, risalente al XVIII secolo."}
{"id": "2723027", "revid": "767487", "url": "https://it.wikipedia.org/wiki?curid=2723027", "title": "Ngasanya Ilongo", "text": " Con la propria nazionale ha disputato la Coppa delle Nazioni Africane in Egitto nel 2006."}
{"id": "2723029", "revid": "409613", "url": "https://it.wikipedia.org/wiki?curid=2723029", "title": "Riv (fiume)", "text": "Il Riv \u00e8 un fiume ucraino, tributario del Bug Meridionale. Ha un corso di 104\u00a0km, con un bacino di 1160\u00a0km\u00b2. Si origina a partire dal Ripiano podolico, scorrendo poi attraverso l'Oblast' di Chmel'nyc'kyj e l'Oblast' di Vinnycja."}
{"id": "2723031", "revid": "1543377", "url": "https://it.wikipedia.org/wiki?curid=2723031", "title": "Neugraben-Fischbek", "text": "Neugraben-Fischbek \u00e8 un quartiere (\"Stadtteil\") di Amburgo, appartenente al distretto (\"Bezirk\") di Harburg.\nStoria.\nNel 1937 la cosiddetta \"legge sulla Grande Amburgo\" decret\u00f2 la cessione dei comuni di Fischbek e di Neugraben dalla Prussia al Land di Amburgo."}
{"id": "2723032", "revid": "149727", "url": "https://it.wikipedia.org/wiki?curid=2723032", "title": "Neugraben", "text": ""}
{"id": "2723033", "revid": "110157", "url": "https://it.wikipedia.org/wiki?curid=2723033", "title": "Hand in Hand (album beFour)", "text": "Hand in Hand (The Winter Album) \u00e8 il secondo album del gruppo musicale tedesco beFour, pubblicato il 16 novembre 2007 dall'etichetta Universal in tutti i paesi di lingua tedesca.\nL'unico singolo estratto, \"Hand in Hand\", \u00e8 stato pubblicato il 9 novembre dello stesso anno."}
{"id": "2723036", "revid": "89688", "url": "https://it.wikipedia.org/wiki?curid=2723036", "title": "L'Opera da tre soldi", "text": ""}
{"id": "2723038", "revid": "89688", "url": "https://it.wikipedia.org/wiki?curid=2723038", "title": "Opera da tre soldi", "text": ""}
{"id": "2723039", "revid": "110157", "url": "https://it.wikipedia.org/wiki?curid=2723039", "title": "Ohlsdorf (Amburgo)", "text": "Ohlsdorf \u00e8 un quartiere (\"Stadtteil\") di Amburgo, appartenente al distretto (\"Bezirk\") di Hamburg-Nord."}
{"id": "2723051", "revid": "120929150", "url": "https://it.wikipedia.org/wiki?curid=2723051", "title": "Wedel", "text": "Wedel \u00e8 una citt\u00e0 dello Schleswig-Holstein, in Germania.\nAppartiene al circondario di Pinneberg.\nVi mor\u00ec, il 31 agosto del 1667, il poeta Johann Rist.\nVi nacque, il primo giugno 1968, l'aviatore tedesco Mathias Rust, noto per il suo atterraggio nella Piazza Rossa a Mosca, avvenuto nel 1987."}
{"id": "2723052", "revid": "287204", "url": "https://it.wikipedia.org/wiki?curid=2723052", "title": "We Stand United", "text": "We Stand United \u00e8 il terzo album del gruppo musicale tedesco beFour, pubblicato il 18 aprile 2008 dall'etichetta Universal.\nL'album, pubblicato nei paesi di lingua tedesca, \u00e8 stato anticipato dal singolo \"Live Your Dream\"."}
{"id": "2723056", "revid": "67105", "url": "https://it.wikipedia.org/wiki?curid=2723056", "title": "Algieba", "text": ""}
{"id": "2723059", "revid": "767487", "url": "https://it.wikipedia.org/wiki?curid=2723059", "title": "Friends 4 Ever", "text": "Friends 4 Ever \u00e8 il quarto album del gruppo musicale tedesco beFour, pubblicato il 6 febbraio 2009 dall'etichetta discografica Universal.\nSono stati estratti come singoli i brani \"No Limit\" e \"Ding-A-Dong\"; il primo \u00e8 una cover dell'omonimo brano delle 2 Unlimited."}
{"id": "2723065", "revid": "74801", "url": "https://it.wikipedia.org/wiki?curid=2723065", "title": "Hennef", "text": "Hennef (Sieg) \u00e8 una citt\u00e0 di abitanti della Renania Settentrionale-Vestfalia, in Germania. Appartiene al distretto governativo di Colonia e al circondario del Reno-Sieg.\nHennef si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\"). \nGeografia fisica.\n\u00c8 situata sulle rive del fiume Sieg, circa a sud-est di Siegburg e a est di Bonn.\nAmministrazione.\nGemellaggi.\nHennef \u00e8 gemellata con:"}
{"id": "2723067", "revid": "729019", "url": "https://it.wikipedia.org/wiki?curid=2723067", "title": "Carrozzeria Sports Cars", "text": "La Carrozzeria Sports Cars, anche nota come Carrozzeria Drogo, \u00e8 stata un'azienda produttrice di carrozzerie per automobili fondata a Modena agli inizi degli anni sessanta dal pilota Piero Drogo.\nSi specializz\u00f2 soprattutto nella trasformazione di vetture Ferrari.\nLa Carrozzeria Sports Cars ha realizzato carrozzerie per Bizzarrini, Ferrari, Iso Rivolta, Maserati e Scuderia Serenissima, in particolare per autovetture destinate alle competizioni.\nL'azienda chiuse nel 1973, a seguito della scomparsa in un incidente stradale del suo fondatore e proprietario Piero Drogo.\nLe auto.\nNel 1960 trasform\u00f2 e cre\u00f2 la Ferrari 250 Gt Swb (chassis 2209GT, targa MO60578) per il pilota francese Jo Schlesser. L'auto successivamente divenne propriet\u00e0 del giornalista milanese Gianni Roghi (direttore del quotidiano Tuttosport) e ancora dopo del miliardario americano Leslie H. Wexner che l'acquist\u00f2 per 5 milioni di dollari.\nNel 1961 realizz\u00f2 una Ferrari 250 Swb Competizione (chassis 2445GT) che dal 1964 appartenne all'attore premio Oscar James Coburn e successivamente al produttore cinematografico John Calley (presidente della Sony Pictures Entertainement). Divenne poi di propriet\u00e0 del pilota olandese Hans Hugenholtz.\nNel 1961 l'americano Lloyd \u201cLucky\u201d Casner, pilota fondatore del team Camoradi, acquist\u00f2 una Maserati Bircage (chassis 2472) e l'affid\u00f2 a Piero Drogo la trasformazione. Dal 1997 al 2013 l'autovettura fu di propriet\u00e0 di Umberto Panini di Modena, fondatore della omonima fabbrica di figurine; oggi si trova nel Museo Panini di Cognento nei pressi di Modena.\nLa Ferrari 250 Gt (chassis 2819GT) venne acquistata nel 1962 dall'aristocratico e pilota belga Olivier Gendebien, appartenente alla famiglia proprietario della societ\u00e0 Solvay. Nello stesso anno, un altro aristocratico, il conte veneziano Giovanni Volpi di Misurata, proprietario della Scuderia Serenissima, commission\u00f2 a Piero Drogo la trasformazione.\nNacque cos\u00ec, dall'estro di Drogo (ispirato alle teorie aerodinamiche dello svizzero Wunibald Kamm) e dalle competenze di Giotto Bizzarrini (per la parte meccanica) la Ferrari 250 Gt Drogo conosciuta anche come Ferrari Breadvan.\nL'autovettura rimase di propriet\u00e0 della famiglia dei Conti Volpi di Misurata fino al 1965; nel 2005 ad un'asta di Cristie's venne messa in vendita con una valutazione tra i 2,5 e i 5 milioni di dollari. La propriet\u00e0 successiva \u00e8 quella di Klaus Werner titolare della Classic Cars di Wuppertal (Germania).\nNel 1962, per un cliente di Nizza trasform\u00f2 una Jaguar 3,8 E Type (chassis 886294).\nNel 1963, Giotto Bizzarrini, lo coinvolse nel progetto di Renzo Rivolta, proprietario della Iso Rivolta: Bizzarrini, Bertone e Drogo (quest'ultimo come costruttore) furono gli artefici della Iso Grifo A3C che venne esposta al Salone dell'automobile di Torino. La stessa auto nel 1964 gareggi\u00f2 alla 24 Ore di Le Mans, pilotata dallo svizzero Edgard Berney e dal belga Pierre Noblet.\nSempre nel 1963, la Carrozzeria Sports Cars venne anche coinvolta nella costruzione della Condor Aguzzoli.\nDel 1964 \u00e8 la Ferrari 250 LM (chassis 5843), carrozzeria di colore giallo, in seguito di propriet\u00e0 di John Mc Caw (magnate presidente della AT&amp;T di Seattle).\nDel 1965 \u00e8 la Ferrari 250 LM (chassis 154LM) realizzata per Sergio Bettoja e poi finita in Florida nella collezione di Paul Pappalardo.\nDel 1965 la Ferrari 365 P2 (chassis 581) poi di propriet\u00e0 dell'americano Peter G. Sachs.\nNel 1966 realizz\u00f2 la Ferrari 206 S Dino Spyder. L'auto \u00e8 stata di propriet\u00e0 del concessionario Ferrari per la Svezia Gustaf Dieden. Nel 2006 a Monaco \u00e8 stata messa in vendita ad un'asta per il valore di 2,5 milioni di euro.\nDel 1966 anche la Ferrari 330 P3 con motore a 12 cilindri con potenza da 420 cavalli.\nDello stesso anno pure la Ferrari 250 Gt per lo svizzero Pierre De Siebenthal (che nel 1973 venne acquistata da Harley Cluxton).\nNel 1967 realizza una Ferrari Dino 206 Spyder (chassis 032, carrozzeria di colore giallo) che in tempi pi\u00f9 recenti, per 1,5 milioni di dollari, finir\u00e0 nella collezione di Carlos Monteverde (figlio della miliardaria brasiliana Lily Safra).\nNel 1967 il meranese Norbert Seppi, proprietario insieme al fratello del night club Navarro di Bolzano, si rivolge a Piero Drogo per avere una Ferrari particolare: Drogo utilizza una Ferrari 330 Gt (chassis 7970GT) e realizza un modello particolare con la carrozzeria colore oro (da qui la denominazione golden car).\nL'autovettura \u00e8 diventata poi di propriet\u00e0 di John Goodman, presidente del gruppo immobiliare Pinnacle di Seattle.\nNel 1967 Piero Drogo port\u00f2 alla Sports Cars Giorgio Neri che, nel 1960 e insieme a Luciano Bonacini aveva avviato a Modena la Carrozzeria Neri &amp; Bonacini; entrambi provenivano dalla Maserati. Dopo sette anni di attivit\u00e0, nel 1967, furono costretti alla chiusura e Neri and\u00f2 appunto a lavorare per Drogo, mentre Bonacini and\u00f2 alla De Tomaso.\nLe Ferrari create negli anni '60 da Drogo sono considerate, dai collezionisti di tutto il mondo, tra le pi\u00f9 ambite e rare. Nelle aste internazionali hanno raggiunto quotazioni elevatissime.\nMarchio.\nNel 2013 Ivan Drogo Inglese ha costituito la societ\u00e0 Drogo Sports Cars per la realizzazione di nuovi modelli e di repliche destinate soprattutto ai collezionisti esteri."}
{"id": "2723074", "revid": "770813", "url": "https://it.wikipedia.org/wiki?curid=2723074", "title": "Zhonghua Minguo Kongjun", "text": "La Zhonghua Minguo Kongjun (cinese ), o anche Chung-Hua Min-Kuo K'ung-Ch\u00fcn, tradotto dal cinese Forza Aerea della Repubblica di Cina, spesso abbreviata in RoCAF e anche conosciuta internazionalmente con la dizione in inglese Republic of China Air Force, \u00e8 l'attuale aeronautica militare della Repubblica di Cina (Taiwan) ed \u00e8 parte integrante delle forze armate di Taiwan.\nStoria.\nAnche in Cina, tra le conseguenze della Seconda guerra mondiale, vi fu la spaccatura del paese. Infatti, i nazionalisti del Kuomintang, guidati dal \"generalissimo\" Chiang Kai-shek, si arroccarono sull'isola di Formosa per fondare nel 1949 la Repubblica di Cina che conta oggi circa 23 milioni di abitanti, ed \u00e8 anche nota come Taiwan.\nPoliticamente per anni, Taiwan, non \u00e8 stata riconosciuta da gran parte del mondo, in quanto era considerata una provincia secessionista della Cina. Ma, grazie alla sua posizione geografica, \u00e8 sempre stata un paese amico ed alleato degli Stati Uniti; proprio al modello americano si ispirano le forze armate del paese.\nLa missione principale della RoCAF (Forza Aerea della Repubblica di Cina) \u00e8 la difesa dello spazio aereo sopra ed intorno all'isola di Formosa, in maniera tale da prevenire e rispondere efficacemente ad un eventuale attacco da parte della Repubblica Popolare della Cina, dal contiguo continente. Per tale motivo la forza aerea dell'isola si \u00e8 dotata fin dall'inizio di armi, mezzi e tecnologie all'avanguardia e con macchine di nuova generazione sempre aggiornate secondo gli standard occidentali.\nLa Zhonghua Minguo Kongjun (Taiwan) ha in organico oltre 500 aeromobili (soprattutto materiale statunitense, francese e di produzione locale) che assicurano una sorveglianza continua del paese, con missioni di ricognizione anche a lungo raggio. Inoltre essa ha la giurisdizione sulla difesa aerea mediante l'ausilio di missili terra-aria, ed \u00e8 in programma la costituzione di una componente offensiva dotata di missili \"cruise\" da attribuire ad un nuovo comando in via di costituzione.\nIl grosso della prima linea \u00e8 rappresentato da circa 150 caccia americani F-16A ed F-16B, da 128 AIDC F-CK-1 Ching-kuo di costruzione nazionale (progettati con l'ausilio degli americani) e 56 caccia francesi Mirage 2000.\nGli anni cinquanta.\nTra il dicembre del 1954 ed il giugno del 1956 l'aeronautica militare di Taiwan ricevette 160 F86-F ex-USAF dei lotti tra F-86F-1 e F-86F-30. Negli anni successivi seguirono altre forniture del medesimo velivolo da caccia, per cui al giugno del 1958 risultavano essere in servizio 320 caccia F-86F e sette ricognitori RF-86F.\nNell'agosto del 1958 i cinesi tentarono di costringere Taiwan ad abbandonare le isole di Kinmen e Matsu nello stretto di Taiwan. I Sabre vennero impiegati in molte missioni di pattugliamento aereo in cui spesso si scontrarono coi MiG-15 e Mig-17 cinesi. In queste battaglie venne impiegata per la prima volta una nuova arma, il missile aria-aria a guida all'infrarosso AIM-9 Sidewinder.\nDistintivi ottici di riconoscimento.\nIl simbolismo di riconoscimento applicato alla flotta aerea \u00e8 basato sulle coccarde posizionate sulle superfici superiore ed inferiore delle ali e sui lati della fusoliera, quest'ultimo in posizione avanzata o arretrata a seconda del velivolo al quale \u00e8 applicato. Il simbolo utilizzato \u00e8 il \"Cielo blu con un Sole bianco\" (, \"q\u012bng ti\u0101n b\u00e1i r\u00ec q\u00ed\"), gi\u00e0 presente nel cantone della bandiera nazionale, racchiuso in un elemento circolare. Nei velivoli di meno recente produzione era a volte presente un Fin Flash dipinto sul timone dell'impennaggio a fasce blu e bianche alternate orizzontali.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2723076", "revid": "339392", "url": "https://it.wikipedia.org/wiki?curid=2723076", "title": "Aeronautica militare della Repubblica cinese", "text": ""}
{"id": "2723077", "revid": "339392", "url": "https://it.wikipedia.org/wiki?curid=2723077", "title": "Republic of China Air Force", "text": ""}
{"id": "2723078", "revid": "1543377", "url": "https://it.wikipedia.org/wiki?curid=2723078", "title": "Bok Cham Bad", "text": "Il Wrestiling tradizionale Khmer (Bok Cham Bad) \u00e8 uno stile di lotta popolare che proviene dalla Cambogia. Anticamente fu praticato nel periodo Angkor ed \u00e8 rappresentato nei bassorilievi di alcuni templi. Anche se oggi \u00e8 uno stile praticato prevalentemente dagli uomini, il wrestling Khmer veniva praticato da entrambi i sessi e le lottatrici sono rappresentate nel tempio Banteay Srei. Nel wrestling Khmer, il ballo era importante come la lotta. Dopo il match, il lottatore balla e si muove a ritmo di musica. Gli incontri erano formati da tre round. La vittoria si ottiene quando l'avversario poggia la schiena per terra. Chi vinceva due incontri su tre veniva proclamato il vincitore del match. Dopo ogni round, al perdente veniva chiesto se era intenzionato a continuare con un altro match. I lottatori partecipano a una danza rituale prima del mach. Gli incontri sono accompagnati dal suono di due tamburi chiamati \"skor ngey\" e \"chhmol\" che significa \"tamburo femminile\" e \"tamburo maschile\". I match tradizionali sono tenuti durante il Khmer New Year e altre festivit\u00e0 cambogiane. Questo sport era utilizzato come modo per scegliere i leader religiosi e delle trib\u00f9. "}
{"id": "2723085", "revid": "110157", "url": "https://it.wikipedia.org/wiki?curid=2723085", "title": "Touch the Sky (A Touch of Class)", "text": "Touch the Sky \u00e8 il secondo album del gruppo musicale dance tedesco A Touch of Class, pubblicato il 23 marzo 2003 dall'etichetta discografica Sony BMG."}
{"id": "2723089", "revid": "28794286", "url": "https://it.wikipedia.org/wiki?curid=2723089", "title": "Baile atha-luain", "text": ""}
{"id": "2723091", "revid": "436907", "url": "https://it.wikipedia.org/wiki?curid=2723091", "title": "Around the World (La La La La La)", "text": "Around the World (La La La La La) \u00e8 un singolo del gruppo musicale tedesco A Touch of Class, pubblicato il 9 maggio 2000 come primo estratto dal primo album in studio \"Planet Pop\".\n\u00c8 il brano pi\u00f9 conosciuto del gruppo, per il quale \u00e8 maggiormente ricordato, ed \u00e8 una cover della canzone \"Pesenka\" del gruppo musicale russo Ruki Vverch.\nVideo musicale.\nNel videoclip vengono mostrati i membri del gruppo felici cantando e divertendosi in macchina.\nCover.\nAltri utilizzi.\nNel 2020 la cantante statunitense Ava Max ha ripreso la melodia del brano per il singolo \"My Head &amp; My Heart\"."}
{"id": "2723092", "revid": "1647404", "url": "https://it.wikipedia.org/wiki?curid=2723092", "title": "Magic Melody", "text": "Magic Melody \u00e8 un singolo del gruppo musicale tedesco beFour, pubblicato l'11 giugno 2007 come primo estratto dal primo album in studio \"All 4 One\".\nDescrizione.\nSi tratta di una cover del brano del 1998 \"Pesenka\" del gruppo musicale russo Ruki Vverch, gi\u00e0 portato al successo nel 2000 grazie alla versione degli A Touch of Class intitolata \"Around the World (La La La La La)\".\nTracce.\n+ beFour Sticker"}
{"id": "2723098", "revid": "682087", "url": "https://it.wikipedia.org/wiki?curid=2723098", "title": "Libro del Comando", "text": ""}
{"id": "2723101", "revid": "287204", "url": "https://it.wikipedia.org/wiki?curid=2723101", "title": "How Do You Do?", "text": "How Do You Do? \u00e8 un brano musicale del gruppo musicale tedesco beFour, scritto da Christian Geller e estratto come singolo dal primo album del gruppo, \"All 4 One\", il 10 agosto 2007 per la Universal, nei paesi in lingua tedesca.\nIl singolo \u00e8 stato pubblicato come doppia a-side con il brano che ha dato il titolo all'album, \"All 4 One\".\nTracce e formati.\nDigital Download"}
{"id": "2723105", "revid": "287204", "url": "https://it.wikipedia.org/wiki?curid=2723105", "title": "All 4 One (singolo beFour)", "text": "All 4 One \u00e8 un brano del gruppo musicale tedesco beFour, estratto come singolo dall'album di debutto del gruppo, \"All 4 One\", il 10 agosto 2007.\nIl brano, scritto da Christian Geller, \u00e8 stato pubblicato come doppia a-side insieme a \"How Do You Do?\" nei paesi di lingua tedesca.\nTracce e formati.\nDigital Download"}
{"id": "2723106", "revid": "287204", "url": "https://it.wikipedia.org/wiki?curid=2723106", "title": "Little, Little Love", "text": "Little, Little Love \u00e8 un brano del gruppo musicale beFour, estratto come singolo dall'album di debutto del gruppo \"All 4 One\" e pubblicato il 14 settembre 2007 dall'etichetta Universal.\nIl brano \u00e8 stato scritto da Christian Geller e il singolo \u00e8 stato pubblicato nei paesi in lingua tedesca.\nTracce e formati.\nDigital Download"}
{"id": "2723110", "revid": "907469", "url": "https://it.wikipedia.org/wiki?curid=2723110", "title": "Oberdan Chiesa", "text": "Biografia.\nNacque a Livorno nel 1911, da famiglia umile con forti valori patriottici e liberali. \nFinite le elementari, prima di prestare servizio militare (nella marina), fu manovale edile. Le esperienze di lavoro e di sfruttamento, secondo le sue dichiarazioni, lo spinsero a combattere per raggiungere l'equit\u00e0.\nL'iscrizione al Partito Comunista.\nA vent'anni Oberdan Chiesa ader\u00ec al Partito Comunista d'Italia, fondato a Livorno il 21 gennaio 1921 e divenuto poi clandestino in seguito allo scioglimento di tutti i partiti italiani, con l'eccezione di quello fascista. In questo periodo il giovane Oberdan venne schedato dall'OVRA come pericoloso antifascista insieme con alcuni compagni.\nL'intervento dell'OVRA port\u00f2 Oberdan a espatriare in Algeria da clandestino, nel settembre del 1933. Insieme con altri antifascisti italiani arriv\u00f2 poi in Francia a met\u00e0 del 1935, si ferm\u00f2 a Marsiglia fino agli ultimi giorni dello stesso anno e ad Ajaccio fino all'agosto del 1936, con una breve permanenza a Grenoble.\nLa lotta in Spagna.\nDalla Francia, Oberdan si trasfer\u00ec in Spagna per combattere dalla parte repubblicana nella guerra civile spagnola, arruolandosi nella centuria Gastone Sozzi come mitragliere. Quando, a due anni dall'inizio della guerra civile, la possibilit\u00e0 di successo della repubblica era ormai svanita, il governo arriv\u00f2 alla decisione di far ritirare i combattenti non spagnoli a partire dal 15 ottobre 1938. Nel 1939, dopo la sconfitta dei repubblicani, Oberdan fu trasferito nei campi di prigionia francesi dove rimase due anni fino al settembre 1941. Dal Campo d'internamento di Le Vernet, sui Pirenei, fu rimpatriato in seguito a un accordo politico tra il governo francese e quello italiano.\nIl rientro in Italia e la caduta del regime fascista.\nRientrato in Italia, Oberdan Chiesa venne arrestato al confine e il 17 ottobre 1941 giunse a Livorno dove rilasci\u00f2 la deposizione alla Questura, raccontando il suo espatrio e la sua permanenza in Algeria:\n\u00abDopo il mio congedo dalle armi, avvenuto nel settembre 1933, non riuscendomi di trovare lavoro, pensai di espatriare clandestinamente all'estero in cerca di lavoro. Fu cos\u00ec che il 18 settembre (\u2026) passando per un marittimo, chiesi ad alcuni marinai di un piroscafo spagnolo, ivi ancorato, ed in partenza per l'Algeria, se volevano farmi salire a bordo e nascondermi fino al luogo di destinazione. Avutane risposta affermativa, nel pomeriggio dello stesso giorno, salii sul piroscafo, nascondendomi sotto il locale delle caldaie.\nPartito il piroscafo verso le ore 17, giunse il giorno successivo a Bona (Algeria), ove potei sbarcare indisturbato. Dopo una decina di giorni, durante i quali vissi alla meglio consumando quei pochi soldi che avevo e dormendo in una barca, trovai lavoro da manovale edile presso tale Faraoni, un francese oriundo italiano, rimanendo alle sue dipendenze fino ai primi del 1935, allorquando cio\u00e8 fui fermato dalla polizia e trattenuto in carcere per tre giorni, perch\u00e9 sprovvisto di documenti. Dopo circa tre mesi, ebbi una chiamata per presentarmi in tribunale. Io per\u00f2 non ci andai e seppi poi che ero stato espulso dall'Algeria. Rimasi ancora a Bona per qualche altro tempo, lavorando or qua or l\u00e0 con imprese addette a costruzioni edili, fino a quando, nel giugno 1935, partii per la Francia, sbarcando a Marsiglia\u00bb.\nAl processo svolto al Tribunale Speciale, egli non si oppose mai alle accuse, anzi riconferm\u00f2 la sua posizione e la coerenza del suo operato. Fu condannato a cinque anni di reclusione.\nCon la disgregazione del regime fascista nel luglio 1943 i prigionieri furono liberati e Oberdan pot\u00e9 tornare a Livorno il 21 agosto, comunque sotto stretta vigilanza da parte della prefettura. In molte zone del Paese sorsero le prime unit\u00e0 partigiane, tra le quali quelle di Livorno. L'arrivo di Chiesa dal confine dette alla lotta clandestina un aiuto importante per l'organizzazione delle squadre, che agirono maggiormente nelle zone periferiche di Ardenza, Antignano, Colline, Salviano e Montenero. Le prime azioni dei G.A.P. si ebbero alla fine di settembre. Col crescere delle attivit\u00e0 partigiane riprese anche la caccia agli antifascisti, specie verso quelli che erano stati gi\u00e0 arrestati e detenuti. In applicazione delle disposizioni del governo della Repubblica Sociale Italiana, il prefetto di Livorno impart\u00ec ordini alla polizia, ai carabinieri e alla guardia nazionale repubblicana, perch\u00e9 fossero fermati gli antifascisti conosciuti. Oberdan venne riconosciuto presso l'Ardenza e venne nuovamente arrestato il 22 dicembre 1943.\nInsieme ad altri due suoi compagni, schedati anche loro (il primo aveva preso parte alla guerra civile in Spagna, il secondo era conosciuto come anarchico), fu trasferito da Livorno al carcere di Don Bosco a Pisa.\nLa condanna e l'esecuzione.\nLa sera del 27 gennaio 1944, un gruppo di partigiani livornesi appartenenti all'VIII Brigata Garibaldi, comp\u00ec un attentato a Rosignano; il maresciallo Cesare Nannipieri (accusato di essere un collaborazionista) e l'appuntato che lo accompagnava nella ronda della notte per il controllo del rispetto del coprifuoco furono gravemente feriti e dopo alcuni giorni di agonia l'appuntato mor\u00ec.\nSecondo quel che risult\u00f2 dal processo, il 28 gennaio 1944 si stava preparando alla prefettura di Livorno un'azione esemplare di rappresaglia, con l'uccisione, che sarebbe avvenuta a Rosignano, di un antifascista della zona di Caletta e dei tre antifascisti che erano rinchiusi nelle carceri di Pisa.\nSuccessivamente si decret\u00f2 la morte dei soli tre antifascisti di Pisa; nelle ore seguenti per\u00f2 la ritorsione fu limitata a una sola persona, e come vittima fu scelto Oberdan Chiesa. Quest'ultimo venne prelevato dalle carceri di Pisa la sera stessa del 28 gennaio, da un maresciallo e da un agente di P.S. accompagnati da un sottufficiale della G.N.R., che lo trasportarono alla caserma dell'Ardenza.\nPoche ore dopo, alle cinque e mezzo del mattino del 29 gennaio 1944, part\u00ec dalla caserma un camion, dove avevano trovato posto anche sei camicie nere con una cassa mortuaria, seguito da due o tre automobili con a bordo gli ufficiali della G.N.R.\nI tre mezzi arrivarono a Rosignano percorrendo l'Aurelia e si fermarono in un luogo isolato, a pochi metri dal mare e dalle strutture del Circolo Canottieri, lo stabilimento balneare dei dipendenti Solvay.\nAlle sei e mezzo del mattino fu formato il plotone di esecuzione, composto da carabinieri e repubblichini. Al sacerdote che gli si avvicin\u00f2 per dargli l'ultima benedizione, Oberdan rispose: \"rispetto la sua fede e quella di tutti, ma desidero che siano rispettate le mie idee e la mia fede\".\nOberdan Chiesa venne fatto sedere venti metri pi\u00f9 avanti, con la faccia rivolta dapprima verso il plotone; dopo aver ricordato alle sei camicie nere e ai sei carabinieri che avrebbero dovuto tutti sparare, il tenente che comandava l'esecuzione ordin\u00f2 di caricare le armi. Un carabiniere per\u00f2 raggiunse il condannato e lo fece mettere a cavalcioni sulla sedia, cio\u00e8 con le spalle rivolte al plotone, che subito dopo spar\u00f2. Tra le dichiarazioni emerse al processo, c'\u00e8 quella del dottore incaricato della G.N.R. di constatare il decesso: \n\"Io secondo gli ordini dovetti presenziare l'esecuzione e constatarne gli effetti secondo il regolamento militare. Perci\u00f2 dopo la scarica mi recai presso il Chiesa Oberdan ferito, ma non morto, mi accertai di ci\u00f2 mediante ascultazione e toccando il polso del ferito. Comunicai poi al comandante del reparto che il Chiesa non era morto e quegli, allora con la sua pistola, gli spar\u00f2 uno o, se ben ricordo, due colpi nell'orecchio sinistro dopodich\u00e9 constatai la morte, firmai il referto consegnandolo al comandante\" \n(Processo Facdouelle, deposizione del dott. Gino Becherucci).\nAveva 33 anni.\nAccertata la morte in pochi minuti il plotone si sciolse e il camion, dopo che vi fu sistemata la bara, si diresse al cimitero di Rosignano. Il tenente della G.N.R. raggiunse il municipio per ottenere l'atto di morte e dopo che la bara fu sistemata nella cappella mortuaria, il camion riprese la strada per Livorno.\nL'uccisione di Oberdan Chiesa suscit\u00f2 una reazione opposta a quella cercata. Infatti determin\u00f2 la formazione di gruppi di partigiani, tra cui il pi\u00f9 importante fu quello di Castellina Marittima e Riparbella. Il 19 luglio del 1944, la 3\u00aa Brigata Garibaldi 10\u00ba distaccamento \u201cOberdan Chiesa\u201d entr\u00f2 e liber\u00f2 dai nazifascisti la citt\u00e0 di Livorno.\nMonumento commemorativo.\nSulla spiaggia di Rosignano, un monumento ricorda il sacrificio di Oberdan:\n\u201cQui il 29 gennaio 1944 fu trucidato dai fascisti repubblichini Oberdan Chiesa combattente eroico in Spagna e in Italia per la causa del proletariato. Il popolo di Rosignano nel 1\u00ba anniversario del suo sacrificio\n(targa commemorativa posta sul monumento)."}
{"id": "2723111", "revid": "287204", "url": "https://it.wikipedia.org/wiki?curid=2723111", "title": "Hand in Hand (singolo beFour)", "text": "Hand in Hand \u00e8 un brano del gruppo musicale beFour, unico singolo estratto dal secondo album del gruppo, \"Hand in Hand\".\nIl brano, scritto da Christian Geller, \u00e8 stato pubblicato come singolo il 9 novembre 2007 dall'etichetta discografica Universal nei paesi di lingua tedesca.\nTracce e formati.\nDigital Download"}
{"id": "2723112", "revid": "131358", "url": "https://it.wikipedia.org/wiki?curid=2723112", "title": "Fruttarolo", "text": ""}
{"id": "2723116", "revid": "287204", "url": "https://it.wikipedia.org/wiki?curid=2723116", "title": "Live Your Dream", "text": "Live Your Dream \u00e8 un brano del gruppo musicale tedesco beFour, unico singolo estratto dal terzo album del gruppo, \"We Stand United\".\nScritto da Christian Geller, \u00e8 stato pubblicato il 14 maggio 2008 dall'etichetta discografica Universal nei paesi di lingua tedesca.\nTracce e formati.\nDigital Download"}
{"id": "2723118", "revid": "767487", "url": "https://it.wikipedia.org/wiki?curid=2723118", "title": "B\u00fclent Eken", "text": "Il suo fratello minore Reha Eken \u00e8 stato a sua volta un calciatore professionista.\nAveva i piedi rivolti all'interno.\nCarriera.\nDa giocatore, ha offerto le sue prestazioni a Galatasaray, e . Fu il primo giocatore turco nel campionato italiano.\nHa partecipato ai Giochi Olimpici del 1948 ed ai Mondiali del 1954.\nRimasto in Italia ad allenare, \u00e8 stato allenatore della Nazionale turca dal 27 marzo al 9 ottobre 1963."}
{"id": "2723119", "revid": "124515938", "url": "https://it.wikipedia.org/wiki?curid=2723119", "title": "Stazione di Genova Acquasanta", "text": "La stazione di Genova Acquasanta \u00e8 una stazione ferroviaria posta sulla linea Acqui Terme\u2013Ovada-Genova, tratto meridionale della linea storicamente denominata Asti-Genova, e si trova nella frazione di Acquasanta del comune di Genova.\nMovimento.\nLa stazione \u00e8 servita da tutti i treni regionali destinati a Genova Brignole, Ovada e Acqui Terme.\nServizi.\nL'impianto \u00e8 classificato da RFI nella categoria \"bronze\".\nLa stazione dispone di:\nUn tempo la stazione era dotata di un atrio di stazione, che \u00e8 stato di recente murato e di servizi, anche questi ad oggi murati."}
{"id": "2723121", "revid": "287204", "url": "https://it.wikipedia.org/wiki?curid=2723121", "title": "Bulent Eken", "text": ""}
{"id": "2723122", "revid": "729019", "url": "https://it.wikipedia.org/wiki?curid=2723122", "title": "Stazione di Mele", "text": "La stazione di Mele \u00e8 una stazione ferroviaria della linea Acqui Terme\u2013Ovada-Genova, tratto meridionale della linea storicamente denominata Asti-Genova, ubicata nei pressi della frazione Fado basso che dista 3,7 km dalla sede comunale di Mele, la quale denomina lo scalo.\nLo scalo \u00e8 classificato dal gestore Rete Ferroviaria Italiana (RFI) all'interno della categoria \"bronze\".\nNella stazione di Mele avveniva il passaggio da doppio a semplice binario della linea ferroviaria, tuttavia, in seguito alla frana del 25 novembre 2000 e ai successivi lavori di consolidamento della scarpata soprastante la sede dei binari, che hanno comportato una notevole riduzione di quest'ultima, il passaggio al binario unico avviene oggi presso lo sbocco della galleria ferroviaria del Turchino, circa 80\u00a0m a monte della stazione.\nServizi.\nLa stazione dispone di:"}
{"id": "2723123", "revid": "31886", "url": "https://it.wikipedia.org/wiki?curid=2723123", "title": "Toshiba (ciclismo)", "text": "La Toshiba, in precedenza La Vie Claire, era una squadra maschile di ciclismo su strada francese, attiva tra i professionisti dal 1984 al 1991.\nFondata dall'imprenditore Bernard Tapie e costruita inizialmente intorno a Bernard Hinault, la squadra domin\u00f2 nelle edizioni 1985 e 1986 del Tour de France, cogliendo in entrambi i casi una doppietta in classifica con Hinault, primo nel 1985 e secondo nel 1986, e Greg LeMond, secondo nel 1985 e vincitore l'anno seguente. Dopo il ritiro del campione francese e l'incidente di caccia occorso a LeMond nel 1987, il team non consegu\u00ec pi\u00f9 risultati di grande rilievo fino allo scioglimento, avvenuto al termine della stagione 1991.\nStoria.\nLa Vie Claire.\nLa squadra nasce ex novo nel 1984 su idea dell'uomo d'affari francese Bernard Tapie, deciso ad entrare nel mondo del ciclismo professionistico per promuovere le aziende del proprio gruppo dopo aver messo sotto contratto l'affermato campione Bernard Hinault. Nel 1983 Hinault aveva infatti lasciato la squadra in cui aveva militato nelle sei stagioni precedenti, la Renault-Elf, a seguito di dissapori con il direttore sportivo Cyrille Guimard; ancora convalescente dopo l'infortunio al ginocchio patito prima del Tour de France 1983, aveva firmato un contratto con Bernard Tapie.\nLa nuova squadra, sponsorizzata da La Vie Claire, catena di alimentari biologici di propriet\u00e0 dello stesso Tapie (cos\u00ec come gli sponsor minori Terraillon, Wonder e LOOK), viene costruita intorno al trentenne gi\u00e0 vincitore di quattro Tour de France: con lui arrivano anche alcuni gregari provenienti dalla stessa Renault, come Alain Vigneron e Charly Berard. Direttore sportivo \u00e8 lo svizzero Paul K\u00f6chli, mentre la caratteristica divisa, disegnata da Benetton e prodotta da Santini, riporta disegni da \"\" di Piet Mondrian.\nIl primo anno di attivit\u00e0 del team non porta molti successi, con Hinault non rimessosi del tutto e i corridori della Renault-Elf a dominare al Tour di quell'anno (8 tappe vinte pi\u00f9 il trionfo finale di Laurent Fignon). Tapie, dopo aver contattato invano Fignon, riesce a mettere sotto contratto per il 1985 l'altro promettente giovane del team rivale, lo statunitense Greg LeMond, offrendogli il primo storico contratto da un milione di dollari. La squadra cos\u00ec formata vince decine di corse durante tutto l'anno; lo stesso Hinault riesce a conquistare il suo quinto Tour de France, aiutato particolarmente da LeMond, che si classifica a sua volta secondo nella generale a 1'42\". Il francese fa suo anche il Giro d'Italia (seconda doppietta)\nAl Tour de France 1986 Hinault si presenta per tentare la sesta vittoria della corsa, un'impresa mai riuscita a nessuno, pur essendosi dichiarato intenzionato a lavorare per favorire il compagno LeMond. Contravvenendo alle promesse, per\u00f2, Hinault guadagna diversi minuti sui rivali grazie ad una lunga fuga e fa provvisoriamente sua la maglia gialla; fatica per\u00f2 nelle tappe in salita, fino a perdere il primato in favore di LeMond sull'arrivo del Col de Granon. Cresce intanto la polemica con lo statunitense: il giorno dopo Hinault attacca da solo sull'Alpe d'Huez, venendo presto raggiunto dal solo compagno di squadra; i due tagliano la linea del traguardo mano nella mano. La corsa verr\u00e0 vinta dallo statunitense: il successo della squadra \u00e8 completato dal secondo posto di Hinault, dal quarto di Andrew Hampsten e dal settimo di Niki R\u00fcttimann. Hinault d\u00e0 l'addio alle corse il 9 novembre 1986.\nToshiba.\nIl 25 aprile 1987 LeMond, capitano designato, \u00e8 vittima di un incidente di caccia in California ed \u00e8 costretto a restare fuori dalle gare per il resto dell'anno. La squadra, divenuta Toshiba-La Vie Claire, decide quindi di puntare su Jean-Fran\u00e7ois Bernard per il Tour de France 1987: il francese, pur vincendo la cronoscalata del Mont Ventoux, crolla nella tappa seguente a Villard-de-Lans. Chiuder\u00e0 terzo a Parigi, dietro a Stephen Roche e Pedro Delgado.\nAl termine della stagione LeMond lascia il team, accasandosi alla PDM-Concorde. Anche K\u00f6chli se ne va, e la direzione passa nelle mani di Yves H\u00e9zard, che costruisce la squadra intorno a Bernard. Questi per\u00f2 non riesce ad ottenere i risultati sperati: al Giro d'Italia, dopo aver vinto tre tappe, cade rovinosamente mentre \u00e8 in maglia rosa ed \u00e8 costretto al ritiro, e pure al Tour de France deve ritirarsi per problemi fisici. Nel 1989 Tapie lascia la gestione della squadra per dedicarsi al calcio e all'Olympique Marsiglia. L'addio coincide con una stagione non ricca di successi: il capitano Jean-Fran\u00e7ois Bernard non consegue alcuna vittoria; sviluppa invece una fibrosi al ginocchio sinistro ed \u00e8 costretto ad operarsi. Fa il suo esordio professionistico il giovane Laurent Jalabert, appena ventenne.\nNella stagione successiva viene adottata la nuova divisa rossa con righe bianco-nere. Le vittorie continuano ad essere poche; Bernard, che pure \u00e8 costretto al ritiro nel Tour de France 1990, vince comunque una tappa alla Parigi-Nizza e una alla Vuelta a Espa\u00f1a. Jalabert comincia a mettersi particolarmente in luce, ottenendo buoni risultati, come il secondo posto nella Cl\u00e1sica San Sebasti\u00e1n e la vittoria della Parigi-Bourges. Al termine dell'anno il ds H\u00e9zard lascia il team, e Bernard si trasferisce alla Banesto di Delgado e Indurain.\nPer il 1991 i capitani sono Tony Rominger, svizzero proveniente dalla Chateau d'Ax, e Laurent Jalabert rispettivamente per le corse a tappe e per le corse di un giorno. Rominger si impone nella Parigi-Nizza, proprio davanti a Jalabert, e al Tour de Romandie; Jalabert ottiene invece diversi piazzamenti in importanti classiche (secondo al Campionato di Zurigo 1991, quarto alla Cl\u00e1sica San Sebasti\u00e1n, ma nei primi dieci anche al Giro di Lombardia e al Giro delle Fiandre) e conclude secondo nella graduatoria di Coppa del mondo 1991 vinta da Maurizio Fondriest.\nAl termine della stagione 1991 la squadra cessa l'attivit\u00e0, sciogliendosi e dismettendo la struttura. Per il 1992 Rominger passa alla spagnola CLAS-Cajastur, mentre Jalabert si accasa all'altra spagnola ONCE insieme al gregario Philippe Louviot."}
{"id": "2723125", "revid": "1494169", "url": "https://it.wikipedia.org/wiki?curid=2723125", "title": "Adalberone I", "text": ""}
{"id": "2723126", "revid": "1305772", "url": "https://it.wikipedia.org/wiki?curid=2723126", "title": "No Limit (singolo)", "text": "No Limit \u00e8 un brano musicale del duo 2 Unlimited, dei Paesi Bassi, scritto da Anita Dels, Phil Wilde, Jean-Paul De Coster e Raymond Lothar Slijngaard. \u00c8 stato estratto come singolo dall'album \"No Limits\" e pubblicato per l'etichetta discografica PWL il 18 gennaio 1993. Singolo dalla rilevanza mondiale, ne sono stati realizzati svariati remix e cover.\nCover.\nVersione dei beFour.\nDi No Limit \u00e8 stata realizzata una cover dal gruppo musicale tedesco beFour, inserita nel loro quarto album \"Friends 4 Ever\" e estratta come primo singolo dallo stesso, il 16 gennaio 2009 per l'etichetta discografica Universal nei paesi in lingua tedesca."}
{"id": "2723127", "revid": "62004", "url": "https://it.wikipedia.org/wiki?curid=2723127", "title": "La Vie Claire-Radar", "text": ""}
{"id": "2723129", "revid": "554814", "url": "https://it.wikipedia.org/wiki?curid=2723129", "title": "Jurij Drohoby\u010d", "text": "Fu l'autore di \"Iudicium Pronosticon Anni 1483 Currentis\", il primo libro pubblicato all'estero da un ucraino.\nBiografia.\nCrebbe a Drohoby\u010d e ricevette un baccalaureato e un titolo magistrale presso l'Universit\u00e0 Jagellonica (Uniwersytet Jagiello\u0144ski) di Cracovia nel 1470 e nel 1473; negli anni 1478 e 1482 ricevette il grado di dottore in filosofia e medicina e chirurgia presso l'Universit\u00e0 di Bologna\nTra il 1478 e il 1482, tenne lezioni di matematica, astronomia e medicina presso l'Universit\u00e0 di Bologna fu, al tempo stesso, capo del dipartimento di medicina.\nNegli anni 1481 e 1482 fu rettore dell'Universit\u00e0 degli Studi di Bologna.\nNel 1487 divenne professore di medicina presso l'Universit\u00e0 Jagellonica di Cracovia.\nIl 7 febbraio 1483 a Roma, pubblic\u00f2 \"Magistri Georgii Drohobich de Russia iudicium Pronosticon Anni 1483 Currentis\", che comprendeva la ricerca sulle previsioni astrologiche, geografiche, e l'astrologia meteorologica; solo due copie di questa pubblicazione sono ancora presenti nelle biblioteche parigine; fu il primo libro pubblicato all'estero da un ucraino."}
{"id": "2723130", "revid": "62004", "url": "https://it.wikipedia.org/wiki?curid=2723130", "title": "La Vie Claire-Terraillon", "text": ""}
{"id": "2723131", "revid": "729019", "url": "https://it.wikipedia.org/wiki?curid=2723131", "title": "Stazione di Campo Ligure-Masone", "text": "La stazione di Campo Ligure-Masone \u00e8 una stazione ferroviaria della linea Acqui Terme\u2013Ovada-Genova, tratto meridionale della linea storicamente denominata Asti-Genova, ubicata a Campo Ligure in piazzale Guglielmo Marconi.\nPer quello che riguarda la categorizzazione delle stazioni, RFI la considera di categoria \"silver\".\nPresso questo scalo avviene il passaggio da semplice a doppio binario della linea ferroviaria.\nServizi.\nLa stazione dispone di:\nInterscambio.\nLa stazione \u00e8 anche un importante nodo di interscambio con le linee di autobus extraurbane gestite da ATP Esercizio"}
{"id": "2723135", "revid": "1267280", "url": "https://it.wikipedia.org/wiki?curid=2723135", "title": "Ding-A-Dong", "text": ""}
{"id": "2723136", "revid": "28794781", "url": "https://it.wikipedia.org/wiki?curid=2723136", "title": "Baile \u00c1tha Cliath", "text": ""}
{"id": "2723139", "revid": "729019", "url": "https://it.wikipedia.org/wiki?curid=2723139", "title": "Stazione di Rossiglione", "text": "La stazione di Rossiglione \u00e8 una stazione ferroviaria della linea Acqui Terme\u2013Ovada-Genova, tratto meridionale della linea storicamente denominata Asti-Genova, posta nell'abitato di Rossiglione inferiore.\nLa stazione viene classificata dal gestore Rete Ferroviaria Italiana all'interno della categoria \"bronze\"."}
{"id": "2723142", "revid": "76963", "url": "https://it.wikipedia.org/wiki?curid=2723142", "title": "Joanna Baillie", "text": "Nell'arco della sua carriera ha scritto 27 opere teatrali e decine di poesie e ha goduto di grande notoriet\u00e0, soprattutto per la sua opera \"Plays on the Passions\".\nBiografia.\nJoanna Baillie nasce a Bothwell, vicino a Glasgow, l'11 settembre del 1762. La madre, Dorothea Hunter (1721\u20131806), era la sorella di William e John Hunter, due importanti medici e anatomisti del tempo. Il padre, James Baillie (1722\u20131778), era il ministro presbiteriano di Bothwell e, due anni prima della sua morte insegn\u00f2 teologia all'Universit\u00e0 di Glasgow. La famiglia Baillie era di antica origine scozzese, fra i loro antenati \u00e8 ricordato il patriota e condottiero William Wallace.\nNel 1769 la famiglia Baillie trasloca da Bothwell a Hamilton, nel sud Lanarkshire, dove il reverendo Baillie era stato designato ad una chiesa collegiata, e pochi anni dopo, all'et\u00e0 di dieci anni, Joanna viene iscritta a un collegio femminile di Glasgow. Dopo aver assistito per la prima volta ad una rappresentazione nel teatro della citt\u00e0, viene conquistata da quest'arte che coltiver\u00e0 per tutta la sua vita.\nNel 1778, a seguito della morte del reverendo Baillie, per problemi economici la famiglia si trasferisce a Long Calderwood, nei dintorni di Glasgow, mentre il fratello di Joanna, Matthew Baillie, si iscrive al Balliol College ad Oxford, seguendo le orme dello zio William nello studio della medicina. Alla morte di quest'ultimo nel 1783, Matthew eredita la sua casa e la sua collezione privata, risolvendo i problemi economici della famiglia che l'anno seguente si trasferisce nella nuova dimora a Londra.\nGrazie alla zia Anne Hunter, poetessa di fama, Joanna accede ai circoli letterari della capitale, di cui fanno parte Fanny Burney, Elizabeth Carter ed Elizabeth Montagu, e Incoraggiata dal suo esempio, inizia a scrivere poesie. Nel 1790 pubblica in forma anonima un libro di poesie che riceve scarsa attenzione, ma che rappresenta l'inizio della sua carriera letteraria: \"Poems: Where in it is Attempted to Describe Certain Views of Nature and of Rustic Manners; and also, to Point Out, in Some Instances, the Different Influence Which the Same Circumstances Produce on Different Characters.\"\nSi dedica in seguito alla scrittura di opere teatrali, mettendo a frutto le letture e gli studi intrapresi dei pi\u00f9 noti drammaturghi inglesi e autori francesi quali Corneille, Racine, Moli\u00e8re e Voltaire.\nFra le influenze di cui si ha traccia nell'opera di Joanne si riscontrano le attivit\u00e0 e i risultati scientifici in campo medico - all'epoca rivoluzionari - dei due zii e del fratello, chirurghi e ostetrici, fra i primi a studiare i problemi riguardanti l'anatomia femminile e a pubblicare studi sistematici di patologia. Essi avrebbero stimolato la giovane scrittrice a interrogarsi sulla sorgente psicologica e biologica delle passioni umane. Lo zio William fu l'ostetrico della regina Carlotta, moglie di Giorgio III, che ebbe a sua volta come medico curante John Hunter e poi Matthew Baillie. La pazzia e le vicende legate a Giorgio III farebbero da sfondo a diversi drammi di Joanna Baillie.\nDopo il matrimonio di Matthew nel 1791, Mrs Baillie e le figlie si sistemano a Colchester, dove Joanna scrive la sua prima opera, \"Plays on the Passions\". Circa 10 anni dopo si trasferiranno definitivamente a Hampstead, dove Joanna e la sorella Agnes trascorreranno il resto della loro vita. In stretti rapporti di amicizia con molte figure eminenti nel campo delle arti e delle scienze, Joanna diventa l'animatrice di un vivace salotto letterario. Anna Laetitia Barbauld e Lucy Aikin sono le sue vicine, oltre che strette amiche, mentre Sir Walter Scott intrattiene con lei un regolare rapporto epistolare, e si reca a visitarla ogni volta che si trova a Londra. Nel 1823 muore il fratello Matthew.\nRaggiunti i settant'anni, Joanna trascorre un anno in cattiva salute e interrompe i rapporti epistolari con la sua cerchia di conoscenti, ma in seguito recupera le forze e riprende il suo lavoro. Il suo obbiettivo sar\u00e0 quello di raccogliere tutte le sue opere, ad eccezione di un opuscolo teologico, in un unico volume, e di vedere il suo libro pubblicato. Nel 1851, poco prima della sua morte, realizzer\u00e0 questo suo desiderio con la pubblicazione della raccolta \"The Dramatic and Poetical Works of Joanna Baillie, Complete in One Volume\".\nJoanne Baillie muore di vecchiaia nel 1851 a Hampstead. La sorella Agnes vivr\u00e0 fino al compimento del centesimo anno di et\u00e0. Entrambe le sorelle saranno sepolte accanto alla madre nel cimitero della parrocchia di Hampstead.\nNel 1899 venne eretto un monumento commemorativo in memoria di Joanna Baillie nel sagrato di Bothwell, il suo luogo di nascita.\nOpere letterarie e teatrali.\nPoesie.\n1790 \u2022 Viene pubblicata la prima opera di Baillie, \"Poems: Wherein it is Attempted to Describe Certain Views of Nature and of Rustic Manners\". Successivamente verr\u00e0 da lei revisionata e alcune poesie selezionate verranno ristampate nel libro \"Fugitive Verses\" (1840). La sua prima poesia, \"Winter Day\", evoca i suoni ed i paesaggi invernali nel quartiere di Long Calderwood.\n1821 \u2022 \"Metrical Legends of Exalted Characters\", racconta in versi storie eroiche di figure come William Wallace, Christopher Columbus e Lady Grizel Baillie. Per queste storie si ispira in parte alle eroiche ballate di Walter Scott e alla sua opera \"Historical Romance\".\n1840 \u2022 Incoraggiata dal suo vecchio amico poeta e banchiere Samuel Rogers, Baillie pubblica una nuova raccolta, \"Fugitive Verses\". Alcune di queste poesie sono scritte nell'antico dialetto scozzese.\n1849 \u2022 Viene pubblicata la poesia \"Ahalya Baee\" (ripubblicata come \"Allahabad\" nel 1904).\nOpere teatrali.\n1790 \u2022 Scrive la tragedia teatrale \"Arnold\" che non fu mai pubblicata e in seguito bruciata. Nello stesso anno compone \"Rayner\", quasi completamente revisionata prima di essere pubblicata nel 1804 nell'opera \"Miscellaneous Plays\".\n1791 \u2022 Inizia la composizione di \"Plays on the Passions,\" la sua opera pi\u00f9 famosa.\n1798 \u2022 Il primo volume di \"Plays on the Passions\" viene pubblicato anonimamente con il titolo \"A Series of Plays\". La raccolta \u00e8 composta dal \"Count Basil,\" una tragedia d'amore, \"The Tryal,\" una commedia romantica e \"De Monfort,\" una tragedia sull'odio, il tutto preceduto da un \"Introductory Discourse\" che rivela gli elementi fortemente innovativi introdotti dall'autrice nel campo dell'estetica e della poetica drammaturgica. In questo trattato di 72 pagine, Joanna si concentra sui temi del linguaggio e della scrittura teatrale, anticipando le idee espresse da Wordsworth nella celebre \"Preface\" alle \"Lyrical Ballads\"(1800). Il tema centrale del \"Discourse\" \u00e8 una rielaborazione delle caratteristiche tematiche della tragedia e della commedia, che porta il nucleo dell'azione dall'universale al particolare, dalle vicende di ordine pubblico a quelle domestiche.\nIn questo volume Joanna si concentra sulle passioni umane e ne segue lo sviluppo all'interno del dramma. Data l'anonimia dell'opera, all'epoca si sospett\u00f2 che l'autore fosse Walter Scott, ma analizzando i temi ed i personaggi si suppose che fosse l'opera di una donna. Hester Lynch Piozzi e Mary Berry, ad esempio, erano tra coloro che sostenevano tale ipotesi, finch\u00e9, per la gioia di tante scrittrici contemporanee e, in particolare, di alcune celebri come Elizabeth Carter, il misterioso nome fu rivelato pubblicamente. Per lungo tempo si \u00e8 creduto che questi pezzi teatrali non fossero tanto destinati alla rappresentazione, ma ad una lettura privata.\nNelle opere di Baillie la rappresentazione delle passioni umane prevale sulla storia narrata. Sono le pulsioni psicologiche e i desideri, uniti alla parte irrazionale dell'animo, a guidare i personaggi. Nella maggior parte dei suoi drammi, i protagonisti commettono atti violenti e sanguinosi, ma sono le pulsioni motivanti e il senso di colpa che segue tali atti a costituire la forza trainante e il fulcro tematico.\n1800 \u2022 \"De Monfort, tragedia in cinque atti,\" fu messo in scena al teatro Drury Lane. I due celebri attori John Kemble e Sarah Siddons interpretarono rispettivamente i ruoli di Jane De Monfort e del fratello De Monfort. Il dramma and\u00f2 in scena per otto sere consecutive, ma non fu di grande successo.\n1802 \u2022 Al contrario del primo, il secondo volume dell'opera \"Plays on the Passions\" fu pubblicato con il nome di Joanna Baillie. Si compone di una commedia sull'odio, \"The Election\", una tragedia in due atti sull'ambizione, \"Ethwald\", e una commedia sull'ambizione, \"The Second Marriage.\" Baillie stessa era dell'opinione che queste opere, specialmente \"Ethwald\", rappresentassero il suo scritto migliore.\n1804 \u2022 Viene pubblicato il volume intitolato \"Miscellaneous Plays,\" composto dalle tragedie \"Rayner\" e \"Constantine Paleologus,\" e da una commedia, \"The Country Inn\".\n1810 \u2022 Esce alle stampe un'opera su tematiche scozzesi, \"The\" \"Family Legend\", che verr\u00e0 messa in scena a Edimburgo con l'appoggio di Sir Walter Scott. Il suo breve ma brillante successo, spinger\u00e0 gli amministratori del teatro a rimettere in scena l'opera \"De Monfort\", ben accolta dal pubblico. \"The Family Legend\" include un prologo di Scott e un epilogo di Henry Mackenzie. Secondo Scott la tragedia fu \"a complete and decided triumph\".\n1812 \u2022 Viene pubblicato il terzo ed ultimo volume di \"Plays on the Passions.\" Consiste in due tragedie gotiche: \"Orra\" e \"The Dream,\" una commedia, \"The Siege\", ed un dramma musicale, \"The Beacon.\" Le due tragedie e la commedia hanno come tema centrale la paura, mentre il tema del dramma musicale \u00e8 la speranza.\n1815 \u2022 \"The Family Legend\" \u00e8 messo in scena a Drury Lane, a Londra e a Edimburgo.\n1821 \u2022 \"De Monfort\" \u00e8 rappresentato a Drury Lane, a Londra. In questa produzione pi\u00f9 tarda, il ruolo del protagonista viene svolto dal famoso Edmund Kean, l'attore amato da molti scrittori romantici, tra cui Byron.\n1836 \u2022 Vengono pubblicati i tre volumi di \"Miscellaneous Plays,\" in cui sono incluse nove nuove opere, tra cui una commedia sulla gelosia e una tragedia sul rimorso.\nOltre che per i suoi drammi teatrali Baillie ebbe fama anche per le sue poesie e canzoni, come \"Lines to Agnes Baillie on her Birthday\", \"The Kitten\", \"To a Child\", alcuni adattamenti di canzoni scozzesi come \"Woo'd and Married an'a\". Altre conosciute canzoni sono, per esempio,\"The Chough\" e \"The Crow\" nell'opera \"Orra\" e la canzone d'amore \"The Phantom\".\nOpere religiose.\nCome figlia di un ministro presbiteriano, la religione fu un elemento importante per Baillie. Nel 1826 pubblic\u00f2 \"The Martyr\", una tragedia sulla religione, non destinata ad essere messa in scena, ma di sola lettura. Nel 1831 entr\u00f2 in pieno dibattito teologico pubblicando un opuscolo intitolato \"A view of the general tenour of the New Testament regarding the nature and dignity of Jesus Christ\".\nFilantropia.\nRaggiunta una certa stabilit\u00e0 economica, Joanna diede met\u00e0 dei guadagni ricevuti dai suoi scritti in beneficenza, partecipando a diverse attivit\u00e0 di filantropia, come la campagna di Sheffield, sostenuta da James Montgomery, in supporto degli spazzacamini. Baillie scrisse anche una serie di poesie e prose che sostenevano la necessit\u00e0 di una riforma contro lo sfruttamento del lavoro dei bambini. Nelle sue poesie non mancarono riferimenti alla moralit\u00e0 cristiana e soluzioni utopiche.\nGli scritti di Joanna venivano letti e ammirati anche da autori e autrici poco conosciuti, provenienti da classi meno agiate, come il poeta calzolaio John Struthers che chiese suoi consigli per le sue opere. Per aiutare un'amica in difficolt\u00e0 finanziarie, nel 1823 Baillie cur\u00f2 un volume di poesie dal titolo \"A Collection of Poems, Chiefly Manuscript, and from Living Authors\", a cui contribuirono Walter Scott, Anna Letitia Barbauld, Felicia Hemans, Robert Southey e William Sotheby.\nRiconoscimenti.\nNella sua autobiografia John Stuart Mill ricorda l'opera di Baillie, \"Constantine Paleologus\", come il miglior dramma teatrale degli ultimi due secoli. Secondo Harriet Martineau, Joanna poteva essere considerata seconda solo a Shakespeare. Le sue opere furono tradotte in tedesco e cingalese, e vennero rappresentate sia in Gran Bretagna che negli Stati Uniti.\nTuttavia quando Martineau la incontr\u00f2 nel 1830, la sua fama sembrava appartenere ad un'epoca passata. Nella seconda met\u00e0 del XIX e nel corso del XX secolo i suoi drammi non furono rappresentati. Solo alla fine del novecento i critici cominciarono a riconsiderare le sue descrizioni sulle passioni della mente umana, influenzate dalla letteratura romantica."}
{"id": "2723143", "revid": "729019", "url": "https://it.wikipedia.org/wiki?curid=2723143", "title": "Stazione di Borgo Fornari per Voltaggio", "text": "La stazione di Borgo Fornari per Voltaggio \u00e8 una fermata ferroviaria della linea Torino - Genova. Sorge in piazza II Giugno nel centro abitato di Borgo Fornari, frazione di Ronco Scrivia, ma serve anche il centro abitato di Voltaggio.\nStoria.\nLa fermata era in origine denominata \"Borgo Fornari\"; nel 1948 la stessa assunse la nuova denominazione di \"Borgo Fornari per Voltaggio\".\nLa localit\u00e0 di Voltaggio dista circa 11\u00a0km dalla Stazione.\n\u00c8 nella lista delle stazioni impresenziate che vengono concesse in comodato d'uso gratuito a comuni o associazioni per il riutilizzo.\nStrutture ed impianti.\nL'impianto \u00e8 gestito da Rete Ferroviaria Italiana e dotato di due binari passanti, un sottopassaggio pedonale, due banchine d'attesa e una sala d'aspetto.\nMovimento.\nLa fermata \u00e8 servita da treni regionali svolti da Trenitalia nell'ambito del contratto di servizio stipulato con la Regione Liguria.\nServizi.\nL'impianto, che RFI classifica nella categoria \"silver\", dispone di:"}
{"id": "2723148", "revid": "57342", "url": "https://it.wikipedia.org/wiki?curid=2723148", "title": "Premi Lumi\u00e8re 2006", "text": "La cerimonia di premiazione della 11\u00aa edizione dei Premi Lumi\u00e8re si \u00e8 svolta il 21 febbraio 2006 al Cin\u00e9ma des Cin\u00e9astes di Parigi. \u00c8 stata presieduta da Claudia Cardinale e presentata da Patrick Simonin.\nA partire da questa edizione \u00e8 stato introdotto il Premio del pubblico mondiale (\"Prix du public mondial\"), assegnato da TV5MONDE."}
{"id": "2723149", "revid": "767487", "url": "https://it.wikipedia.org/wiki?curid=2723149", "title": "Roby Crispiano", "text": "Biografia.\nGli inizi: cantante melodico.\nHa debuttato nella musica leggera verso la fine degli anni cinquanta, esibendosi come cantante melodico con il proprio vero nome. Ottenuta una prima scrittura, ha partecipato nel 1962, come nuova proposta, al Cantagiro. Il brano che present\u00f2 era un motivo a ritmo di twist, un ballo all'epoca molto in voga: \"I nuovi angeli\".\nNello stesso anno \u00e8 anche il cantante (insieme a Gisella Ferrini, Franca Duccio, Enzo Oliva e Rita Della Torre) dell'orchestra di Luciano Fineschi, con cui pubblica anche un 33 giri (per\u00f2 in formato 45 giri) per l'etichetta Orpheus, con le cover di alcuni successi dell'anno.\nEbbe anche alcune partecipazioni nel mondo del cinema come cantante ed autore in qualche colonna sonora cinematografica.\nIl passaggio al beat ed alla canzone di protesta.\nI mutamenti in campo musicale provenienti dagli USA, con l'esplosione della folk music, lo indussero per\u00f2 ben presto a cambiare genere e ad avvicinarsi a sonorit\u00e0 pi\u00f9 moderne, accompagnato dal gruppo musicale capitolino dei Fholks (poi Folks). Con il nuovo pseudonimo di Roby Crispiano ha cos\u00ec pubblicato nel 1966 un brano fra il folk ed il blues intitolato \"Solo io e te\". A sorpresa, la canzone si piazz\u00f2 al primo posto nella classifica settimanale stilata dalla trasmissione radiofonica \"Bandiera gialla\", scalzando una cantante al tempo molto in voga come Caterina Caselli.\nLa censura per \"Brennero 66\".\nMa \u00e8 nello stesso anno che Crispiano viene censurato dalla Rai (che organizzava l'evento) al Festival delle Rose di Roma, dove doveva presentare con i Pooh, un brano intitolato \"Brennero 66\", che parlava dei giovani militari chiamati a vigilare sui tralicci dell'alta tensione in Alto Adige, al tempo al centro degli attentati di movimenti autonomisti sudtirolesi. Alla canzone viene cambiato il titolo in \"Le campane del silenzio\" e la frase \"T'hanno ammazzato quasi per gioco\" viene censurata. Oltre alla censura ci furono anche continui disturbi dell'audio durante l'esibizione del gruppo, situazione che ne determin\u00f2 l'ultimo posto in classifica .\nAltri suoi \"hit\" di quell'anno sono \"A piedi scalzi\" (presentata al Cantagiro 1967) e \"Uomini uomini\" (musicata da Francesco Anselmo), una delle pi\u00f9 note canzoni di protesta, nate sull'onda della contestazione attuata all'epoca dai movimenti giovanili.\nAl Disco per l'estate del 1968 present\u00f2 il brano \"L'aria d'oro\". Altre sue canzoni divenute celebri sono state \"Il messaggio\", \"Quando ritorno al mio paese\", \"Se potessi essere il vento\", \"Non riesco pi\u00f9 a sognarti\" (\"cover\" di un brano di Timi Yuro, pubblicata con il nome di \"Roberto Castiglione\"), \"Solo io e te\" e \"Occhi verdi\".\nPer i Pooh ha anche scritto, insieme a Giuseppe Cassia, il testo di \"Otto rampe di scale\", inciso dal gruppo nel 1969 (la musica \u00e8 di Bruno Filippini).\nIl declino ed il ritiro dal mondo musicale.\nCon il tramonto dell'epoca beat, anche la carriera di Crispiano - poco avvezzo a scendere a compromessi con il mondo dello \"showbiz\" ed ancora scottato per le vicende del 1966 - si avvi\u00f2 ad un rapido declino.\nNella parte finale della carriera ha lavorato come direttore artistico per la Vedette, scoprendo Stefano Rosso e supportando l'attivit\u00e0 del gruppo musicale Panna Fredda.\nIn seguito si \u00e8 ritirato dal mondo musicale, evitando per\u00f2 ogni partecipazione a trasmissioni televisive di tono celebrativo o \"revival\".\nLa riscoperta.\nNel 1994 Roby Crispiano attraversa un periodo di difficolt\u00e0 finanziarie. Il critico Claudio Scarpa si fa allora promotore con alcuni amici ed ammiratori del cantautore (fra cui Luciano Ceri, Italo Gnocchi, cugino di Gene Gnocchi, ed il collega Gene Guglielmi) della pubblicazione di un album con l'etichetta Giallo Records intitolato \"Solidariet\u00e0 per un amico\". Il disco (per il quale Scarpa redige un libretto riassuntivo della vicenda artistica ed umana di Crispiano) contiene quasi tutto il repertorio di Castiglione/Crispiano e per la sua pubblicazione viene ottenuta una liberatoria, relativamente al periodo in cui l'artista incideva per la Vedette, da Sergio Sciascia, figlio di Armando; l'incasso del disco viene devoluto interamente al cantautore.\nScarpa accompagn\u00f2 Crispiano a Radio Jolly Nostalgie per presentare il CD organizzando contestualmente con la radio una serata nel tentativo di convincere il cantante a rimettersi a cantare e a presentarsi al Roxy Bar di Red Ronnie.\nLa pubblicazione del CD consent\u00ec comunque una \"riscoperta\" a livello mediatico di Crispiano, che peraltro era stato intervistato gi\u00e0 nel marzo 1987 dallo stesso Scarpa per il primo numero della rivista \"Anni '60\". Successivamente, un servizio viene dedicato all'artista anche da \"Raro!\".\nQualche anno dopo la Giallo Records ha pubblicato un ulteriore CD antologico, integrandolo con brani di altri artisti."}
{"id": "2723151", "revid": "2230940", "url": "https://it.wikipedia.org/wiki?curid=2723151", "title": "Stazione di Genova Borzoli", "text": "La stazione di Genova Borzoli \u00e8 una stazione ferroviaria della tratta Acqui Terme-Ovada-Genova, tratto meridionale della linea storicamente denominata Asti-Genova, che serve il quartiere genovese di Borzoli.\nLa stazione \u00e8 dotata in totale di 3 binari, il primo ed il terzo con la relativa banchina per i viaggiatori\nStoria.\nLa stazione fu inaugurata nel 1894. Per un breve periodo nel 2006 venne ridimensionata a fermata impresenziata.\nPrima del riammodernamento\nPrima della ristrutturazione la stazione era dotata di tutti i servizi che FS offriva ai viaggiatori come la sala d'attesa, biglietteria con personale nell'atrio di stazione, parcheggi e servizi igienici.\nNon era presente il sottopasso, infatti per attraversare i binari bisognava usare uno dei due sovrapassi, come quello ancora presente nella stazione di Genova Acquasanta.\nUn tempo anche il binario 2 svolgeva un servizio viaggiatori, infatti la banchina era posta tra il binario 2 ed il 3, diversamente da oggi.\nLa stazione era dotata di un binario tronco a fianco del binario 1, il binario tronco era posto lato ovada e terminava poco prima dei servizi.\nErano presenti dei locali ad uso del personale FS posti nei pressi dei servizi ora in stato di abbandono.\nLa ristrutturazione\nTra la fine degli anni 90 e l'inizio del 2000 la stazione \u00e8 stata oggetto di riammodernamento, con lo smantellamento della banchina che serviva il binario 2 e 3 e la costruzione di una nuova banchina che serve solo il binario 3.\nVennero rifatte tutte le pavimentazioni della stazione con l'utilizzo di mattonelle autobloccanti e vennero rimossi i sovrapassi e il binario tronco.\nVenne realizzato un nuovo parcheggio, posto al binario tre, in aggiunta al parcheggio posto nella piazzetta davanti al fabbricato viaggiatori.\nQuesto nuovo parcheggio \u00e8 collegato col nuovo sottopasso che collega il binario 1 col binario 3 attraverso sia delle scale, sia delle rampe che consentono l'accesso ai disabili. Il sottopassaggio ha consentito la demolizione dei due sovrappassi.\nPer quanto riguarda il fabbricato viaggiatori venne ristrutturato con anche la sostituzione degli infissi, quali porte e finestre. Venne chiuso il passaggio a livello della stazione, posto lato rivarolo.\nDal 1998 la stazione \u00e8 collegata alla bretella \"Borzoli-Pra\", consistente in una galleria fra le 2 stazioni, che permette il transito dei treni merci da/per Ovada by-passando il nodo ferroviario cittadino. La particolare conformazione infrastrutturale della bretella, permette anche il transito di treni con vagoni merci particolarmente ingombranti, che non potrebbero transitare sulla linea succursale dei Giovi a causa dei limiti di ingombro di alcune gallerie.\nDopo pochi anni dalla ristrutturazione gli spazi utilizzati come sala d'attesa e atrio di stazione sono stati trasformati in sale ACS e sale rel\u00e8.\nLa nuova sala d'attesa \u00e8 in realt\u00e0 l'atrio del fabbricato viaggiatori. \nDi recente sono state sostituite le panchine, passando da quelle in cemento a quelle nere in ferro. In totale sono state installate 2 panchine al binario 1, mentre al 3 sono state rimosse.\nMovimento.\nLa stazione \u00e8 servita da tutte corse regionali svolte da Trenitalia nell'ambito del contratto di servizio stipulato con la Regione Liguria, e vede il transito delle relazioni merci di collegamento fra il porto di Genova Voltri e il nord Italia.\nTutte le corse svolte da Trenitalia hanno origine/destinazione ad Acqui Terme, Genova Sampierdarena, Genova P.P. e Genova Brignole \nServizi.\nLa stazione \u00e8 classificata da RFI nella categoria \"bronze\".\nLa stazione dispone di:\nInterscambio.\nLa stazione dispone di:"}
{"id": "2723152", "revid": "131358", "url": "https://it.wikipedia.org/wiki?curid=2723152", "title": "Yuriy Kotermak", "text": ""}
{"id": "2723155", "revid": "1372005", "url": "https://it.wikipedia.org/wiki?curid=2723155", "title": "Adalberone II di Metz", "text": "Origine.\nSecondo la \"Chronica Albrici Monachi Trium Fontium\" era figlio del Conte di Bar e poi Duca dell'Alta Lorena (Lotaringia), Federico I e di Beatrice, figlia primogenita del Marchese di Neustria demarcus, conte d'Orleans e conte di Parigi (dal 936 chiamato duca dei Franchi) e futuro duca di Borgogna, Ugo il Grande, e della sua terza moglie Edvige di Sassonia, figlia del defunto re di Germania, Enrico I l'Uccellatore e sorella del re di Germania e futuro imperatore, Ottone I, come ci riporta, nelle sue cronache, Rodolfo il Glabro. Beatrice era la sorella del futuro re di Francia, Ugo Capeto, e del futuro duca di Borgogna, Enrico Ottone.Federico I di Lotaringia era figlio del Conte di Bidgau, Vigerico, di cui non si conoscono gli ascendenti, che divenne Conte palatino di Lotaringia con Carlo III il Semplice, e di Cunegonda (figlia di Ermetrude, a sua volta, secondo la \"Genealogiae Comitum Flandriae\", figlia del re dei Franchi occidentali, Luigi II il Balbo); secondo il documento n\u00b0 210 degli \"Ottonis I diplomata\", del 3 giugno 960, Federico viene citato come fratello del vescovo di Metz, Adalberone (\"compater noster Adalbero\u2026sanct\u00e6 Mettensis ecclesi\u00e6 presul [et] germano suo Friderico duce\") e Adalberone, secondo un documento citato dall'ecclesiastico e storico, belga, del XVII secolo, Aubertus Miraeus o Aubert le Mire (Bruxelles, 30 novembre 1573 - Anversa, 19 ottobre 1640), nel suo \"Opera diplomatica et historica\", tomus II, \u00e8 figlio di Vigerico e Cunegonda (non consultato).Federico da parte materna era discendente di Carlo Magno (alla sesta generazione), inoltre era lo zio del conte di Hainaut, Goffredo I di Verdun.\nBiografia.\nAdalberone venne fatto istruire nel monastero di Gorze.Secondo le \"Gesta Episcoporum Virdunensium, continuatio\" , nella diocesi di Verdun, dopo la morte del vescovo, Wicfrido, nel 983, venne ordinato vescovo Ugo II, che, non molto tempo dopo, rinunci\u00f2 all'incarico. Sempre secondo le \"Gesta Episcoporum Virdunensium, continuatio\", Adalbero venne ordinato vescovo di Verdun; essendo per\u00f2 morto il vescovo della diocesi di Metz, Teodorico I, ed essendo stato invitato a prenderne il posto, Adalberone restitu\u00ec il pastorale. Ancora secondo le \"Gesta Episcoporum Virdunensium, continuatio\", a Verdun venne ordinato un altro vescovo di nome Adalberone, il figlio maschio primogenito, del conte di Verdun, di Bigdau e Methingau e poi anche di Hainaut, Goffredo I e di Matilde di Sassonia e che fu prozio di Goffredo di Toscana e di Papa Stefano IX. Anche la \"Chronica Albrici Monachi Trium Fontium\" ci conferma che Adalberone fu prima vescovo di Verdun e poi di Metz ordinato il 16 ottobre 984 e consacrato il 28 dicembre dello stesso anno; inoltre la \"Chronica Albrici Monachi Trium Fontium\" ci conferma anche che a Verdun fu ordinato vescovo un altro Adalberone, il figlio di Goffredo.\nSecondo lo storico, Georges Poull, nel suo libro La Maison souveraine et ducale de Bar (1994) (non consultato), Adalberone, nel 1004 o nel 1005, partecip\u00f2 a una dieta, dove accus\u00f2 il duca di Carinzia, Corrado I, di avere contratto matrimonio con una sua consanguinea; per\u00f2 fu costretto a lasciare la dieta e rientrare in Lotaringia, assieme al fratello Teodorico ( \u2020 1027), duca di Lorena.\nSecondo il \"Catalogus Episcoporum Mettensium\", Adalberone fu il quarantacinquesimo vescovo di Metz, molto stimato per la sua santit\u00e0 e religiosit\u00e0, fu un sostenitore della riforma monastica e resse la sua diocesi per 35 anni 9 mesi e 25 giorni.\nAdalberone mor\u00ec nel 1005, il 14 dicembre e fu sepolto nella Cattedrale di Metz; i suoi resti poi furono trasferiti nella chiesa dell'abbazia di San Sinforiano di Metz, che lui aveva fatto ricostruire. Per il \"Catalogus Episcoporum Mettensium\", Adalberone mor\u00ec il 26 aprile (6. kal. maii.).Nella diocesi di Metz ad Adalberone succedette Teodorico II.\nDiscendenza.\nDi Adalberone non si conosce alcuna discendenza."}
{"id": "2723156", "revid": "28794922", "url": "https://it.wikipedia.org/wiki?curid=2723156", "title": "Adalberone I di Verdun", "text": ""}
{"id": "2723163", "revid": "62004", "url": "https://it.wikipedia.org/wiki?curid=2723163", "title": "La Vie Claire (ciclismo)", "text": ""}
{"id": "2723164", "revid": "287204", "url": "https://it.wikipedia.org/wiki?curid=2723164", "title": "William Charles Macready", "text": "Biografia.\nDopo aver frequentato la Rugby School desiderava andare ad Oxford, ma dal 1809 dovette aiutare suo padre per i lavori teatrali. Il 7 giugno 1810 ci fu la sua prima partecipazione ad uno spettacolo teatrale: interpret\u00f2 Romeo al Birmingham. Fu attore al Royal Opera House (all'epoca chiamato \"Covent Garden\") dal 16 settembre 1816 (la prima partecipazione fu un adattamento di un'opera di Ambrose Philips), Fra le tante altre interpretazioni si segnala quella del 1829 dove fu Otello al Warwick.\nFu attore e poi impresario che intraprese la via del palco solo come ripiego, rivelandosi poi ottimo attore pi\u00f9 che gestore. A Macready va il merito di aver compreso l'importanza dell'unit\u00e0 teatrale secondo la quale tutto l'ensemble artistico e tecnico del teatro doveva cooperare e lavorare assieme per il raggiungimento del miglior risultato possibile. Istitu\u00ec severe prove d'insieme e viene considerato tra gli antesignani della figura del regista teatrale moderno. Dal punto di vista del lavoro scenico, persegu\u00ec l'ideale della correttezza filologica dei costumi di scena e del recupero degli originali testi shakespeariani, eliminando dalle sue rappresentazioni ogni edulcorazione o adattamento degli originali.\nSuo figlio fu il famoso generale Nevil Macready, valente personaggio chiave nelle guerre tra fine Ottocento ed inizio Novecento."}
{"id": "2723165", "revid": "729019", "url": "https://it.wikipedia.org/wiki?curid=2723165", "title": "Stazione di Genova Costa di Sestri Ponente", "text": "La stazione di Genova Costa di Sestri Ponente \u00e8 una fermata ferroviaria posta sulla linea Acqui Terme-Ovada-Genova, tratto meridionale della linea storicamente denominata Asti-Genova. Si trova su una delle colline che sorgono a nord dell'abitato di Sestri Ponente, tra le stazioni di Genova Borzoli e di Genova Granara.\nStoria.\nVoluta fortemente dagli abitanti della zona, per i quali la stazione di Sestri principale risultava troppo difficile da raggiungere, l'impianto fu attivato il 25 settembre 1994.\nLa fermata serve principalmente agli abitanti che si devono muovere da e per il basso Piemonte e coloro che, abitando sulle alture del quartiere (principalmente nella zona dell'ex comune di San Giovanni Battista), si muovono verso il centro.\nStrutture e impianti.\nLa stazione si trova sulla alture che portano al monte Gazzo, il cui caratteristico profilo dovuto all'attivit\u00e0 estrattiva \u00e8 chiaramente visibile dalla stessa.\nPer quello che riguarda la categorizzazione delle stazioni, RFI la considera di categoria \"bronze\".\nMovimento.\nLa stazione \u00e8 servita dalle corse regionali svolte da Trenitalia nell'ambito del contratto di servizio stipulato con la Regione Liguria.\nInterscambio.\nA poche decine di metri di distanza dalla stazione, in piazza Consigliere, si trova un capolinea delle linee di autobus di AMT."}
{"id": "2723171", "revid": "131358", "url": "https://it.wikipedia.org/wiki?curid=2723171", "title": "Yuriy Drogobych", "text": ""}
{"id": "2723173", "revid": "131358", "url": "https://it.wikipedia.org/wiki?curid=2723173", "title": "Drogobych", "text": ""}
{"id": "2723175", "revid": "767487", "url": "https://it.wikipedia.org/wiki?curid=2723175", "title": "\u00c1ngel Mart\u00ednez Cervera", "text": ""}
{"id": "2723177", "revid": "57342", "url": "https://it.wikipedia.org/wiki?curid=2723177", "title": "Premi Lumi\u00e8re 2007", "text": "La cerimonia di premiazione della 12\u00aa edizione dei Premi Lumi\u00e8re si \u00e8 svolta il 5 febbraio 2007 all'Espace Pierre Cardin di Parigi ed \u00e8 stata presieduta da Isabelle Mergault."}
{"id": "2723178", "revid": "135491", "url": "https://it.wikipedia.org/wiki?curid=2723178", "title": "Prix Lumi\u00e8re 2007", "text": ""}
{"id": "2723182", "revid": "767487", "url": "https://it.wikipedia.org/wiki?curid=2723182", "title": "William Farren", "text": "Biografia.\nFiglio di un attore teatrale, la sua prima interpretazione fu in \"Love \u00e0 la mode\" di Charles Macklin nel Plymouth Theatre Royal, nei teatri londinesi arriv\u00f2 solo in seguito, nel 1818 in un'opera di Richard Brinsley Sheridan. Fu attore al Royal Opera House (all'epoca chiamato Covent Garden) sino al 1828, e dal in 1824 nel periodo estivo si esibiva anche al Haymarket Theatre\nDopo il 1821, egli si separ\u00f2 dalla prima moglie e visse con Harriet Elizabeth Savill, che a quel tempo era sposata con John Saville Faucit, ma stava avendo difficolt\u00e0 ad annullare il matrimonio. Per il loro matrimonio dunque si attese la morte di Saville avvenuta nel 1853. Farren lavor\u00f2 con la figlia di Savill, Helen Faucit. Dalla donna ebbe due figli: Henry (1826-1860) e William Farren junior (1825-1908)."}
{"id": "2723185", "revid": "1486495", "url": "https://it.wikipedia.org/wiki?curid=2723185", "title": "SAT Super Adventure Team", "text": "SAT Super Adventure Team (\"Super Adventure Team\") \u00e8 una serie televisiva statunitense del 1998, creata da Robert Cohen. Come tecnica di animazione, ricordava molto serie come i \"Thunderbirds\" in quanto gli attori erano marionette.\nPersonaggi e doppiatori.\nPersonaggi principali.\nUn colonnello dell'esercito americano nonch\u00e9 il leader della Super Adventure Team. Il classico prototipo dell'uomo medio americano: militarista convinto, sicuro di s\u00e9, sessista e con un debole (molto forte!!!) per il gentil sesso. Nemmeno un'avventura con le donne-talpa gli far\u00e0 cambiare idea.\nMolte volte combina disastri da cui esce acclamato come un eroe per aver salvato il mondo (come in un episodio in cui distrugge la nave-madre di un alieno che stava per sparare un raggio che avrebbe eliminato per sempre la fame nel mondo). Ha una relazione clandestina con Talia Criswell.\nLo scienziato del gruppo, la mente della Super Adventure Team nonostante sia parecchio incompreso dal resto del gruppo. Marito fedele di Talia Criswell, purtroppo con l'et\u00e0 ha avuto dei notevoli problemi di impotenza sessuale (problemi a cui tenta di rimediare creando elisir miracolosi che non sempre danno gli effetti desiderati: in un episodio gli cresce un prosperoso seno, in un altro diventa completamente sordo e cieco).\nEsperta combattente, una guerriera amazzone sempre pronta a battersi ma \u00e8 anche molto dolce nei confronti di suo marito Benton, che ormai vede come un povero vecchio. Ha una relazione con Buck Murdock e adora travestirsi da altre donne che popolano le fantasie del colonnello (tra cui una suora lesbica di nome Miss Iris), sfogando cos\u00ec il suo istinto sessuale che con Criswell non funziona pi\u00f9. Nonostante venga snobbata molte volte in quanto donna, in un episodio \u00e8 lei che tirer\u00e0 fuori dai pasticci gli altri quattro (dopo essersi ubriacata a dovere come ripicca per averla esclusa pi\u00f9 volte).\nUn maggiore dell'esercito americano riflessivo e dal carattere mite solo all'apparenza: in realt\u00e0 ha una rabbia repressa dovuta ad un'infanzia difficile. Forse \u00e8 quello che, nel gruppo, ha un po' pi\u00f9 di cervello e che ci pensa su tre o quattro volte prima di prendere decisioni affrettate. Si pu\u00f2 dire che \u00e8, in pratica, l'opposto di Buck Murdock, verso il quale nutre un profondo odio visto che lo ritiene un incompetente e pensa che la squadra potrebbe andare meglio sotto la sua leadership. \u00c8 al corrente della relazione clandestina tra Talia e Murdock e pi\u00f9 volte ha provato a rivelare tutto al dottor Criswell, venendo puntualmente ignorato.\n\u00c8 l'equivalente dell'ingegnere Brains dei \"Thunderbirds\". Omosessuale non dichiarato (e in un episodio prova addirittura a negarlo), ha una cotta per il maggiore West, in quanto molte volte sogna di vederselo apparire nudo davanti a s\u00e9 o si fa delle fantasie quando il maggiore gli dice che \"se solo sospettasse che lui \u00e8 una checca, lo prenderebbe sulle ginocchia e lo sculaccerebbe fino alla fine dei suoi giorni\".\nHa avuto una relazione virtuale con un alieno del pianeta Orgon, che per colpa di alcune foto voleva quasi distruggere la Terra. Nell'episodio finale della serie coroner\u00e0 addirittura il suo sogno di avere un bambino dal momento che rimarr\u00e0 incinto dopo essere venuto a contatto con una sostanza aliena.\nPersonaggi ricorrenti.\nUn miliardario che ha fondato la S.A.T., d\u00e0 le istruzioni ai quattro e li informa sulle missioni. Ha un cameriere tuttofare, Juan, che per\u00f2 non appare mai."}
{"id": "2723186", "revid": "57342", "url": "https://it.wikipedia.org/wiki?curid=2723186", "title": "Premi Lumi\u00e8re 2008", "text": "La cerimonia di premiazione della 13\u00aa edizione dei Premi Lumi\u00e8re si \u00e8 svolta il 13 febbraio 2008 all'H\u00f4tel de Ville di Parigi."}
{"id": "2723187", "revid": "135491", "url": "https://it.wikipedia.org/wiki?curid=2723187", "title": "Prix Lumi\u00e8re 2008", "text": ""}
{"id": "2723190", "revid": "57342", "url": "https://it.wikipedia.org/wiki?curid=2723190", "title": "Premi Lumi\u00e8re 2009", "text": "La cerimonia di premiazione della 14\u00aa edizione dei Premi Lumi\u00e8re si \u00e8 svolta il 19 gennaio 2009 all'H\u00f4tel de Ville di Parigi."}
{"id": "2723197", "revid": "204012", "url": "https://it.wikipedia.org/wiki?curid=2723197", "title": "Helen Faucit", "text": ""}
{"id": "2723201", "revid": "57342", "url": "https://it.wikipedia.org/wiki?curid=2723201", "title": "Premio Lumi\u00e8re per il miglior film", "text": "Il Premio Lumi\u00e8re per il miglior film (\"Prix Lumi\u00e8re du meilleur film\") \u00e8 un premio cinematografico assegnato annualmente dall'\"Acad\u00e9mie des Lumi\u00e8res\" ad un film francese uscito nelle sale nel corso dell'anno precedente.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2723202", "revid": "57342", "url": "https://it.wikipedia.org/wiki?curid=2723202", "title": "Premio Lumi\u00e8re per il miglior regista", "text": "Il Premio Lumi\u00e8re per il miglior regista (\"Prix Lumi\u00e8re du meilleur r\u00e9alisateur\") \u00e8 un premio cinematografico assegnato annualmente dall'\"Acad\u00e9mie des Lumi\u00e8res\" al regista di un film francese uscito nelle sale nel corso dell'anno precedente.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2723204", "revid": "183114", "url": "https://it.wikipedia.org/wiki?curid=2723204", "title": "Giovanni Filagato", "text": ""}
{"id": "2723208", "revid": "767487", "url": "https://it.wikipedia.org/wiki?curid=2723208", "title": "William Farren junior", "text": "Biografia.\nNato a Kensington, figlio di Harriet Elizabeth Savill e di William Farren, aveva un fratello Henry (1826-1860) e una sorellastra Helena Faucit (il padre di lei era John Saville Faucit). Fu zio di Nellie Farren."}
{"id": "2723209", "revid": "121856407", "url": "https://it.wikipedia.org/wiki?curid=2723209", "title": "Erman Kunter", "text": "Kunter \u00e8 famoso per aver segnato 153 punti durante una parita del campionato turco, che \u00e8 anche il record assoluto di punti segnati da un singolo giocatore nella storia della pallacanestro."}
{"id": "2723210", "revid": "599013", "url": "https://it.wikipedia.org/wiki?curid=2723210", "title": "Randoald Dessarzin", "text": ""}
{"id": "2723211", "revid": "57342", "url": "https://it.wikipedia.org/wiki?curid=2723211", "title": "Premio Lumi\u00e8re per la migliore sceneggiatura", "text": "Il Premio Lumi\u00e8re per la migliore sceneggiatura (\"Prix Lumi\u00e8re du meilleur sc\u00e9nario\") \u00e8 un premio cinematografico assegnato annualmente dall\"Acad\u00e9mie des Lumi\u00e8res\" alla sceneggiatura di un film francese uscito nelle sale nel corso dell'anno precedente.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2723212", "revid": "57342", "url": "https://it.wikipedia.org/wiki?curid=2723212", "title": "Premio Lumi\u00e8re per il miglior attore", "text": "Il Premio Lumi\u00e8re per il miglior attore (\"Prix Lumi\u00e8re du meilleur acteur\") \u00e8 un premio cinematografico assegnato annualmente dall'\"Acad\u00e9mie des Lumi\u00e8res\" ad un attore di un film francese uscito nelle sale nel corso dell'anno precedente.\nMichel Serrault e Mathieu Amalric sono gli unici ad aver vinto il premio pi\u00f9 di una volta.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2723213", "revid": "57342", "url": "https://it.wikipedia.org/wiki?curid=2723213", "title": "Premio Lumi\u00e8re per la miglior attrice", "text": "Il Premio Lumi\u00e8re per la miglior attrice (\"Prix Lumi\u00e8re de la meilleure actrice\") \u00e8 un premio cinematografico assegnato annualmente dall'\"Acad\u00e9mie des Lumi\u00e8res\" ad una attrice di un film francese uscito nelle sale nel corso dell'anno precedente.\nIsabelle Huppert ha vinto tre volte il premio, mentre nessun'altra attrice l'ha vinto pi\u00f9 di una volta.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2723214", "revid": "300067", "url": "https://it.wikipedia.org/wiki?curid=2723214", "title": "Alain Weisz", "text": ""}
{"id": "2723215", "revid": "120462245", "url": "https://it.wikipedia.org/wiki?curid=2723215", "title": "J.D. Jackson", "text": ""}
{"id": "2723218", "revid": "1543377", "url": "https://it.wikipedia.org/wiki?curid=2723218", "title": "Kurt Weitzmann", "text": "Considerato il pi\u00f9 autorevole studioso novecentesco della miniatura tardoantica e bizantina, il suo \"Ancient book illumination\" (1959) rimane ancor oggi l'unico serio tentativo di classificazione dell'illustrazione libraria nel mondo antico, cos\u00ec come la sua metodologia d'approccio alle illustrazioni di rotoli e codici continua ad essere generalmente adottata, al di l\u00e0 di qualche inevitabile aggiornamento.\nBiografia.\nNato nel 1904 a Kleinalmerode, localit\u00e0 dell'Assia (comune di Witzenhausen) a una ventina di chilometri da Kassel, era figlio del sovrintendente scolastico Wilhelm Weitzmann e dell'insegnante di pianoforte Antoine Keiper. Dopo il ginnasio a Gelsenkirchen, nel 1923 inizi\u00f2 gli studi di giurisprudenza per passare nel giro di pochi mesi all'archeologia e alla storia dell'arte, frequentando le universit\u00e0 di M\u00fcnster (dove fu allievo di Martin Wackernagel e Arnold von Salis), W\u00fcrzburg e Vienna (con insegnanti di storia dell'arte dalla spiccata personalit\u00e0 e dalle teorie contrapposte come Julius von Schlosser e Josef Strzygowski, Karl Maria Swoboda e l'archeologo Emanuel L\u00f6wy). Complet\u00f2 infine la sua preparazione alla Humboldt Universit\u00e4t di Berlino, dove segu\u00ec le lezioni del teologo protestante Adolf von Harnack, dell'archeologo Ferdinand Noack e soprattutto dello storico dell'arte Adolph Goldschmidt.\nL'incontro e la frequentazione di questo eminente accademico si rivelarono fondamentali per la formazione del giovane studente. Entrato a far parte della cerchia dei discepoli di Goldschmidt, pot\u00e9 laurearsi con lui nel 1929 discutendo una tesi sulle cassette in avorio del periodo mediobizantino, \"Die Elfenbeink\u00e4sten aus der mittelbyzantinischen Zeit\". La dissertazione divenne poi il primo dei due volumi catalografici sugli avori bizantini (\"Die byzantinischen Elfenbeinskulpturen des X.-XIII. Jahrhunderts\") che Goldschmidt e Weitzmann pubblicarono insieme nel 1930 e nel 1934. In quei quattro anni Weitzmann fu anche membro dell'Istituto archeologico germanico di Berlino (dove collabor\u00f2 alla redazione dell\"'Annuario archeologico\") e altern\u00f2 l'ospitalit\u00e0 in casa del maestro, di cui condivise la passione per il teatro e la musica classica, con i suoi primi viaggi di ricerca e studio dei manoscritti bizantini ad Atene, sull'isola di Patmos, sul Monte Athos e in Unione Sovietica.\nNel 1932 spos\u00f2 Josepha Fiedler (Berlino 1903 - Princeton 2000), assistente universitaria pure lei proveniente dalla cerchia di Goldschmidt ed ebrea come il maestro. Bench\u00e9 Weitzmann non fosse ebreo, il matrimonio, il legame con Goldschmidt e il rifiuto di aderire al Partito Nazionalsocialista dei Lavoratori Tedeschi (necessario per poter continuare a insegnare all'universit\u00e0) lo convinsero a lasciare la Germania e ad emigrare negli USA, dove si trasfer\u00ec nel 1935 per lavorare all'universit\u00e0 di Princeton, nel New Jersey. Qui fu raggiunto nel 1938 dalla moglie Josepha con la suocera Paulina e qui, dopo aver ottenuto la cittadinanza americana nel 1940, rimase a insegnare e a scrivere per tutto il resto della vita.\nFin dal 1935 fu associato come membro permanente all'Institute for Advanced Study dell'universit\u00e0, tenne corsi di storia dell'arte e fu invitato da Charles Rufus Morey e Albert Mathias Friend a contribuire al progetto di un \"corpus\" dedicato ai manoscritti illustrati bizantini della Septuaginta. Il lavoro svolto da questi tre specialisti port\u00f2 all'apice la fama di Princeton nel campo della bizantinistica e apr\u00ec a Weitzmann le porte di Dumbarton Oaks, con cui inizi\u00f2 a collaborare nel 1938, prima ancora che il Centro per gli studi bizantini fosse ufficialmente costituito, presentando il saggio \"Principals of Byzantine Book Illumination\" e divenendo uno dei principali autori della collezione \"Studies on Byzantine Illumination\". Subentrato a Morey nel 1945 alla guida del dipartimento di storia dell'arte, nel 1947 pubblic\u00f2 la sua fondamentale sintesi interpretativa \"Illustration in roll and codex. A study of the origin and method of text illustration\", cui fece seguito lo studio \"The fresco cycle of S. Maria di Castelseprio\" (1951), dedicato al prezioso ciclo pittorico custodito nel Parco archeologico di Castelseprio (Varese), e intervall\u00f2 la sua attivit\u00e0 a Princeton con l'insegnamento in altre universit\u00e0 (come a Yale nel 1954-1955).\nNel decennio 1956-1965 dedic\u00f2 gran parte delle sue ricerche al complesso monumentale e alle ricche collezioni di antichi manoscritti e icone del monastero di Santa Caterina, ai piedi del monte Sinai in Egitto, dove condusse ben cinque campagne di studio e di documentazione svolgendo una mole enorme di lavoro di cui present\u00f2 i risultati in svariate pubblicazioni. Nel 1959 diede alle stampe un'altra opera fondamentale sugli antichi rotoli e codici miniati, l\"'Ancient book illumination\", in cui raccolse quattro sue conferenze (sui trattati scientifici e didattici, sulla poesia epica, sulla poesia drammatica e sui testi letterari in prosa) che delineano la traccia di una possibile storia dell'illustrazione del libro nell'antichit\u00e0. Allo stesso argomento dedic\u00f2 numerosi saggi e contributi negli ultimi decenni della sua attivit\u00e0, esaminando anche il problema dell'eredit\u00e0 classica nell'arte bizantina e le sue relazioni con l'arte occidentale: \"Studies in Classical and Byzantine manuscript illumination\" (1971, a cura di Herbert L. Kessler); \"Byzantine book illumination and ivories\" (1980); \"Classical heritage in Byzantine and Near Eastern art\" (1981); \"Byzantine liturgical psalters and gospels\" (1980); \"Art in Medieval West and its contacts with Byzantium\" (1982).\nLasciato l'insegnamento attivo nel 1972, dal 1973 al 1982 fu consulente del Metropolitan Museum of Art di New York dove, dal novembre 1977 al febbraio 1978, cur\u00f2 personalmente l'esposizione \"Age of spirituality. Late Antique and Early Christian Art, Third to Seventh Century\". Dedic\u00f2 gli ultimi anni di vita alla stesura delle sue memorie, \"Sailing with Byzantium from Europe to America. The memoirs of an art historian\" (pubblicate postume nel 1994), in cui riassunse il percorso storico-critico della sua formazione umana e intellettuale, intervallandola con lunghi soggiorni estivi o nel colmo dell'inverno in Svizzera, a Sonnmatt sopra il lago di Lucerna, o a Berna. Le sue ceneri, insieme a quelle di Josepha e Paulina Fiedler, riposano nel cimitero di Berna."}
{"id": "2723220", "revid": "57342", "url": "https://it.wikipedia.org/wiki?curid=2723220", "title": "Premio Lumi\u00e8re per il miglior film straniero", "text": "Il Premio Lumi\u00e8re per il miglior film straniero (\"Prix Lumi\u00e8re du meilleur film \u00e9tranger\") \u00e8 un premio cinematografico assegnato dall\"Acad\u00e9mie des Lumi\u00e8re\" ad un film non francese uscito nelle sale cinematografiche in Francia. \u00c8 stato assegnato dalla prima edizione del 1996 fino a quella del 2002. In seguito \u00e8 stato sostituito dal premio per il miglior film francofono."}
{"id": "2723222", "revid": "729019", "url": "https://it.wikipedia.org/wiki?curid=2723222", "title": "Rentier state", "text": "L'espressione rentier state (traducibile in italiano come \"stato redditiere\") \u00e8 utilizzata nelle scienze politiche e nella teoria delle relazioni internazionali per classificare quegli stati che traggono tutto o una porzione sostanziale del loro reddito nazionale dalla rendita assicurata dalla vendita delle risorse indigene a clienti esterni. \nNella maggior parte dei casi il termine \u00e8 applicato agli stati ricchi di preziose risorse naturali come il petrolio, tuttavia pu\u00f2 essere utilizzato anche per quelle nazioni che commerciano le proprie risorse strategiche (ad esempio permettendo l'installazione di un'importante base militare nel proprio territorio).\nUn redditiere (in inglese: \"rentier\") \u00e8 un soggetto che dipende dalle entrate derivanti da rendite, le quali, a loro volta, sono definite come \"la remunerazione per il possesso delle risorse naturali\" o come \"il reddito derivante dai doni della natura\".\nAnalisi.\nDipendenti come sono da questa fonte di reddito, i \"rentier state\" possono generare rendite esternamente, mediante la manipolazione dell'ambiente politico ed economico globale. Tali manipolazioni possono comprendere monopoli, restrizioni commerciali e la sollecitazione di sussidi o assistenza in cambio di influenza politica.\nHazem Beblawi ha proposto quattro caratteristiche che determinano l'identificazione di uno Stato come \"rentier state\":\nL'emergere dei nuovi stati petroliferi e la loro crescente importanza nel commercio mondiale negli anni settanta port\u00f2 un rinnovato interesse nel pensiero sulle economie di rendita nelle sopramenzionate discipline delle scienze politiche e delle relazioni internazionali. Tra gli esempi di \"rentier state\", rientrano i paesi produttori di petrolio presenti sia nella regione del Medio Oriente, tra cui Arabia Saudita, Emirati Arabi Uniti, Iraq, Iran, Kuwait e Qatar, sia il Venezuela in America latina e la Libia nel Nordafrica, i quali sono tutti membri dell'OPEC. La teoria del \"rentier state\" \u00e8 stata una delle molte avanzate per spiegare la predominanza di regimi autoritaristi nel Medio Oriente e l'apparente insuccesso della democrazia nella regione. Mentre molti stati esportano le risorse o rilasciano concessioni per il loro sfruttamento a soggetti stranieri, i \"rentier state\" sono caratterizzati dall'assenza relativa di entrate generate dall'imposizione fiscale interna, poich\u00e9 la loro ricchezza di origine naturale preclude la necessit\u00e0 di prelevare reddito dalla propria cittadinanza. Secondo Douglas Yates, il comportamento economico di un \"rentier state\" \nHazem Beblawi ha argomentato che ci\u00f2 pu\u00f2 creare una sorta di \"mentalit\u00e0 da redditiere\", mentre lo studioso di scienze politiche Fareed Zakaria ha postulato che tali stati non riescono a svilupparsi politicamente perch\u00e9, in assenza di imposizione fiscale, i cittadini hanno minori incentivi ad esercitare pressioni sul governo affinch\u00e9 diventi sensibile ai loro fabbisogni. Invece il governo essenzialmente \"corrompe\" la cittadinanza con ampi programmi di welfare, diventando uno stato allocativo o distributivo. Il bilancio, in effetti, \u00e8 poco pi\u00f9 che programmi di spesa pubblica. Inoltre, a causa del fatto che il controllo delle risorse che generano la rendita \u00e8 concentrato nelle mani delle autorit\u00e0, pu\u00f2 essere utilizzato alternativamente per reprimere o cooptare la popolazione, mentre la distinzione tra servizi pubblici e interessi privati diventa sempre pi\u00f9 sfocata. Secondo Noah Feldman non c'\u00e8\nDi conseguenza in questi \"rentier state\" ricchi di risorse \u00e8 una sfida lo sviluppo di una societ\u00e0 civile e della democratizzazione. Per questo, i teorici come Beblawi concludono che la natura dei \"rentier state\" fornisce una particolare spiegazione alla presenza di regimi autoritari in tali stati ricchi di risorse naturali.\nBeblawi identifica diverse altre caratteristiche particolarmente associate con i \"rentier state\" petroliferi. Ad esempio, dove il governo \u00e8 il datore di lavoro pi\u00f9 grande e definitivo, la burocrazia \u00e8 frequentemente eccessiva e inefficiente \u2013 arrivando davvero ad assomigliare a una \"classe redditiera\" nella societ\u00e0. Inoltre le leggi locali rendono spesso impossibile operare in modo indipendente alle compagnie straniere. Ci\u00f2 porta a una situazione in cui la cittadinanza diventa un'attivit\u00e0 finanziaria. Al fine di fare affari, le imprese straniere ingaggiano uno \"sponsor\" (in arabo: \"al-kafil\") locale che permetta alla compagnia di commerciare in suo nome in cambio di una parte dei profitti \u2013 il che rappresenta un altro tipo di rendita. In aggiunta, la rendita petrolifera conduce a rendite secondarie, tipicamente consistenti in speculazioni sul mercato azionario o immobiliare.\nLa natura cruciale del petrolio ha condotto a una situazione in cui gli stati non produttori hanno iniziato a comportarsi come \"rentier state\". Ci\u00f2 pu\u00f2 essere visto per la regione nella sua interezza \u2013 cosicch\u00e9 alcuni stati sono stati in grado di sfruttare una \"rendita da posizione\" a causa della propria collocazione strategica, ad esempio per l'installazione di basi militari. Pi\u00f9 significativamente, le relazioni tra gli Stati della regione sono state influenzate dal comportamento degli stati produttori di petrolio che, al fine di assicurare stabilit\u00e0 e tranquillit\u00e0 alla propria rendita, comprano la fedelt\u00e0 degli stati limitrofi\u00a0\u2013 condividendo, di fatto, la rendita petrolifera. Beblawi evidenzia il caso dell'Egitto, le cui entrate relative ai sostegni finanziari provenienti dai vicini paesi ricchi di petrolio declinarono significativamente dopo gli accordi di Camp David, e tali fondi vennero invece dirottati verso Iraq, Siria e l'OLP, che erano considerati pi\u00f9 \"assertivi\"."}
{"id": "2723226", "revid": "2075278", "url": "https://it.wikipedia.org/wiki?curid=2723226", "title": "Yoshifumi Kond\u014d", "text": "Biografia.\nTra i suoi lavori pi\u00f9 importanti: \"Conan il ragazzo del futuro\", del 1978, dove collabora come animatore e \"Anna dai capelli rossi\", nel 1979, in cui \u00e8 sakkan (direttore dell'animazione) e character designer.\nNel 1988, la sua carriera trova una svolta, collaborando ad un prodotto per il cinema: sotto la regia di Isao Takahata contribuisce alla realizzazione di uno dei pi\u00f9 grandi film dello Studio Ghibli, \"Una tomba per le lucciole\", ricoprendo anche qui i ruoli di direttore dell'animazione e character designer, e realizzando persino alcune parti dell'ekonte.\nUn anno dopo \u00e8 per la prima volta supervisore dell'animazione, per il film \"Kiki - Consegne a domicilio\", di Hayao Miyazaki.\nOrmai fisso allo Studio Ghibli, nel 1991 torna a lavorare con Isao Takahata in \"Pioggia di ricordi\", ricoprendo il ruolo di direttore dell'animazione e character designer.\nNel 1995, dirige infine il suo primo film, \"I sospiri del mio cuore\" e nel 1997 \u00e8 nuovamente supervisore dell'animazione in \"Princess Mononoke\", di Hayao Miyazaki.\nIl 21 gennaio 1998, mor\u00ec improvvisamente di dissecazione aortica all'et\u00e0 di 47 anni. I dottori affermarono che la malattia fu causata dal troppo lavoro."}
{"id": "2723228", "revid": "158286", "url": "https://it.wikipedia.org/wiki?curid=2723228", "title": "Fdj", "text": ""}
{"id": "2723229", "revid": "287204", "url": "https://it.wikipedia.org/wiki?curid=2723229", "title": "FDJ", "text": ""}
{"id": "2723232", "revid": "161273", "url": "https://it.wikipedia.org/wiki?curid=2723232", "title": "VdB 95", "text": "vdB 95 \u00e8 una nebulosa a riflessione visibile nella costellazione del Cane Maggiore.\nSi individua sul bordo sudorientale della Nebulosa Gabbiano, una grande regione H II connessa ad un complesso nebuloso molecolare in cui hanno luogo fenomeni di formazione stellare; la sua posizione \u00e8 circa 3,5\u00b0 a ENE di , una stella di colore arancione di quarta magnitudine. Si presenta come una debolissima nube azzurrognola illuminata dalla brillante HD\u00a053974, una gigante azzurra di classe spettrale B0III, che essendo una variabile Beta Cephei possiede anche una sigla di stella variabile: ; questa stella pulsa fra le magnitudini 5,38 e 5,42 con un periodo di 0,12 giorni. Si trova in direzione del complesso nebuloso e dell'associazione OB Canis\u00a0Major\u00a0R1, un sottogruppo della pi\u00f9 estesa associazione Canis\u00a0Major\u00a0OB1 la cui caratteristica principale \u00e8 il legame con delle estese nebulose a riflessione."}
{"id": "2723237", "revid": "404338", "url": "https://it.wikipedia.org/wiki?curid=2723237", "title": "Metabolismo gastrointestinale", "text": ""}
{"id": "2723238", "revid": "404338", "url": "https://it.wikipedia.org/wiki?curid=2723238", "title": "Mucosa nasale", "text": ""}
{"id": "2723239", "revid": "404338", "url": "https://it.wikipedia.org/wiki?curid=2723239", "title": "Orale", "text": ""}
{"id": "2723246", "revid": "118105680", "url": "https://it.wikipedia.org/wiki?curid=2723246", "title": "Comunit\u00e0 montana Valli Orco e Soana", "text": "La Comunit\u00e0 montana Valli Orco e Soana era un comprensorio montano che univa i comuni della Valle dell'Orco e della Valle Soana. \nStoria.\nLo scopo principale dell'ente \u00e8 stato quello di favorire lo sviluppo delle due valli nella salvaguardia del patrimonio ambientale e culturale proprio. La sede della Comunit\u00e0 montana si trovava a Locana.\nNegli anni ha sviluppato soprattutto le seguenti attivit\u00e0:\nL'ente \u00e8 stato soppresso, insieme alle altre comunit\u00e0 montane del Piemonte, con la Legge regionale 28 settembre 2012, n. 11."}
{"id": "2723250", "revid": "124581076", "url": "https://it.wikipedia.org/wiki?curid=2723250", "title": "Orio Scaduto", "text": "Biografia.\nNato a Bagheria, Orio Scaduto ha iniziato a recitare in teatro; ha poi partecipato a varie fiction e film; \u00e8 stato tra i protagonisti di \"Agrodolce\", prima soap \"made in Sicily\", dove ha interpretato il personaggio di Turi Granata."}
{"id": "2723252", "revid": "1305772", "url": "https://it.wikipedia.org/wiki?curid=2723252", "title": "El Talar", "text": "El Talar \u00e8 un comune (\"municipio\" in spagnolo) dell'Argentina, appartenente alla provincia di Jujuy, nel dipartimento di Santa B\u00e1rbara.\nIn base al censimento del 2001, nel territorio comunale dimorano 2.716 abitanti, pressoch\u00e9 la stessa popolazione del censimento precedente (1991). Di questi abitanti, il 48,12% sono donne e il 51,87% uomini."}
{"id": "2723255", "revid": "76963", "url": "https://it.wikipedia.org/wiki?curid=2723255", "title": "Y\u016bji Ueda", "text": "Tra i personaggi da lui doppiati figurano "}
{"id": "2723256", "revid": "284427", "url": "https://it.wikipedia.org/wiki?curid=2723256", "title": "La buona battaglia - don Pietro Pappagallo", "text": ""}
{"id": "2723258", "revid": "87499", "url": "https://it.wikipedia.org/wiki?curid=2723258", "title": "Uh La La La", "text": ""}
{"id": "2723259", "revid": "287204", "url": "https://it.wikipedia.org/wiki?curid=2723259", "title": "Yuji Ueda", "text": ""}
{"id": "2723260", "revid": "326822", "url": "https://it.wikipedia.org/wiki?curid=2723260", "title": "Yuuji Ueda", "text": ""}
{"id": "2723264", "revid": "1305772", "url": "https://it.wikipedia.org/wiki?curid=2723264", "title": "Palma Sola (Jujuy)", "text": "Palma Sola \u00e8 un comune (\"municipio\" in spagnolo) dell'Argentina, appartenente alla provincia di Jujuy, nel dipartimento di Santa B\u00e1rbara.\nIn base al censimento del 2001, nel territorio comunale dimorano 5.318 abitanti, con un aumento del 9,97% rispetto al censimento precedente (1991). Di questi abitanti, il 47,96% sono donne e il 52,03% uomini. Nel 2001 la sola citt\u00e0 di Palma Sola, sede municipale, contava 3.302 abitanti."}
{"id": "2723266", "revid": "599013", "url": "https://it.wikipedia.org/wiki?curid=2723266", "title": "Rossana Spinato", "text": "Gioca nel ruolo di palleggiatrice.\nCarriera.\nRossana Spinato inizia la sua carriera pallavolistica nel 1993 nel Pallavolo Porcia in serie C1; l'anno seguente \u00e8 nella seconda squadra di Bergamo, sempre in serie C1.\nNella stagione 1995-96 fa il suo esordio in serie A1 con Sumirago. Dalla stagione 1996-97 inizia un lungo peregrinare in squadre in serie A2 come Spezzano, Castellanza, Pordenone, Cavazzale, Altamura, Padova e Civitanova Marche.\nNella stagione 2006-07 viene ingaggiata da Pavia: nella stagione successiva conquista la promozione in serie A1. Attualmente milita ancora nella squadra lombarda."}
{"id": "2723270", "revid": "38120", "url": "https://it.wikipedia.org/wiki?curid=2723270", "title": "Venite fedeli", "text": ""}
{"id": "2723271", "revid": "1305772", "url": "https://it.wikipedia.org/wiki?curid=2723271", "title": "Santa Clara (Jujuy)", "text": "Santa Clara \u00e8 un comune (\"municipio\" in spagnolo) dell'Argentina, appartenente alla provincia di Jujuy, capoluogo del dipartimento di Santa B\u00e1rbara. \u00c8 a 120\u00a0km circa dalla capitale provinciale, San Salvador de Jujuy.\nIn base al censimento del 2001, nel territorio comunale dimorano 4.883 abitanti, con un aumento dell'8,6% rispetto al censimento precedente (1991). Di questi abitanti, il 48,33% sono donne e il 51,66% uomini. Nel 2001 la sola citt\u00e0 di Santa Clara, sede municipale, contava 3.607 abitanti.\nLa zona \u00e8 conosciuta per le terme di Santa Clara, a 8\u00a0km circa dalla citt\u00e0."}
{"id": "2723273", "revid": "1437331", "url": "https://it.wikipedia.org/wiki?curid=2723273", "title": "Massimo Barone", "text": "Biografia.\nHa pubblicato romanzi, racconti brevi e opere di saggistica. Negli anni ottanta ha scritto testi per il teatro (\"Li rido e me li vendo\", \"Minoranza afona\") messi in scena dalla compagnia \"Del Tartufo\" al Teatro La Scaletta e al teatro l'Orologio di Roma.\nCollabora al supplemento letterario 'Via Po' di \"Conquiste del Lavoro\" diretto da Mauro Fabi con recensioni e saggi. Vive dividendosi tra Roma e l'isola d'Elba.\nDal 1976, Massimo Barone ha pubblicato quattro libri di narrativa, tra cui \"Il console Stendhal\". In quest'ultimo romanzo, immagina le lettere scritte dal nuovo console di Civitavecchia a una dama romana, Clementina. Questo romanzo diviene una biografia possibile di Henri-Marie Beyle. Massimo Barone condivide con lo scrittore francese il senso dell'ironia e la passione per l'archeologia.\nNella raccolta \"Renault 4, scrittori a Roma prima della morte di Moro\" (pubblicata da Avagliano nel 2007, a cura di Carlo Bordini e Andrea di Consoli), Massimo Barone ha scritto il primo saggio, \"Scherzi della memoria\". Si tratta di un'introduzione storica e politica sugli anni settanta."}
{"id": "2723279", "revid": "358232", "url": "https://it.wikipedia.org/wiki?curid=2723279", "title": "Maigret \u00e0 New York", "text": ""}
{"id": "2723280", "revid": "358232", "url": "https://it.wikipedia.org/wiki?curid=2723280", "title": "Maigret en meubl\u00e9", "text": ""}
{"id": "2723281", "revid": "287204", "url": "https://it.wikipedia.org/wiki?curid=2723281", "title": "Yoshifumi Kondo", "text": ""}
{"id": "2723283", "revid": "339392", "url": "https://it.wikipedia.org/wiki?curid=2723283", "title": "Al\u00e8 (album)", "text": ""}
{"id": "2723284", "revid": "287204", "url": "https://it.wikipedia.org/wiki?curid=2723284", "title": "Maigret tend un pi\u00e8ge", "text": ""}
{"id": "2723286", "revid": "326822", "url": "https://it.wikipedia.org/wiki?curid=2723286", "title": "Devilman - La genesi", "text": ""}
{"id": "2723288", "revid": "326822", "url": "https://it.wikipedia.org/wiki?curid=2723288", "title": "Devilman - L'arpia Silen", "text": ""}
{"id": "2723289", "revid": "358232", "url": "https://it.wikipedia.org/wiki?curid=2723289", "title": "Les M\u00e9moires de Maigret", "text": ""}
{"id": "2723291", "revid": "287204", "url": "https://it.wikipedia.org/wiki?curid=2723291", "title": "US Open 2006 - Doppio maschile", "text": "Martin Damm e Leander Paes hanno battuto in finale Jonas Bj\u00f6rkman e Maks Mirny 6-7(5), 6-4, 6-3."}
{"id": "2723294", "revid": "358232", "url": "https://it.wikipedia.org/wiki?curid=2723294", "title": "Mon ami Maigret", "text": ""}
{"id": "2723295", "revid": "339392", "url": "https://it.wikipedia.org/wiki?curid=2723295", "title": "Maigret au Picratt's", "text": ""}
{"id": "2723296", "revid": "358232", "url": "https://it.wikipedia.org/wiki?curid=2723296", "title": "Maigret a peur", "text": ""}
{"id": "2723299", "revid": "28026", "url": "https://it.wikipedia.org/wiki?curid=2723299", "title": "Maigret aux Assises", "text": ""}
{"id": "2723300", "revid": "339392", "url": "https://it.wikipedia.org/wiki?curid=2723300", "title": "Maigret chez le coroner", "text": ""}
{"id": "2723301", "revid": "287204", "url": "https://it.wikipedia.org/wiki?curid=2723301", "title": "Antonin Janousek", "text": ""}
{"id": "2723304", "revid": "287204", "url": "https://it.wikipedia.org/wiki?curid=2723304", "title": "Vavro Srobar", "text": ""}
{"id": "2723305", "revid": "287204", "url": "https://it.wikipedia.org/wiki?curid=2723305", "title": "US Open 2006 - Doppio femminile", "text": "Nathalie Dechy e Vera Zvonar\u00ebva hanno battuto in finale Dinara Safina e Katarina Srebotnik 77-65, 7-5."}
{"id": "2723306", "revid": "28026", "url": "https://it.wikipedia.org/wiki?curid=2723306", "title": "Maigret, Lognon et les gangsters", "text": ""}
{"id": "2723307", "revid": "28026", "url": "https://it.wikipedia.org/wiki?curid=2723307", "title": "Maigret chez le ministre", "text": ""}
{"id": "2723309", "revid": "28026", "url": "https://it.wikipedia.org/wiki?curid=2723309", "title": "Maigret et l'homme du banc", "text": ""}
{"id": "2723310", "revid": "28026", "url": "https://it.wikipedia.org/wiki?curid=2723310", "title": "Maigret et la grande perche", "text": ""}
{"id": "2723311", "revid": "1305772", "url": "https://it.wikipedia.org/wiki?curid=2723311", "title": "Santa Catalina (Jujuy)", "text": "Santa Catalina \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, capoluogo del dipartimento omonimo. \u00c8 il comune pi\u00f9 a nord di tutta l'Argentina.\nIn base al censimento del 2001, nel territorio comunale dimorano 1.350 abitanti, con una diminuzione del 24,91% rispetto al censimento precedente (1991). Di questi abitanti, il 53,7% sono donne e il 46,30% uomini. Nel 2001 la sola citt\u00e0 di Santa Catalina, sede municipale, contava 332 abitanti."}
{"id": "2723313", "revid": "729019", "url": "https://it.wikipedia.org/wiki?curid=2723313", "title": "US Open 2006 - Doppio misto", "text": "Bob Bryan e Martina Navr\u00e1tilov\u00e1 hanno battuto in finale Martin Damm e Kv\u011bta Peschke 6-2, 6-3."}
{"id": "2723319", "revid": "307923", "url": "https://it.wikipedia.org/wiki?curid=2723319", "title": "Comensoli", "text": ""}
{"id": "2723324", "revid": "359266", "url": "https://it.wikipedia.org/wiki?curid=2723324", "title": "Baar\u00eca - La porta del vento", "text": ""}
{"id": "2723325", "revid": "339392", "url": "https://it.wikipedia.org/wiki?curid=2723325", "title": "Maigret et le voleur paresseux", "text": ""}
{"id": "2723326", "revid": "28026", "url": "https://it.wikipedia.org/wiki?curid=2723326", "title": "La maison du juge", "text": ""}
{"id": "2723328", "revid": "155634", "url": "https://it.wikipedia.org/wiki?curid=2723328", "title": "Australian Open 2006 - Doppio maschile", "text": "Bob Bryan e Mike Bryan hanno battuto in finale Martin Damm e Leander Paes 4-6, 6-3, 6-4."}
{"id": "2723331", "revid": "1305772", "url": "https://it.wikipedia.org/wiki?curid=2723331", "title": "Susques", "text": "Susques \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, capoluogo del dipartimento omonimo.\nIn base al censimento del 2001, nel territorio comunale dimorano 2.029 abitanti, con un aumento del 24,7% rispetto al censimento precedente (1991). Di questi abitanti, il 51,89% sono donne e il 48,10% uomini. Nel 2001 la sola citt\u00e0 di Susques, sede municipale, contava 1.140 abitanti."}
{"id": "2723335", "revid": "155634", "url": "https://it.wikipedia.org/wiki?curid=2723335", "title": "Australian Open 2006 - Doppio femminile", "text": "Yan Zi e Zheng Jie hanno battuto in finale Lisa Raymond e Samantha Stosur, 2-6, 7-6 (7), 6-3."}
{"id": "2723336", "revid": "647919", "url": "https://it.wikipedia.org/wiki?curid=2723336", "title": "Sindaci di Pola", "text": ""}
{"id": "2723339", "revid": "88740", "url": "https://it.wikipedia.org/wiki?curid=2723339", "title": "Scavo", "text": ""}
{"id": "2723340", "revid": "1305772", "url": "https://it.wikipedia.org/wiki?curid=2723340", "title": "Catua", "text": "Catua \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, nel dipartimento di Susques. \u00c8 a 350\u00a0km circa dalla capitale provinciale, San Salvador de Jujuy.\nIn base al censimento del 2001, nel territorio comunale dimorano 624 abitanti, con un aumento del 40,54% rispetto al censimento precedente (1991). Di questi abitanti, il 54,96% sono donne e il 45,03% uomini. Nel 2001 la sola cittadina di Catua, sede municipale, contava 368 abitanti."}
{"id": "2723342", "revid": "729019", "url": "https://it.wikipedia.org/wiki?curid=2723342", "title": "Australian Open 2006 - Doppio misto", "text": "Martina Hingis e Mahesh Bhupathi hanno battuto in finale Elena Lichovceva e Daniel Nestor 6-3, 6-3."}
{"id": "2723344", "revid": "154893", "url": "https://it.wikipedia.org/wiki?curid=2723344", "title": "NITROX", "text": ""}
{"id": "2723345", "revid": "154893", "url": "https://it.wikipedia.org/wiki?curid=2723345", "title": "TRIMIX", "text": ""}
{"id": "2723347", "revid": "154893", "url": "https://it.wikipedia.org/wiki?curid=2723347", "title": "Sensore per ossigeno", "text": ""}
{"id": "2723349", "revid": "1543377", "url": "https://it.wikipedia.org/wiki?curid=2723349", "title": "White Butte", "text": "White Butte \u00e8 il punto pi\u00f9 elevato dello Stato del Dakota del Nord. Alto 1.069 m, \u00e8 un importante butte situato nella Contea di Slope, pi\u00f9 precisamente nelle Badlands della parte sudoccidentale dello Stato. Con una scalata della durata di un'ora circa rappresenta un percorso adatto a tutti gli escursionisti.\nIl centro abitato pi\u00f9 vicino \u00e8 Amidon, situata a circa dieci chilometri in direzione nord. La cima rientra nel territorio del parco \"Little Missouri National Grassland\" e dista circa 50\u00a0km dal Theodore Roosevelt National Park."}
{"id": "2723353", "revid": "88740", "url": "https://it.wikipedia.org/wiki?curid=2723353", "title": "Charles Ruijs de Beerenbrouck", "text": "Fu esponente del mondo cattolico e primo ministro dei Paesi Bassi dal 1918 al 1925 e poi ancora dal 1929 al 1933.\nNato nel Limburgo, una provincia meridionale dei Paesi Bassi, da una famiglia aristocratica frequent\u00f2 l'Universit\u00e0 di Utrecht.\nInizi\u00f2 la sua carriera di avvocato nel 1896 a Maastricht e nel 1905 venne eletto alla Tweede Kamer. Mantenne la carica di parlamentare fino al 16 maggio 1918 quando divenne Governatore della provincia del Limburgo.\nIl 9 settembre 1918 venne nominato primo ministro dalla regina Guglielmina dei Paesi Bassi. Durante il suo governo i Paesi Bassi dovettero affrontare non poche questioni, legate soprattutto alle conseguenze della prima guerra mondiale. In particolare, il Paese ospit\u00f2 il Kaiser in esilio Guglielmo II.\nNel novembre 1918 Pieter Jelles Troelstra, leader del partito socialdemocratico olandese (Sociaal \"Democratische Arbeiders Partij\"), ispirato dalla rivoluzione russa del 1917 e dai tentativi rivoluzionari sviluppatisi in Germania nel periodo successivo tent\u00f2 di organizzare un \"putsch\" comunista che fall\u00ec grazie allo scarso supporto della classe lavoratrice. Nonostante il pericolo scampato, Ruijs de Beerenbrouck mise in atto una serie di riforme di carattere sociale per cercare di evitare che tali episodi insurrezionali si ripetessero.\nDopo la fine del suo mandato, ricopr\u00ec dal 1925 al 1929 la carica di presidente della Tweede Kamer.\nDurante il suo terzo mandato Ruijs de Beerenbrouck dovette affrontare le conseguenze della Grande depressione del 1929: aumento della disoccupazione, della povert\u00e0 e del malcontento sociale. Vennero tagliate le spese pubbliche e si svalut\u00f2 la moneta la queste misure non ebbero alcun effetto.\nUno degli episodi pi\u00f9 controversi della sua carriera politica riguard\u00f2 il bombardamento della nave \"De Zeven Provinci\u00ebn\", da lui ordinato nel febbraio 1933 dopo che la ciurma si era ammunitana per protestare contro il taglio dei loro salari. Ventitr\u00e9 marinari rimasero uccisi.\nNel 1933 Ruijs de Beerenbrouck venne nuovamente nominato presidente della Tweede Kamer, carica che ricopr\u00ec fino alla morte."}
{"id": "2723355", "revid": "1305772", "url": "https://it.wikipedia.org/wiki?curid=2723355", "title": "Coranzuli", "text": "Coranzuli \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, nel dipartimento di Susques.\nIn base al censimento del 2001, nel territorio comunale dimorano 975 abitanti, con un aumento del 25,64% rispetto al censimento precedente (1991). Di questi abitanti, il 48,30% sono donne e il 51,69% uomini. Nel 2001 la sola cittadina di Coranzuli, sede municipale, contava 412 abitanti."}
{"id": "2723356", "revid": "287204", "url": "https://it.wikipedia.org/wiki?curid=2723356", "title": "Medibank International 2006", "text": "Il Medibank International 2006 \u00e8 stato un torneo di tennis giocato sul cemento.\n\u00c8 stata la 39\u00aa edizione del Medibank International (o \"Medibank International Sydney\"), \nche fa parte della categoria International Series nell'ambito dell'ATP Tour 2006.,\ndella categoria Tier II nell'ambito del WTA Tour 2006.\nSia il torneo maschile che quello femminile si sono giocati al NSW Tennis Centre di Sydney di Australia,\ndal 9 al 17 gennaio 2006.\nCampioni.\nSingolare maschile.\n James Blake ha battuto in finale Igor' Andreev, 6\u20132, 3\u20136, 7\u20136(3)\nSingolare femminile.\n Justine Henin-Hardenne ha battuto in finale Francesca Schiavone, 4\u20136, 7\u20135, 7\u20135\nDoppio maschile.\n Fabrice Santoro / Nenad Zimonji\u0107 hanno battuto in finale Franti\u0161ek \u010cerm\u00e1k / Leo\u0161 Friedl, 6\u20131, 6\u20134\nDoppio femminile.\n Corina Morariu / Rennae Stubbs hanno battuto in finale Virginia Ruano Pascual / Paola Su\u00e1rez 6-3, 5-7, 6-2"}
{"id": "2723359", "revid": "28797879", "url": "https://it.wikipedia.org/wiki?curid=2723359", "title": "Masche", "text": ""}
