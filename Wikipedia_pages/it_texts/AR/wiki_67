{"id": "2768509", "revid": "729019", "url": "https://it.wikipedia.org/wiki?curid=2768509", "title": "Tachicardia sopraventricolare", "text": "La tachicardia sopraventricolare (SVT, sigla dell'inglese \"supraventricular tachycardia\") \u00e8 genericamente un ritmo cardiaco ad alta frequenza che origina al di sopra del ventricolo. Le tachicardie sopraventricolari costituiscono un gruppo che si contrappone alle pi\u00f9 pericolose tachicardie ventricolari, ritmi rapidi che originano nel contesto del tessuto ventricolare.\nSpesso, comunque, il termine \"tachicardia sopraventricolare\" \u00e8 utilizzato nella pratica clinica per indicare un tipo specifico di SVT, detto tachicardia parossistica sopraventricolare, un'aritmia classificabile come tachicardia da rientro nodale.\nNomenclatura.\nIl termine \"tachicardia sopraventricolare\" pu\u00f2 assumere significati differenti in base al contesto.\nIn teoria, esso definisce ogni tachicardia che non abbia origine ventricolare. Questa definizione includerebbe anche la tachicardia sinusale, un fenomeno fisiologico di adattamento allo stress e a moltissime condizioni patologiche non cardiache, come la febbre e l'ipertiroidismo. Nel senso pi\u00f9 ampio, la tachicardia sopraventricolare comprende forme anomale di tachicardia sinusale, la tachicardia atriale ectopica (in cui l'impulso nasce fuori dal nodo senoatriale), la fibrillazione atriale, il flutter atriale e la tachicardia giunzionale.\nSpesso, per\u00f2, nel contesto clinico, \u00e8 usato come sinonimo di tachicardia parossistica sopraventricolare (TPSV). Quest'ultimo termine si riferisce alle tachicardie sopraventricolari con esordio improvviso, quasi immediato, e ritmo regolare. In questi casi la frequenza cardiaca pu\u00f2 aumentare bruscamente da una media di 75-80/batt/min fin oltre 200/batt/min, spesso in seguito a un movimento rapido come raccogliere un oggetto da terra. Poich\u00e9 le tachicardie sinusali fisiologiche hanno esordio graduale e la fibrillazione atriale ha un ritmo irregolare, esse non sono comprese fra le TPSV. Queste ultime si rivelano frequentemente essere tachicardie da rientro nodale o in parte da sindrome di Wolff-Parkinson-White (WPW).\nLa nomenclatura delle tachicardie tende attualmente a non usare il termine \u201ctachicardia sopraventricolare\u201d, perch\u00e9 questa aritmia pu\u00f2 coinvolgere anche il tessuto ventricolare. La classificazione pertanto oggi distingue tachicardie a QRS stretto e tachicardie a QRS largo, preferendo alla diagnosi anatomica una diagnosi elettrocardiografica, pi\u00f9 descrittiva e facilmente verificabile.\nClassificazione.\nSi distinguono vari tipi di tachicardia sopraventricolare a seconda del meccanismo di formazione e mantenimento dell'impulso.\nTachicardie sopraventricolari ad origine dal nodo senoatriale:\nTachicardie sopraventricolari ad origine dall'atrio:\nTachicardie sopraventricolari ad origine dal nodo atrioventricolare (tachicardia giunzionale):\nSegni e sintomi.\nI sintomi possono insorgere in modo improvviso e regredire senza alcuna terapia. Sforzi fisici e stress psichico, che fisiologicamente provocano un aumento della frequenza cardiaca, possono a volte innescare una tachicardia sopraventricolare. Gli episodi hanno una durata variabile da pochi minuti fino a 1-2 giorni e talvolta persistono finch\u00e9 non vengono trattati. La frequenza cardiaca molto elevata durante l'episodio pu\u00f2 ridurre l'efficacia della pompa cardiaca, diminuendo la gittata cardiaca e la pressione arteriosa. Con una frequenza cardiaca compresa tra 150 e 270 battiti al minuto possono manifestarsi i seguenti sintomi:\nDiagnosi.\nI diversi tipi di tachicardia sopraventricolare si differenziano fra di loro in base a caratteristiche visibili all'elettrocardiogramma (ECG).\nNella maggior parte dei casi il complesso QRS \u00e8 stretto, ma le tachicardie sopraventricolari con conduzione aberrante mostrano QRS larghi che possono simulare una tachicardia ventricolare (TV). Nel contesto clinico, \u00e8 importante determinare se una tachicardia con QRS largo abbia origine sopraventricolare o ventricolare, poich\u00e9 ci\u00f2 determina un diverso approccio terapeutico. La tachicardia ventricolare deve essere assolutamente trattata nel modo appropriato per evitare che degeneri in una fibrillazione ventricolare, aritmia letale. Sono stati proposti diversi algoritmi diagnostici per determinare se una tachicardia a QRS largo sia sopravantricolare o ventricolare. In genere, una storia clinica di cardiopatia aumenta la probabilit\u00e0 che l'origine dell'aritmia sia ventricolare.\nTerapia.\nLa tachicardia sopraventricolare generalmente non \u00e8 pericolosa per la vita ed \u00e8 possibile trattare o prevenire i singoli episodi. Alcune terapie possono essere applicate tranquillamente a tutte le forme di TSV, mentre altre sono specifiche per i singoli tipi e richiedono, perci\u00f2, una diagnosi accurata della patologia, della sua origine e della sua propagazione.\nLe tachicardie sopraventricolari possono essere suddivise in due grandi gruppi, a seconda che il nodo atrioventricolare sia coinvolto o no nel mantenimento dell'impulso. Le tachicardie che coinvolgono il nodo AV possono essere interrotte rallentando la conduzione nel nodo stesso. Le tachicardie che non coinvolgono il nodo AV non sono di solito bloccate dalle stesse manovre, ma queste ultime saranno comunque utili, poich\u00e9 un blocco atrioventricolare transitorio pu\u00f2 mettere in evidenza alcune alterazioni del ritmo.\nIl blocco del nodo atrioventricolare pu\u00f2 essere ottenuto in tre modi:\nManovre fisiche.\nAlcune manovre fisiche possono determinare un blocco transitorio del nodo atrioventricolare mediante l'attivazione del sistema nervoso parasimpatico e in particolare del nervo vago, che conduce gli stimoli parasimpatici al cuore. Per questo motivo tali manovre sono definite \"manovre vagali\". Fra queste, dovrebbe essere tentata per prima la manovra di Valsalva. Essa funziona perch\u00e9, aumentando la pressione all'interno del torace, stimola i barocettori (recettori di pressione) nell'arco aortico. Per effettuare la manovra, il paziente deve trattenere il respiro e provare a espirare forzatamente, come durante lo sforzo della defecazione. Un altro sistema consiste nel tappare il naso e provare a espirare contro pressione. Altre manovre vagali, meno in uso, comprendono il trattenere il respiro per qualche secondo, la tosse e l'immersione del viso in acqua fredda, (per il riflesso di immersione), bere acqua fredda e assumere la posizione a testa in gi\u00f9. Il massaggio del seno carotideo, praticato comprimendo il bulbo di una delle arterie carotidi a livello del collo, \u00e8 efficace, ma non raccomandato in pazienti anziani per il rischio di ictus dovuto alla possibile mobilizzazione di placche aterosclerotiche dalle carotidi.\nFarmaci.\nIl verapamil e.v. e l'adenosina, un farmaco ad emivita brevissima bloccante del nodo atrioventricolare, sono indicati quando le manovre vagali non sortiscono effetto. Se l'adenosina riesce a interrompere la tachicardia, pu\u00f2 essere indicata la prosecuzione della terapia con diltiazem, verapamil o metoprololo. Le tachicardie che non interessano il nodo atrioventricolare, invece, rispondono spesso ad altri farmaci antiaritmici come il sotalolo o l'amiodarone. In gravidanza, l'adenosina \u00e8 il trattamento di scelta raccomandato dalle linee guida ACC/AHA/ESC per la gestione dei pazienti con aritmie sopraventricolari.\nCardioversione elettrica.\nSe la terapia farmacologica non ha dato effetto, si pu\u00f2 utilizzare la cardioversione elettrica, che risulta quasi sempre efficace.\nProfilassi.\nDopo l'episodio acuto, pu\u00f2 essere indicato un trattamento per prevenire il ripetersi dell'aritmia. Nei pazienti con episodi isolati, poco frequenti o scarsamente sintomatici, in genere non \u00e8 necessaria alcuna terapia preventiva. Al contrario, i pazienti con episodi frequenti o nei quali i sintomi compromettono la qualit\u00e0 di vita possono trarre giovamento dalla prevenzione. A tale scopo si utilizzano diverse classi di farmaci, che comprendono bloccanti del nodo atrioventricolare come i beta-bloccanti e il verapamil nonch\u00e9 alcuni antiaritmici, con buoni risultati ma con possibili effetti avversi da considerare.\nL'ablazione con radiofrequenza \u00e8 utilizzata nelle tachicardie da rientro. Si tratta di una procedura a basso rischio, nella quale si usa un catetere all'interno del cuore che emana radiofrequenze in grado di localizzare e distruggere le vie di conduzione anomale. L'ablazione \u00e8 considerata una procedura efficace, con percentuali di successo intorno al 90% nelle tachicardie da rientro atrio-ventricolare nodale. Risultati simili sono stati ottenuti nella tachicardia atrio-ventricolare reciprocante e nel flutter atriale tipico.\nUn trattamento di pi\u00f9 recente introduzione per il trattamento delle TSV nodali \u00e8 la crioablazione. Nelle tachicardie sopraventricolari che coinvolgono il nodo atrioventricolare, l'ablazione con radiofrequenza comporta un piccolo rischio di danneggiare il nodo atrioventricolare, fino a richiedere l'impianto di un pacemaker. Nella crioablazione si utilizza un catetere raffreddato con ossido nitrico per raffreddare il tessuto fino a -10\u00a0\u00b0C; ci\u00f2 comporta la possibilit\u00e0 di ottenere gli stessi risultati dell'ablazione con radiofrequenza, con minori rischi, poich\u00e9 il raffreddamento \u00e8 reversibile. Se dopo aver portato il tessuto alla temperatura di -10\u00a0\u00b0C si ottiene il risultato desiderato, la temperatura viene ulteriormente abbassata fino a -73\u00a0\u00b0C, determinando l'ablazione permanente del tessuto."}
{"id": "2768510", "revid": "599013", "url": "https://it.wikipedia.org/wiki?curid=2768510", "title": "Frank McCabe", "text": ""}
{"id": "2768511", "revid": "110157", "url": "https://it.wikipedia.org/wiki?curid=2768511", "title": "Borstel (Bassa Sassonia)", "text": "Borstel \u00e8 un comune di 1.390 abitanti della Bassa Sassonia, in Germania.\nAppartiene al circondario (\"Landkreis\") di Diepholz (targa DH) ed \u00e8 parte della comunit\u00e0 amministrativa (\"Samtgemeinde\") di Siedenburg."}
{"id": "2768516", "revid": "767487", "url": "https://it.wikipedia.org/wiki?curid=2768516", "title": "Dan Pippin", "text": ""}
{"id": "2768517", "revid": "110157", "url": "https://it.wikipedia.org/wiki?curid=2768517", "title": "Maasen", "text": "Maasen \u00e8 un comune di 522 abitanti della Bassa Sassonia, in Germania.\nAppartiene al circondario (\"Landkreis\") di Diepholz (targa DH) ed \u00e8 parte della comunit\u00e0 amministrativa (\"Samtgemeinde\") di Siedenburg."}
{"id": "2768520", "revid": "599013", "url": "https://it.wikipedia.org/wiki?curid=2768520", "title": "Howie Williams", "text": ""}
{"id": "2768521", "revid": "110157", "url": "https://it.wikipedia.org/wiki?curid=2768521", "title": "Mellinghausen", "text": "Mellinghausen \u00e8 un comune di 1.074 abitanti della Bassa Sassonia, in Germania.\nAppartiene al circondario (\"Landkreis\") di Diepholz (targa DH) ed \u00e8 parte della comunit\u00e0 amministrativa (\"Samtgemeinde\") di Siedenburg."}
{"id": "2768527", "revid": "767487", "url": "https://it.wikipedia.org/wiki?curid=2768527", "title": "Ron Bontemps", "text": ""}
{"id": "2768530", "revid": "110157", "url": "https://it.wikipedia.org/wiki?curid=2768530", "title": "Staffhorst", "text": "Staffhorst \u00e8 un comune di 605 abitanti della Bassa Sassonia, in Germania.\nAppartiene al circondario (\"Landkreis\") di Diepholz (targa DH) ed \u00e8 parte della comunit\u00e0 amministrativa (\"Samtgemeinde\") di Siedenburg."}
{"id": "2768534", "revid": "118273642", "url": "https://it.wikipedia.org/wiki?curid=2768534", "title": "Siedenburg", "text": "Siedenburg \u00e8 un comune mercato di 1.246 abitanti della Bassa Sassonia, in Germania.\nAppartiene al circondario (\"Landkreis\") di Diepholz (targa DH) ed \u00e8 parte della comunit\u00e0 amministrativa (\"Samtgemeinde\") di Siedenburg."}
{"id": "2768539", "revid": "599013", "url": "https://it.wikipedia.org/wiki?curid=2768539", "title": "Bob Kurland", "text": ""}
{"id": "2768540", "revid": "287204", "url": "https://it.wikipedia.org/wiki?curid=2768540", "title": "Corsa con le racchette da neve", "text": "La corsa con le racchette da neve, detta anche ciaspolata, \u00e8 uno sport invernale praticato, agonisticamente e non, con le racchette da neve, o ciaspole.\nVengono organizzate, soprattutto nell'America settentrionale, corse con le racchette da neve su diverse lunghezze, dalle gare-sprint sui 100m a quelle di resistenza sui 100\u00a0km; esistono anche competizioni su pista. Ciaspolate costituiscono anche segmenti di sport multidisciplinari e di escursioni naturalistiche agonistiche; nella variante invernale del quadrathlon uno dei quattro segmenti \u00e8 percorso proprio con le ciaspole.\nL'organizzazione agonistica delle corse con le ciaspole \u00e8 relativamente recente.\nLa corsa con le racchette da neve fa parte del programma dei Giochi artici invernali e delle Special Olympics invernali."}
{"id": "2768541", "revid": "767487", "url": "https://it.wikipedia.org/wiki?curid=2768541", "title": "John Keller", "text": ""}
{"id": "2768543", "revid": "599013", "url": "https://it.wikipedia.org/wiki?curid=2768543", "title": "Lew Beck", "text": ""}
{"id": "2768544", "revid": "1442080", "url": "https://it.wikipedia.org/wiki?curid=2768544", "title": "Locomotiva FS Ne 700", "text": "Le Ne 700 sono locomotive diesel-elettriche da manovra di provenienza inglese, (residuate belliche ex War-department), entrate in servizio nelle Ferrovie dello Stato italiane nel 1948.\nStoria.\nLe locomotive Ne 700 fanno parte del gruppo delle cosiddette \"locomotive di guerra\" portate degli alleati sul territorio nazionale durante la seconda guerra mondiale; esse giunsero infatti nel 1944 a seguito dell'esercito inglese. \nFurono costruite in Inghilterra per conto della LMSR (London Midland and Scottish Railway) come British Rail Class D3/7. Requisite successivamente dal \"War Department\" tra 1941 e 1944 e trasferite nelle varie localit\u00e0 occupate dagli alleati.\nLe quattro unit\u00e0, che nel 1948 le Ferrovie dello Stato acquisirono nel proprio parco rotabili decurtato delle perdite a causa dei bombardamenti, dal giugno del 1946 risultavano assegnate all'impianto di Falconara; le prime tre acquisite nel 1950-1951 erano sottoposte a \"grande revisione\" nelle Officine di Foligno e poi trasferite al deposito locomotive di Savona, dove rimasero fino all'accantonamento svolgendo servizi di manovra soprattutto nelle stazioni di Albenga, Oneglia, Vado Ligure e San Giuseppe di Cairo. La quarta unit\u00e0 invece, nel dicembre 1946 venne trasferita a Firenze e l'anno dopo a Torino per una revisione a cura della Fiat; all'inizio del 1951 ritorn\u00f2 a Firenze, poi a Savona. Dopo un breve rientro a Firenze torn\u00f2, nel 1957 a Savona ove rimase.\nRadiazione.\nLa Ne 700.004 (ex WD 70.058) fu alienata nel 1977.\nLe Ne 700.001, 002 e 003 (ex WD 70.052, 054 e 055) furono vendute per demolizione alle Officine di Arquata nel gennaio 1984. Successivamente:\nCaratteristiche.\nLe locomotive Ne 700 erano costituite da un telaio rigido su cui era montato un avancorpo e una cabina di guida posteriore. Nella struttura erano tozze e della tipica forma realizzata per le varie ferrovie britanniche. Avevano un rodiggio \"C\". L'asse motore di trasmissione, contrappesato, era posto tra 2\u00b0 e 3\u00b0 asse e trasmetteva il moto ai tre assi mediante bielle motrici di accoppiamento.\nErano fornite di motore Midland mod.350H 1800-4 a 6 cilindri verticali, della potenza di 360\u00a0CV, con valvole in testa, ad iniezione diretta e ad aria aspirata. Ad essi era accoppiata una dinamo generatrice di corrente continua a 500 volt, della potenza continuativa di 230\u00a0kW a 700 giri/m che alimentava il motore elettrico di trazione posto trasversalmente tra il 2\u00b0 e il 3\u00b0 asse. La parte elettrica era di produzione English Electric Co. La frenatura era a ceppi sulle ruote e la velocit\u00e0 massima di 30\u00a0km/h.\nConservazione museale.\nAlla fine del 1998 il Museo Ferroviario Piemontese (MFP) acquis\u00ec dalla ditta Cariboni la ex locomotiva FS Ne 700.001. La macchina fu trasportata a Torino su carrello stradale nel mese di dicembre 1998 per valutare la possibilit\u00e0 di rimetterla in funzione."}
{"id": "2768559", "revid": "767487", "url": "https://it.wikipedia.org/wiki?curid=2768559", "title": "Gordon Carpenter", "text": ""}
{"id": "2768563", "revid": "339392", "url": "https://it.wikipedia.org/wiki?curid=2768563", "title": "Biarritz - Anglet - Bayonne Airport", "text": ""}
{"id": "2768564", "revid": "767487", "url": "https://it.wikipedia.org/wiki?curid=2768564", "title": "R.C. Pitts", "text": ""}
{"id": "2768566", "revid": "339392", "url": "https://it.wikipedia.org/wiki?curid=2768566", "title": "Cote d'Azur Airport", "text": ""}
{"id": "2768570", "revid": "124050237", "url": "https://it.wikipedia.org/wiki?curid=2768570", "title": "Nobuyuki Hiyama", "text": " La sua carriera ha avuto inizio nel 1987; ha lavorato con l'Arts Vision."}
{"id": "2768571", "revid": "424268", "url": "https://it.wikipedia.org/wiki?curid=2768571", "title": "Ciaspolata", "text": ""}
{"id": "2768572", "revid": "767487", "url": "https://it.wikipedia.org/wiki?curid=2768572", "title": "Jesse Renick", "text": ""}
{"id": "2768573", "revid": "831312", "url": "https://it.wikipedia.org/wiki?curid=2768573", "title": "Nikolas Maes", "text": "Carriera.\nDiventa professionista nel 2007 nella squadra belga Chocolade Jacques-Topsport Vlaanderen, con la quale ottiene due successi in competizioni minori ma anche una vittoria di tappa alla Vuelta a Burgos. A fine 2009 si trasferisce a un'altra squadra belga, la Quick Step, in cui rimane fino a tutto il 2016 vincendo la classifica finale della World Ports Classic 2013. Nel 2017 passa alla Lotto-Soudal."}
{"id": "2768577", "revid": "61051", "url": "https://it.wikipedia.org/wiki?curid=2768577", "title": "Tegel Airport", "text": ""}
{"id": "2768578", "revid": "599013", "url": "https://it.wikipedia.org/wiki?curid=2768578", "title": "Jackie Robinson (cestista 1927)", "text": ""}
{"id": "2768579", "revid": "422900", "url": "https://it.wikipedia.org/wiki?curid=2768579", "title": "Hiyama Nobuyuki", "text": ""}
{"id": "2768586", "revid": "287204", "url": "https://it.wikipedia.org/wiki?curid=2768586", "title": "Rosso (singolo)", "text": ""}
{"id": "2768587", "revid": "767487", "url": "https://it.wikipedia.org/wiki?curid=2768587", "title": "Candy e il suo pazzo mondo", "text": "Candy e il suo pazzo mondo (\"Candy\") \u00e8 un film del 1968, diretto da Christian Marquand, basato sul romanzo \"Candy\" del 1968 di Terry Southern e Mason Hoffenberg e sceneggiato da Buck Henry. Il film, in cui appaiono attori e personaggi famosi e che vede come protagonista una ingenuamente sensuale Candy interpretata da Ewa Aulin, \u00e8 una rappresentazione della cultura hippy e psichedelica della fine degli anni sessanta.\nTrama.\nLa liceale Candy, candida e ingenua, deve affrontare una serie di situazioni in cui l'obiettivo delle persone che incontra \u00e8 quello di fare sesso con lei. Il tutto si svolge come in una favola naif, leggera e ironica, dove poco si vede ma molto si immagina. A scuola, dove suo padre che \u00e8 anche il suo insegnante, Candy partecipa ad un recital di poesie, qui l'eccentrico poeta MacPhisto le offre un passaggio a casa nella sua limousine.\nUna volta a destinazione, MacPhisto, ubriaco, cerca di averla, gettandola invece tra le braccia del suo giardiniere messicano Emanuel. Trasferita dal padre scandalizzato in una scuola privata, incontrer\u00e0 un sacco di gente strana: il generale R. A. Smight, il chirurgo dottor A. B. Krankheit, il regista Jonathan J. John, un ladro, il falso guru Grindl. Nel finale tutti i personaggi si ritrovano su di un prato, mentre Candy sparisce all'orizzonte.\nProduzione.\nNel 1964 la produzione annunci\u00f2 Frank Perry come regista; il film venne poi diretto da Marquand, ultimo suo film diretto.\nLe riprese avvennero nel dicembre 1967 a Fort Wadsworth (Staten Island, New York) e presso i Dear Studios di Roma.\nPia Degermark fu la prima scelta per il ruolo della protagonista; secondo alcune fonti, altre candidate erano Connie Kreski, Sydne Rome e Pamela Des Barres. La parte fu offerta inoltre anche alle attrici Twiggy e Joey Heatherton ed alla playmate DeDe Lind, tutte per\u00f2 rifiutarono.\nMarlon Brando partecip\u00f2 al film per fare un favore al regista, suo amico da molto tempo; in seguito l'attore defin\u00ec la pellicola la peggiore della sua carriera.\nDistribuzione.\nIl film ebbe la prima italiana a Roma il 4 febbraio 1970; venne distribuito nelle sale italiane il giorno dopo.\nCritica.\nIl film non ha avuto un buon successo, con un basso incasso (circa dollari) e, nonostante un buon voto su Rotten Tomatoes, ha avuto generalmente critiche negative. Il critico Paolo Mereghetti ha detto:"}
{"id": "2768588", "revid": "486946", "url": "https://it.wikipedia.org/wiki?curid=2768588", "title": "Mirmo!", "text": ""}
{"id": "2768597", "revid": "599013", "url": "https://it.wikipedia.org/wiki?curid=2768597", "title": "Allen Kelley", "text": "Carriera.\nDopo la carriera universitaria alla University of Kansas, venne selezionato dai Milwaukee Hawks al settimo giro del Draft NBA 1954 (53\u00aa scelta assoluta). In seguito gioc\u00f2 nella AAU con i Peoria Caterpillars."}
{"id": "2768600", "revid": "1543377", "url": "https://it.wikipedia.org/wiki?curid=2768600", "title": "Epsilon Draconis", "text": "Epsilon Draconis (\u03b5 Dra / \u03b5 Draconis), nota anche come Tyl, \u00e8 una stella visibile nella costellazione del Dragone, distante 148 anni luce dal sistema solare.\nOsservazione.\nSi tratta di una stella situata nell'emisfero celeste boreale; la sua declinazione (+70 17') la fa apparire fortemente settentrionale, il che la rende ben visibile dal nostro pianeta nelle regioni dell'emisfero nord, ove appare circumpolare; dall'emisfero sud risulta invece parzialmente visibile solamente per una piccola fascia prospiciente l'equatore. Essendo di magnitudine apparente pari a 3,8, risulta facilmente osservabile ad occhio nudo, a patto di avere a disposizione un cielo buio.\nIl periodo migliore per la sua osservazione nel cielo serale ricade nei mesi estivi, in cui la costellazione transita in meridiano a mezzanotte, ma, data la natura circumpolare, dall'emisfero nord \u00e8 agevolmente osservabile durante tutto l'anno.\nDati fisici.\n \u00e8 una gigante gialla di classe spettrale G8III, con una temperatura superficiale di 4993 K. Il suo raggio \u00e8 10 volte maggiore di quello solare, la sua luminosit\u00e0 67 volte l'equivalente solare e la massa 2-2,7 volte superiore alla massa solare. La sua metallicit\u00e0 sembra invece inferiore a quella solare; diverse fonti restituiscono un valore compreso tra il 48% e il 66% della metallicit\u00e0 solare.\nCome tutte le giganti conosciute, anche ruota molto lentamente sul proprio asse, con una velocit\u00e0 di rotazione pari a 1,2 km/s. La sua et\u00e0 \u00e8 stimata sui 500 milioni di anni.\nIl sistema.\nUn telescopio di 10 cm di apertura o superiore permette di distinguere attorno a orbita una piccola compagna di magnitudine +7,1, situata a 3,2 secondi d'arco dalla principale. Si tratta probabilmente di una nana arancione di classe K5, separata dalla gigante da circa 130 UA di distanza."}
{"id": "2768601", "revid": "255806", "url": "https://it.wikipedia.org/wiki?curid=2768601", "title": "Compagnia Bianca", "text": "Compagnia Bianca del Falco o pi\u00f9 semplicemente Compagnia Bianca, fu un'importante compagnia di ventura formata prevalentemente da mercenari stranieri, attiva nel XIV secolo in Europa.\nFondazione.\nLa Compagnia Bianca, conosciuta anche come \"Compagnia degli Inglesi\", venne creata nel 1361 dai condottieri Giovanni Acuto e Alberto Sterz, dopo la pace di Br\u00e9tigny, stipulata tra la Francia e l'Inghilterra. Presero parte alla compagnia molti venturieri inglesi, francesi e tedeschi, gran parte dei quali reduci della guerra dei cent'anni. Questa compagnia di ventura trasse la propria denominazione dalle insegne e dall'armatura indossata dai suoi membri, che erano entrambe di colore bianco.\nCaratteristica di questa compagnia era la tattica di combattimento, detta \"all'inglese\": in ogni battaglia, i cavalieri scendevano da cavallo e combattevano a piedi dotati di una lunga lancia, per evitare che i cavalli venissero uccisi. Altra innovazione di questa compagnia fu l'uso dell'arco al posto della balestra. Pur essendo una compagnia formata in prevalenza da inglesi, alla sua creazione il comando venne assunto da Alberto Sterz, detto anche \"Alberto Tedesco\".\nLa Compagnia Bianca di Alberto Sterz.\nSotto il governo di Alberto Sterz contava 2.000 lancieri. Dopo aver attaccato e devastato le terre francesi, nel 1362 la compagnia fece la sua prima apparizione in Italia, quando venne assoldata dal marchese Giovanni II del Monferrato, prima contro Galeazzo II Visconti e poi contro Amedeo VI di Savoia. Furono saccheggiate diverse localit\u00e0 e i venturieri portarono con s\u00e9 il contagio della peste. Molti borghi furono conquistati e gli avversari continuarono ad arretrare, sino a quando venne raggiunta una tregua. Ciononostante, nel 1363, sempre al soldo dei monferrini, si scontr\u00f2 a Novara contro la Grande Compagnia del Conte Lando, che sconfisse e distrusse.\nAlla fine di questa vittoriosa battaglia, la Compagnia Bianca pass\u00f2 al soldo di Pisa nella guerra contro Firenze. Le milizie si ingrandirono e arrivarono a contare 3.500 cavalieri e 2.000 fanti. Venne molestato il territorio attorno a Firenze, ma ciononostante la citt\u00e0 non venne conquistata; furono tuttavia saccheggiati e distrutti i sobborghi vicini. Alla fine della battaglia i pisani pagarono un'ingente somma e una parte della compagnia con lo Sterz abbandon\u00f2 il territorio. Nel 1364, dopo la sconfitta ad opera dei Fiorentini nella Battaglia di Cascina, la Compagnia Bianca venne sciolta.\nLa Compagnia Bianca di Giovanni Acuto.\nLa Compagnia Bianca venne rifondata da Giovanni Acuto, che ne assunse il comando, e vi si unirono tutti i membri che come l'Acuto avevano deciso di rimanere al soldo di Pisa. Il numero di militari ammontava a circa 5.000 unit\u00e0. Sotto il comando del condottiero inglese, la compagnia si distinse rispetto alle altre, per esempio quelle tedesche, in quanto a fedelt\u00e0 nei confronti dei propri committenti, portando a termine la maggior parte dei contratti. Sempre al soldo dei pisani, e alleati dello Stato della Chiesa, nel 1375 prese parte alla guerra degli Otto Santi contro Firenze, che dur\u00f2 tre anni, e che dopo aspri e duri combattimenti, tra cui la strage di Cesena, si concluse con una tregua.\nNel 1378 la Compagnia Bianca pass\u00f2 al soldo di Firenze; nel 1387 pass\u00f2 al servizio dei Carraresi contro Verona, le cui milizie erano guidate da Giovanni Ordelaffi e Ostasio II da Polenta, nella vittoriosa battaglia di Castagnaro. Questo successo consent\u00ec all'Acuto di ottenere grande fama.\nDal 1390 fu nuovamente al soldo di Firenze, per la quale respinse i continui attacchi delle truppe viscontee."}
{"id": "2768604", "revid": "767487", "url": "https://it.wikipedia.org/wiki?curid=2768604", "title": "The Emptiness", "text": "The Emptiness e il terzo album degli Alesana, pubblicato nel 2010. \u00c8 il primo album ad avere come chitarrista Jake Campbell. Dall'album sono stati tratti i singoli \"To Be Scared by an Owl\" e \"The Thespian\".\nConcept.\nLa storia a cui The Emptiness gira intorno \u00e8 stata scritta da Dennis Lee e Shawn Milke. \u00c8 stata ispirata dall'ultima poesia di Edgar Allan Poe, \"Annabel Lee\". La breve storia \u00e8 inclusa nella sopraccopertina dell'album.\nTrama.\nIl principale personaggio della storia, un artista conosciuto semplicemente come \"L'Artista\" si sveglia un giorno e trova la sua amata, Annabel, morta, nel letto accanto a lui. Affranto e spaventato, la nasconde nel seminterrato e scappa. Vaga senza meta finch\u00e9 arriva ad una taverna, dove sente il suono delle risa e dell'allegria. Stabilisce che se lui non pu\u00f2 essere felice, nessun altro pu\u00f2 e uccide tutti nella taverna. Dopo aver vagato in molti posti e trovato l'assassino di Annabel, \"The Thespian\", alla fine della storia L'Artista si ritrova finalmente faccia a faccia con lui per combattere. \u00c8 pugnalato ad un fianco con un coltello e si ritrova in una stanza con Annabel in possesso di un coltello. Da qui il punto di vista della storia passa da L'Artista ad Annabel e qui lei spiega che L'Artista \u00e8 lentamente affondato nella pazzia, \u00e8 diventato sempre pi\u00f9 solitario e i suoi dipinti sempre pi\u00f9 violenti. Sebbene lo amasse, alla fine si ritrova a doversi difendere da lui.\nIn realt\u00e0 per\u00f2:\nTutta la storia e tutte le canzoni sono fittizi.\nl'amante e l'artista, che sono la stessa persona, sono profondamente \ninnamorati di Annabel .. egli \u00e8 ossessionato di lei e per questa \nossessione,ha sogni e allucinazioni di ci\u00f2 che potrebbe accadere se \nil suo tesoro Annabel fosse morta. tutto quello che vedeva,lo scrisse nel \nsuo libro e Annabel una volta ha trovato questo libro, e ha ucciso \nl'amante / artista, perch\u00e9 stava diventando pazzo.\nAnnabel non \u00e8 mai stata uccisa era tutto nella fantasia \ndell'artista / l'amante"}
{"id": "2768605", "revid": "300067", "url": "https://it.wikipedia.org/wiki?curid=2768605", "title": "Lester Lane", "text": ""}
{"id": "2768606", "revid": "461603", "url": "https://it.wikipedia.org/wiki?curid=2768606", "title": "Michel Mesquita", "text": ""}
{"id": "2768611", "revid": "1516566", "url": "https://it.wikipedia.org/wiki?curid=2768611", "title": "Khoy", "text": "Khoy (; farsi \u062e\u0648\u06cc; azero Xoy), Khoi o Khvoy, \u00e8 il capoluogo dello shahrest\u0101n di Khoy nell'Azarbaijan occidentale. La popolazione \u00e8 in maggioranza di lingua azera e di religione islamica sciita.\nKhoy si trova a nord della capitale della provincia e la citt\u00e0 pi\u00f9 grande Urmia, \u00e8 a 807\u00a0km a nord-ovest di Teheran. L'economia della regione si basa sull'agricoltura, in particolare sulla produzione di frutta, grano e legname. Khoy \u00e8 soprannominato come il Girasole dell'Iran. Al censimento del 2006, la citt\u00e0 aveva una popolazione di . Gli abitanti della citt\u00e0 sono prevalentemente azeri e l'azero \u00e8 la lingua pi\u00f9 parlata a Khoy, quasi tutti gli abitanti parlano anche il persiano."}
{"id": "2768613", "revid": "287204", "url": "https://it.wikipedia.org/wiki?curid=2768613", "title": "Carloni", "text": "Il cognome Carloni pu\u00f2 riferirsi a:\ne a numerosi membri dell'omonima famiglia di artisti:"}
{"id": "2768615", "revid": "309289", "url": "https://it.wikipedia.org/wiki?curid=2768615", "title": "Chaldoran", "text": ""}
{"id": "2768616", "revid": "2172956", "url": "https://it.wikipedia.org/wiki?curid=2768616", "title": "Marco Navas", "text": "Biografia.\nHa anche un fratello pi\u00f9 piccolo Jes\u00fas Navas, anch'egli calciatore che gioca nel ."}
{"id": "2768617", "revid": "423521", "url": "https://it.wikipedia.org/wiki?curid=2768617", "title": "Marco Navas Gonz\u00e1lez", "text": ""}
{"id": "2768621", "revid": "599013", "url": "https://it.wikipedia.org/wiki?curid=2768621", "title": "Todd Lindeman", "text": ""}
{"id": "2768623", "revid": "459531", "url": "https://it.wikipedia.org/wiki?curid=2768623", "title": "Compagnia Bianca del Falco", "text": ""}
{"id": "2768639", "revid": "767487", "url": "https://it.wikipedia.org/wiki?curid=2768639", "title": "Australian Open 1983", "text": "L'Australian Open 1983 \u00e8 stata la 72\u00aa edizione dell'Australian Open e ultima prova stagionale dello Slam per il 1983. Si \u00e8 disputato dal 29 novembre al 12 dicembre 1983 sui campi in erba del Kooyong Stadium di Melbourne in Australia. Il singolare maschile \u00e8 stato vinto dal svedese Mats Wilander, che si \u00e8 imposto sul ceco Ivan Lendl in 3 set. Il singolare femminile \u00e8 stato vinto dalla statunitense Martina Navr\u00e1tilov\u00e1, che ha battuto in 2 set la connazionale Kathryn Jordan. Nel doppio maschile si \u00e8 imposta la coppia formata da Mark Edmondson e Paul McNamee, mentre nel doppio femminile hanno trionfato Martina Navr\u00e1tilov\u00e1 e Pam Shriver. Il doppio misto non si \u00e8 disputato.\nRisultati.\nSingolare maschile.\n Mats Wilander ha battuto in finale Ivan Lendl 6\u20133, 6\u20133, 6\u20132\nSingolare femminile.\n Martina Navr\u00e1tilov\u00e1 ha battuto in finale Kathryn Jordan 6\u20132, 7\u20136(5)\nDoppio maschile.\n Mark Edmondson / Paul McNamee hanno battuto in finale Steve Denton / Sherwood Stewart 6\u20133, 7\u20136\nDoppio femminile.\n Martina Navr\u00e1tilov\u00e1 / Pamela Shriver hanno battuto in finale Anne Hobbs / Wendy Turnbull 6\u20134, 6\u20137, 6\u20132\nDoppio misto.\nIl doppio misto non \u00e8 stato disputato tra il 1970 e il 1985.\nJunior.\nSingolare ragazzi.\n Stefan Edberg ha battuto in finale Simon Youl 6\u20134, 6\u20134\nSingolare ragazze.\n Amanda Brown ha battuto in finale Bernadette Randall 7\u20136, 6\u20133\nDoppio ragazzi.\n Jamie Harty / Desmond Tyson hanno battuto in finale Darren Cahill / Anthony Lane 3\u20136, 6\u20134, 6\u20133\nDoppio ragazze.\n Bernadette Randall / Kim Staunton hanno battuto in finale Jenny Byrne / Janine Thompson 3\u20136, 6\u20133, 6\u20133"}
{"id": "2768643", "revid": "4175", "url": "https://it.wikipedia.org/wiki?curid=2768643", "title": "Serie A1 1989-1990 (rugby a 15)", "text": "La serie A1 1989-90 fu il 60\u00ba campionato nazionale italiano di rugby a 15 di prima divisione.\n con la formula \u00abstagione regolare a girone unico pi\u00f9 \"play-off\"\u00bb e registr\u00f2 la terza finale consecutiva tra e ; dopo la prima, vinta a Roma dai rodigini e la seconda, vinta a Bologna dai trevigiani, fu di nuovo la volta di Rovigo che a Brescia sconfisse 18-9 il Benetton con quattro piazzati e due \"drop\" di Naas Botha, contro tre piazzati di Cooper.\nIl Rovigo, con 11 titoli nazionali, affianc\u00f2 cos\u00ec il al secondo posto nella classifica di scudetti vinti, guidata dall' all'epoca con 14.\nFu, quello, anche il campionato che chiuse un ventennio dominato dal Veneto, con 11 scudetti del citato Petrarca, 4 del Rovigo e 3 del Treviso (prima e dopo l'era-Benetton) in 21 edizioni; la prima met\u00e0 degli anni novanta fu dominata dall'Amatori Milano che vinse 4 titoli e che, dopo l'uscita dall'orbita Fininvest, lasci\u00f2 di fatto al solo Benetton, tra le venete, la supremazia nel rugby italiano, con otto titoli tra fine anni novanta e inizio millennio.\nA retrocedere in serie A2 furono il e il .\nTra le novit\u00e0 del torneo figura l'anticipo di un incontro al sabato con trasmissione in diretta televisiva da parte della Rai.\nFormula.\nAi \"playoff\" accedettero 8 squadre, le prime sei classificate di A1 e le prime due di A2, le quali, nel ranking dei quarti di finale, vennero immediatamente dopo le sei prime classificate; alla squadra con la posizione pi\u00f9 alta in classifica fu assegnata quella con il ranking pi\u00f9 basso, quindi le prime due di A1 avrebbero avuto in accoppiamento ai quarti rispettivamente la seconda e la prima di A2; a seguire, la terza di A1 contro la sesta, e la quarta contro la quinta.\nGli accoppiamenti dei quarti e delle semifinali furono al meglio delle tre gare, con la prima (e la eventuale terza) in casa della squadra meglio classificata durante la stagione regolare.\nLa finale fu invece disputata in gara unica, con eventuali tempi supplementari in caso di parit\u00e0.\nLa vincitrice della finale era campione d'Italia; le ultime due squadre classificate durante la stagione regolare retrocedevano in serie A2, mentre la terzultima doveva spareggiare contro la terza classificata di A2."}
{"id": "2768646", "revid": "767487", "url": "https://it.wikipedia.org/wiki?curid=2768646", "title": "La gentilezza del tocco", "text": "La gentilezza del tocco \u00e8 il film d'esordio del regista siciliano Francesco Calogero. Premiato al Festival di Bellaria del 1988.\nTrama.\nGiorgio, un correttore di bozze, indaga sulla recensione del critico musicale Federico Cami, solitamente cinico, che questa volta si \u00e8 mostrato sorprendentemente benevolo nei confronti della pianista debuttante Irene Della Pace.\nCritica.\nIl regista siciliano Calogero, qui al debutto, realizza questo film con pochi mezzi (girato in 16 mm) e lo ambienta nella sua Messina, \u00e8 una storia solo all'apparenza semplice i cui tratti ricordano per intelligenza ed eleganza quelli di \u00c9ric Rohmer."}
{"id": "2768647", "revid": "767487", "url": "https://it.wikipedia.org/wiki?curid=2768647", "title": "George White's 1935 Scandals", "text": "George White's 1935 Scandals \u00e8 un film del 1935 diretto da George White. Stella dello spettacolo, la bionda Alice Faye, ma il film viene ricordato soprattutto come il debutto cinematografico in un ruolo importante di Eleanor Powell, all'epoca giovane ballerina di 23 anni, star delle scene di Broadway con alle spalle gi\u00e0 un paio di film, ma in piccoli ruoli.\nAlice Faye sostitu\u00ec l'attrice tedesca Lilian Harvey che aveva abbandonato il set per tornare in Germania.\nTrama.\nA Broadway, la messa in scena della nuova rivista \"Scandals\" di George White.\nProduzione.\nGirato il 10 dicembre 1934 e il 2 febbraio 1935 dalla Fox Film Corporation\nDistribuzione.\nDistribuito dalla Fox Film Corporation, il film usc\u00ec nelle sale statunitensi il 29 marzo 1935.\nDate di uscita.\nIMDb\nAlias"}
{"id": "2768654", "revid": "2373", "url": "https://it.wikipedia.org/wiki?curid=2768654", "title": "Trunko", "text": "Trunko (dall'inglese \"trunk\", \u00abproboscide\u00bb) \u00e8 il soprannome dato a una creatura criptozoologica che si dice sia stata avvistata il 25 ottobre 1924 a Margate, in Sudafrica; in un articolo pubblicato sul \"Daily Mail\" di Londra il 27 dicembre, la creatura venne descritta come \"A Fish like A Polar Bear\", un \u00abpesce simile a un orso polare\u00bb. Quando venne avvistato per la prima volta, l'animale sarebbe stato coinvolto in uno scontro al largo della costa con due orche, che lo avrebbero tenuto sotto scacco per tre ore. Si dice che abbia usato la sua estremit\u00e0 posteriore per attaccare i cetacei ed \u00e8 stato riferito che si alz\u00f2 a circa 6 metri fuori dall'acqua. Uno dei testimoni oculari, Hugh Ballance, disse che l'animale, durante l'ultimo combattimento, sembrava un \u00abgigantesco orso polare\u00bb.\nSecondo gli scienziati la principale spiegazione a riguardo dell'identit\u00e0 della creatura \u00e8 che si trattasse in realt\u00e0 di un globster, ovvero una massa di materia organica arenata, probabilmente un cadavere in putrefazione di un cetaceo o di un altro animale marino.\nDescrizione.\nLa creatura venne gettata dalle onde sulla spiaggia di Margate, ma sebbene fosse rimasta l\u00ec per dieci giorni, non venne esaminata da nessuno scienziato. Pertanto, non fu possibile pubblicare alcuna descrizione affidabile e fino al settembre del 2010 si ipotizzava addirittura che non ne fosse stata pubblicata nessuna fotografia. Alcuni testimoni, i cui dettagli personali non sono stati registrati, riferirono che l'animale aveva una pelliccia bianca come la neve, il tronco simile a quello di un elefante e una coda simile a quella di un astice; inoltre, era del tutto privo di sangue.\nAlcuni bagnanti ne misurarono le dimensioni mentre era ancora sulla spiaggia: si scopr\u00ec che la creatura era lunga circa 14 m, larga circa 3 m e alta circa 1,5 m. Anche la proboscide era lunga 1,5 m e aveva un diametro di 35 cm. La coda era lunga 3 m. Secondo gli intervistati, la proboscide usciva direttamente dal tronco: sulla carcassa non era riconoscibile alcun segno di testa.\nIl 27 marzo 1925 il \"Charleroi Mail\" della citt\u00e0 di Charleroi, in Pennsylvania, pubblic\u00f2 un articolo intitolato \"Whales Slain By Hairy Monster\" (\u00abBalene uccise da un mostro peloso\u00bb). Secondo questo articolo, alcune balene furono uccise da una strana creatura; l'animale venne poi trasportato dalle onde sulla spiaggia, dove perse conoscenza per la stanchezza, ma ritrov\u00f2 la via del mare dopo dieci giorni e non fu mai pi\u00f9 visto.\nA causa della sua presunta proboscide, lo strano animale venne ribattezzato \u00abTrunko\u00bb dal criptozoologo britannico Karl Shuker nel suo libro \"The Unexplained\" del 1996.\nSpiegazioni.\nNegli anni sono state fatte varie speculazioni per cercare di spiegare il fenomeno: quella pi\u00f9 comunemente accettata \u00e8 che Trunko fosse stato il cadavere di una grande balena, di uno squalo balena o di uno squalo elefante, che sembrava peloso a causa della putrefazione e che aveva attirato l'attenzione di due orche. \u00c8 stato anche suggerito che Trunko fosse stato una specie ancora sconosciuta di grande balena, pinnipede o sirenide. Una delle spiegazioni pi\u00f9 insolite \u00e8 che si fosse trattato di un elefante marino del sud albino. Generalmente \u00e8 sempre stato considerato come un criptide, oggetto di studio per la criptozoologia.\nIl 6 settembre del 2010 Karl Shuker annunci\u00f2 che una fotografia fino ad allora sconosciuta di Trunko era stata scoperta dal criptozoologo tedesco Markus Hemmler sul sito web della \"Margate Business Association\"; Shuker, guardandola, si rese conto che Trunko non era altro che un globster, vale a dire un enorme ammasso di pelle e grasso contenente collagene che talvolta si stacca dal corpo di una balena morta, mentre il cranio e lo scheletro dell'animale affondano. La foto era stata scattata dal fotografo di Johannesburg A. C. Jones, che era andato a vedere i resti di Trunko una volta arenati sulla spiaggia. Tre giorni dopo, Shuker rivel\u00f2 che lui e Hemmler avevano scoperto indipendentemente altre due foto di Trunko scattate da Jones che erano state pubblicate nell'agosto del 1925 sulla rivista \"Wide World Magazine\". Quei primi piani mostravano indubbiamente un classico globster, confermando l'ipotesi che era gi\u00e0 stata portata avanti da Shuker sull'identificazione di Trunko, e rivelavano chiaramente che la sua \u00abpelliccia\u00bb bianca era tessuto connettivo esposto. Risulta cos\u00ec convincente ritenere che le due orche viste \u00ablottare\u00bb contro la misteriosa creatura stessero in realt\u00e0 interagendo con questa carcassa, che osservata da lontano dava l'impressione di essere anch'essa un animale dotato di vita propria. Forse l'aspetto pi\u00f9 sorprendente di questa rivelazione \u00e8 che due foto del cadavere di Trunko erano state pubblicate su una rivista popolare nel 1925, rimanendo del tutto ignorate dalla comunit\u00e0 zoologica e criptozoologica per i successivi 85 anni.\nNel marzo del 2011 una quarta fotografia di Trunko venne scoperta da Bianca Baldi negli archivi del Museo di Margate in Sudafrica.\nLa data dell'evento.\nLa data esatta del rinvenimento della carcassa non \u00e8 ancora chiara. Mentre l'articolo del \"Daily Mail\" indica il 25 ottobre 1924 come il giorno della \u00abbattaglia\u00bb tra le balene e il criptide, Karl P. Shuker, nel suo libro \"From Flying Toads to Snakes with Wings\", indica il 1\u00ba novembre 1922 come la data effettiva dell'accaduto. La stessa data pu\u00f2 anche essere trovata su molti siti web che si occupano dell'argomento."}
{"id": "2768656", "revid": "423521", "url": "https://it.wikipedia.org/wiki?curid=2768656", "title": "Marco Antonio Navas Gonz\u00e1lez", "text": ""}
{"id": "2768666", "revid": "125116860", "url": "https://it.wikipedia.org/wiki?curid=2768666", "title": "Benedetto d'Alignan", "text": "Originario di un paese a 20\u00a0km da B\u00e9ziers nell'H\u00e9rault, non esistono notizie certe sull'anno di nascita di Benedetto.\nBiografia.\nDivenuto sacrestano dell'Abbazia benedettina di Villemagne, fu nominato abate dell'Abbazia di Notre-Dame de Lagrasse (o de la Grasse) nel 1224. La crociata albigese stava entrando nella sua fase decisiva, poich\u00e9 Amalrico VI di Montfort aveva ceduto al re di Francia Luigi VIII tutti i diritti che egli aveva ricevuto dal padre Simone IV di Montfort. Benedetto d'Alignan spinse quindi i comuni di B\u00e9ziers e di Carcassonne a riconoscere l'autorit\u00e0 di Luigi VIII.\nNel 1228 Benedetto si rec\u00f2 in Italia e soggiorn\u00f2 presso la corte pontificia per ottenere il rinnovo dei privilegi della sua abbazia. Nel 1229 fu nominato vescovo di Marsiglia, succedendo a Pietro di Montlaur.\nVescovo e signore di Marsiglia.\nGiunto a Marsiglia vi trov\u00f2 una situazione piuttosto delicata. Infatti i suoi fedeli erano stati colpiti da scomunica. Tuttavia Papa Gregorio IX, preoccupato dal comportamento dell'imperatore Federico II, era disposto a dar prova d'indulgenza.\nEgli deleg\u00f2 l'arcivescovo di Arles, Ugo B\u00e9roard, e Pietro Colomieu di aiutare il vescovo di Marsiglia nel suo compito di pacificatore. Il 1\u00ba gennaio 1230 Benedetto d'Alignan ricevette la sottomissione della popolazione e tolse scomunica ed interdetto. Un trattato fu firmato ad Aix-en-Provence il 9 gennaio 1230. Ma si doveva ugualmente regolamentare le divergenze fra l'Abbazia di San Vittore ed il comune: l'abate Bonfils e il console Guglielmo di Roquefeuille accettarono l'arbitraggio di Benedetto, che pronunci\u00f2 il suo giudizio il 30 gennaio 1230. Poco pi\u00f9 tardi, nella primavera dello stesso anno, Raimondo Berengario IV di Provenza volle affermare la sua autorit\u00e0 sulla citt\u00e0 di Marsiglia e propose anch'egli l'arbitrato di Benedetto che emise una sentenza la quale riconosceva l'alta giurisdizione del conte di Provenza Raimondo Berengario V il quale ebbe i castelli di Sain Marcel, Aubagne, Roquefort, Br\u00e9ganson et Hy\u00e8res.\nMarsiglia si trov\u00f2 spossessata dei suoi domini esterni, il che valse a Benedetto l'ira dei marsigliesi, i quali si appellarono a Raimondo VII di Tolosa che invi\u00f2 delle truppe sotto il comando di Barral del Balzo (de Baux) e di Torello de Strada. Risultato di tale azione fu la scomunica lanciata il 3-1-1236 dal legato apostolico Giovanni Bernini contro gli stessi Barral e Torello.\nCostretto ad intervenire, l'imperatore Federico II impose una tregua ai due conti, il che obblig\u00f2 i marsigliesi a riconciliarsi con il vescovo.\nLa crociata.\nNel 1239 Benedetto d'Alignan partecip\u00f2 alla cosiddetta \"crociata dei baroni\" e part\u00ec per Gerusalemme, minacciata di invasione araba nonostante gli accordi intercorsi fra il sultano al-Malik al-Kamil e Federico II (Sesta crociata). Il conte della Champagne Tebaldo I di Navarra e tutta la cavalleria si imbarcarono a Marsiglia con il vescovo.\nDopo la disfatta del corpo di spedizione presso Gaza, il grosso dell'armata crociata ripieg\u00f2 su San Giovanni d'Acri. Benedetto persuase i Templari a rialzare le mura della cittadella di Saphet (oggi Safad). Grazie alle sue vibranti arringhe, furono intrapresi i lavori ed al loro termine, nel 1242 Benedetto torn\u00f2 a Marsiglia.\nUltimi atti politici.\nBenedetto d'Alignan presiedette alla fondazione dell'abbazia cistercense di Monte di Sion e ricevette nella sua citt\u00e0 gli agostiniani, i carmelitani, le clarisse, le beghine di Roubaud.\nNel 1245 si dovette difendere da Raimondo Berengario IV di Provenza che pretendeva da lui il giuramento di fedelt\u00e0. La vertenza si complic\u00f2 poich\u00e9 papa Innocenzo IV attribu\u00ec al conte la Rosa d'Oro a Lione, ove Benedetto dovette recarsi. Tuttavia, con la morte di Raimondo Berengario avvenuta il 19 agosto dello stesso, il titolo di conte di Provenza pass\u00f2 a Carlo I d'Angi\u00f2, fratello del re di Francia Luigi IX, che aveva sposato Beatrice di Provenza, figlia ereditiera di Raimondo Berengario.\nIl 30 agosto 1257 Carlo d'Angi\u00f2 concesse a Benedetto tutti i suoi diritti sulla citt\u00e0 alta in cambio di alcune fortezze: Mallemort, Saint-Cannat, Signes, M\u00e9rindol. Nonostante lo scambio fosse stato vantaggioso per la Chiesa, quattro canonici si rivolsero a Papa Alessandro IV, che invi\u00f2 una lettera di rimprovero al vescovo. A seguito di ulteriori lamentele, il papa design\u00f2 due commissari che delegarono due cappellani affinch\u00e9 avviassero un procedimento contro il vescovo e pronunciassero una sentenza di scomunica. Carlo I d'Angi\u00f2 dovette quindi intervenire con fermezza presso il papa per far togliere la sanzione.\nSecondo viaggio in Terra Santa.\nDopo il ritorno dalla prigionia di San Luigi, papa Alessandro IV impegn\u00f2 con una bolla datata 24 giugno 1260 i marsigliesi ad inviare soccorsi ai cristiani che combattevano in Terra Santa. Nonostante l'et\u00e0 Benedetto d'Alignan s'imbarc\u00f2 alla fine di quello stesso anno. Soggiorn\u00f2 in Terra Santa poco meno di due anni e quindi rientr\u00f2 in Francia. Quattro anni dopo la sua partenza dall'Egitto, la fortezza di Saphet fu occupata da Baybars, sultano dell'Egitto (25 luglio 1266)\nRitiro e decesso.\nRinunci\u00f2 al suo vescovado nel 1267 per farsi frate francescano e mor\u00ec l'anno successivo. Fu sepolto nella stessa chiesa conventuale francescana che successivamente avrebbe accolto le spoglie di San Ludovico d'Angi\u00f2, fratello del re di Napoli Roberto I.\nEgli ebbe sempre una grande umilt\u00e0: i suoi atti erano firmati: \u00abFratello Benedetto, con il permesso di Dio, vescovo di Marsiglia\u00bb.\nCulto.\nVenerato dalla Chiese cattolica come Beato, viene celebrato l'8 luglio.\nBibliografia.\nin lingua francese:\nin lingua italiana:"}
{"id": "2768668", "revid": "729019", "url": "https://it.wikipedia.org/wiki?curid=2768668", "title": "Sem\u00ebn Krivo\u0161ein", "text": "Infanzia e guerra civile russa.\nKrivo\u0161ein nacque in una ricca famiglia di ebrei proprietari di un negozio artigianale e nel 1917 si laure\u00f2 in un ginnasio, una scuola secondaria russa per l'\u00e9lite colta. Come molti russi ebrei della sua generazione, fu affascinato dalle promesse bolsceviche di un mondo ideale di giustizia sociale, portandolo nel 1918 ad arruolarsi nell'Armata Rossa per combattere contro i Bianchi nella Guerra civile russa. Prest\u00f2 servizio nella famosa e temuta prima armata di cavalleria di Sem\u00ebn Bud\u00ebnnyj. L'esercito divenne un centro di potere importante durante la dittatura di Stalin che peraltro, per timore di possibili colpi di stato di militari, effettu\u00f2 spietate repressioni contro gli ufficiali pi\u00f9 stimati dell'Armata Rossa. Durante le Grandi purghe del 1937-1938, proprio il servizio prestato da Krivo\u0161ein nella prima armata di cavalleria (ritenuta da Stalin affidabile e con ufficiali sicuri e a lui fedeli) lo salv\u00f2 dalle repressioni a dispetto delle sue origini borghesi."}
{"id": "2768676", "revid": "85341287", "url": "https://it.wikipedia.org/wiki?curid=2768676", "title": "Pet\u0103r Gabrovski", "text": "Biografia.\nGabrovski cominci\u00f2 la sua carriera politica come nazionalsocialista, formando il proprio movimento, la \"Militanza per l'avanzamento dello spirito nazionale bulgaro\" (\u0420\u0430\u0442\u043d\u0438\u0447\u0435\u0441\u0442\u0432\u043e \u0437\u0430 \u043d\u0430\u043f\u0440\u0435\u0434\u044a\u043a \u043d\u0430 \u0431\u044a\u043b\u0433\u0430\u0440\u0449\u0438\u043d\u0430\u0442\u0430, \"Ratni\u010destvo za napred\u0103ka na b\u0103lgar\u0161tinata\"), comunemente noti come \"ratnici\". Questo gruppo era violentemente antisemita e si riteneva che tenesse collegamenti stabili con i nazisti, ma non riusc\u00ec ad ottenere il sostegno popolare.\nGabrovski entr\u00f2 a far parte del governo di Bogdan Filov nel 1940 come ministro degli interni. Con questo incarico si occup\u00f2 del trasporto degli ebrei nei campi di concentramento e firm\u00f2 un accordo scritto per approvare il trasferimento di 20.000 ebrei dalla Macedonia e la Tracia occupate il 22 febbraio 1943.\nIn seguito alla morte dello zar Boris III Gabrovski serv\u00ec da primo ministro tra il 9 ed il 14 settembre 1943, mentre i maggiori politici del paese formavano il consiglio di reggenza in vece del troppo giovane zar Simeone II. Non riusc\u00ec tuttavia a gestire il lavoro e la sua posizione venne revocata. Fu infine giustiziato, insieme a molti esponenti del vecchio regime, sotto il nuovo governo comunista."}
{"id": "2768677", "revid": "287204", "url": "https://it.wikipedia.org/wiki?curid=2768677", "title": "Mario Corti", "text": "Mario Corti pu\u00f2 riferirsi a:"}
{"id": "2768688", "revid": "212348", "url": "https://it.wikipedia.org/wiki?curid=2768688", "title": "Scott Brown (politico)", "text": "Biografia.\nNato nel Maine, Brown crebbe nel Massachusetts dopo il divorzio dei genitori. Nel 1985 si laure\u00f2 in legge e intraprese la professione di avvocato.\nNel 1982, all'et\u00e0 di 23 anni, vinse il concorso \"L'uomo pi\u00f9 sexy d'America\" indetto dalla rivista \"Cosmopolitan\", che gli fece ottenere un servizio fotografico sulla stessa rivista, in cui Brown appariva nudo. Il servizio gli valse una modesta carriera da modello negli anni ottanta.\nIl 19 gennaio 2010 ha battuto la sfidante democratica Martha Coakley alle elezioni per aggiudicarsi il seggio del Senato lasciato vacante da Ted Kennedy. Brown, inizialmente dato pesantemente sfavorito dai sondaggi, ha ottenuto il 52% delle preferenze, diventando in questo modo il primo repubblicano a conquistare uno dei due seggi del Massachusetts dal 1972.\nNel 2012 Brown chiese la rielezione, ma la sua avversaria democratica fu Elizabeth Warren, una nota accademica ed economista che aveva collaborato con l'amministrazione Obama. La Warren sconfisse Brown con un margine di scarto pari a circa sei punti percentuali e cos\u00ec Brown dovette abbandonare il Congresso.\nNel 2017 il Presidente Trump lo nomin\u00f2 ambasciatore statunitense in Nuova Zelanda.\nPoliticamente Brown si configura come conservatore, nonostante supporti le unioni civili e abbia votato contro l\"'Atto di difesa del matrimonio\". Scott Brown \u00e8 contrario all'aborto parziale, ma \u00e8 favorevole al consenso genitoriale nel caso in cui sia una minorenne a voler abortire. Inoltre \u00e8 favorevole alla pena di morte."}
{"id": "2768692", "revid": "287204", "url": "https://it.wikipedia.org/wiki?curid=2768692", "title": "Australian Open 1982", "text": "L'Australian Open 1982 \u00e8 stata la 71\u00aa edizione dell'Australian Open e ultima prova stagionale dello Slam per il 1982. Si \u00e8 disputato dal 29 novembre al 13 dicembre 1982 sui campi in erba del Kooyong Stadium di Melbourne in Australia. Il singolare maschile \u00e8 stato vinto dallo statunitense Johan Kriek, che si \u00e8 imposto sul connazionale Steve Denton in 3 set. Il singolare femminile \u00e8 stato vinto dalla statunitense Chris Evert, che ha battuto in 2 set la connazionale Martina Navr\u00e1tilov\u00e1. Nel doppio maschile si \u00e8 imposta la coppia formata da John Alexander e John Fitzgerald, mentre nel doppio femminile hanno trionfato Martina Navr\u00e1tilov\u00e1 e Pam Shriver. Il doppio misto non si \u00e8 disputato.\nRisultati.\nSingolare maschile.\n Johan Kriek ha battuto in finale Steve Denton 6\u20133, 6\u20133, 6\u20132\nSingolare femminile.\n Chris Evert ha battuto in finale Martina Navr\u00e1tilov\u00e1 6\u20133, 2\u20136, 6\u20133\nDoppio maschile.\n John Alexander / John Fitzgerald hanno battuto in finale Andy Andrews / John Sadri 6\u20134, 7\u20136\nDoppio femminile.\n Martina Navr\u00e1tilov\u00e1 / Pam Shriver hanno battuto in finale Claudia Kohde Kilsch / Eva Pfaff 6\u20134, 6\u20132\nDoppio misto.\nIl doppio misto non \u00e8 stato disputato tra il 1970 e il 1985.\nJunior.\nSingolare ragazzi.\n Mark Kratzmann defeated Simon Youl 6\u20133, 7\u20135\nSingolare ragazze.\n Amanda Brown defeated Pascale Paradis 6\u20133, 6\u20134"}
{"id": "2768693", "revid": "115766203", "url": "https://it.wikipedia.org/wiki?curid=2768693", "title": "Mario Corti (musicista)", "text": "Biografia.\nFiglio di un musicista, inizi\u00f2 gli studi con il padre Angelo a Guastalla e li prosegu\u00ec nel liceo musicale di Bologna dove fu allievo del violinista Adolfo Massarenti e, per la composizione, di Giuseppe Martucci e Marco Enrico Bossi. Inizi\u00f2 la carriera concertistica nel 1903. Si dedic\u00f2 soprattutto all'esecuzione di musica barocca italiana e fece parte del \u00ab\"Quintetto Mugellini\"\u00bb con Bruno Mugellini (pianoforte), R. Fantuzzi (violino), Ottorino Respighi (viola) e Antonio Certani (violoncello); il quintetto si esibir\u00e0 in tutta Europa ed ebbe molta importanza per gli sviluppi compositivi di quella che \u00e8 nota come la \"Generazione dell'Ottanta\".\nNel 1907 Mario Corti ottenne la cattedra di violino al Conservatorio di Parma. Inizi\u00f2 una serie di concerti in duo con diversi pianisti (Attilio Brugnoli, Guido Alberto Fano e con la propria moglie Maria Anelli). Nel biennio 1914-15 ebbe la cattedra di violino al \"Klindworth-Scharwenka-Konservatorium\" di Berlino: ritorn\u00f2 in Italia per lo scoppio della guerra nel 1915 e venne nominato professore di violino al conservatorio di Santa Cecilia. Inizi\u00f2 una intensa attivit\u00e0 concertistica il cui repertorio era costituito soprattutto da musica contemporanea di compositori italiani, senza trascurare tuttavia il repertorio violinistico del passato. Nello stesso tempo ebbe una intensa attivit\u00e0 di studio e pubblic\u00f2 numerose revisioni di musiche del XVI e XVII secolo nella raccolta dei \"Classici violinisti italiani\". Fu autore di una \"Sonata per violino e pianoforte\" (1925) e di numerose opere didattiche.\nA partire dagli anni trenta fu direttore artistico dell'Accademia Filarmonica Romana (stagioni 1930-32), direttore artistico del Festival internazionale di musica contemporanea a Venezia (1936-46) e sovrintendente al Gran Teatro La Fenice di Venezia (1940-46); fu anche capo della segreteria artistica dell'Accademia nazionale di Santa Cecilia di Roma."}
{"id": "2768699", "revid": "133557", "url": "https://it.wikipedia.org/wiki?curid=2768699", "title": "Delibazione", "text": "La delibazione o exequatur \u00e8 la procedura giudiziaria che serve a far riconoscere, in un determinato paese, un provvedimento emesso dall'autorit\u00e0 giudiziaria di un altro paese.\nIn Italia il procedimento si svolge dinanzi alla Corte d'appello territorialmente competente e deve accertare che il procedimento straniero si sia svolto con le regole del contraddittorio, che la sentenza in oggetto sia passata in giudicato, che questa stessa sentenza non sia contraria a un'altra pronunciata in Italia e che non contenga statuizioni contrarie ai principi fondamentali dell'ordinamento italiano.\nL'exequatur \u00e8 anche il procedimento attraverso il quale uno stato concede l'esecuzione di atti ecclesiastici sul proprio territorio. Un caso molto frequente di delibazione si ha in presenza di procedimenti civili per scioglimento di matrimonio, in quanto si deve conferire efficacia alle sentenze ecclesiastiche di nullit\u00e0, in modo che sia permesso un nuovo matrimonio. Infatti in applicazione dell'accordo tra lo stato italiano e la chiesa cattolica del 1984, modificativo della precedente normativa in materia prevista dal Concordato Lateranense del 1929, sono assoggettate a questa procedura le sentenze ecclesiastiche di nullit\u00e0 matrimoniale emesse dall'ordinamento giudiziario canonico. In virt\u00f9 di tali accordi, la sentenza ecclesiastica di nullit\u00e0 di un matrimonio concordatario \u2013 riferita a quei matrimoni celebrati in forma canonica, cui sia seguita una trascrizione ai fini civili \u2013 pu\u00f2 acquistare efficacia giuridica nella Repubblica italiana, previa istanza di delibazione. La delibazione della sentenza ecclesiastica deve essere richiesta da entrambe le parti interessate ovvero da una sola di esse sempre che, stante la conoscenza di tale iniziativa, l'altra parte non vi si opponga.\nCon la riforma del diritto internazionale privato che ha avuto luogo, in Italia, per opera della legge n. 218/1995, gli articoli 796-805 del codice di procedura civile, che prima regolamentavano la delibazione delle sentenze straniere, sono stati abrogati. \nSi parla altres\u00ec di \"exequatur\" per far riferimento a quel provvedimento giurisdizionale attraverso il quale un Giudice d\u00e0 esecuzione a un lodo arbitrale.\nL'exequatur in diritto consolare.\nLa Convenzione di Vienna sulle relazioni consolari del 1963 all'art. 12 definisce l\u2019\"exequatur\" come il permesso che lo Stato di residenza accorda a un individuo designato dallo Stato di invio come Console di carriera o Console onorario. \nLa concessione dell\u2019\"exequatur\" \u00e8 il presupposto necessario affinch\u00e9 un console possa esercitare le proprie funzioni; peraltro, la medesima Convenzione garantisce agli Stati un ampio margine di manovra, nella misura in cui stabilisce che, qualora uno Stato decida di non concedere l\u2019\"exequatur\" a un Console designato, non \u00e8 tenuto a motivarne il diniego. La stessa libert\u00e0 si applica poi alla possibilit\u00e0 di concedere o meno un'ammissione provvisoria dei consoli in attesa della concessione dell\u2019\"exequatur\", come anche alla facolt\u00e0 di concedere l\u2019\"exequatur\" stesso a un funzionario non capo di posto consolare. \nAi sensi dell'art. 23 della suddetta Convenzione, qualora lo Stato territoriale ritenesse \"persona non grata\" il titolare di un posto consolare, pu\u00f2 provvedere alla revoca dell\u2019\"exequatur\" in maniera tale da far cessare tutti i benefici e le immunit\u00e0 di cui beneficiano i Consoli \u2013 di carriera e onorari.\nLa data di concessione dell\u2019\"exequatur\" determina infine l'ordine delle precedenze fra i consoli.\nIn Italia, ai fini della concessione dell\u2019\"exequatur\", viene seguita una diversa procedura a seconda che si tratti di un Console di carriera o di un console onorario.\nNel primo caso, dopo aver ricevuto le Lettere Patenti (cio\u00e8 il documento di nomina a console da parte dello Stato d'invio), il Cerimoniale Diplomatico della Repubblica provvede alla concessione dell\u2019\"exequatur\" che ha una durata pari alla missione del console; tutto ci\u00f2 ferma restando la gi\u00e0 citata possibilit\u00e0 di revocare l\u2019\"exequatur\" nel caso in cui lo Stato italiano ritenga persona non grata il Console in questione. Non \u00e8 invece contemplata l'ammissione provvisoria all'esercizio delle proprie funzioni, salvo in casi di particolare urgenza e comprovata necessit\u00e0.\nNel caso invece dei Consoli onorari, la procedura \u00e8 molto pi\u00f9 articolata. L'Ambasciata del Paese interessato comunica al Cerimoniale Diplomatico, tramite Nota verbale, il nominativo del candidato Console onorario \u2013 nella maggior parte dei casi cittadino italiano \u2013 e la citt\u00e0 sede del Consolato con la circoscrizione di competenza, allegando le relative Lettere Patenti. A questo punto, prima di concedere l\u2019\"exequatur\", la Farnesina provvede all'acquisizione di taluni pareri presso le Direzioni Generali competenti nonch\u00e9 presso le varie Autorit\u00e0 locali sia sul candidato stesso (verificandone la fedina penale e assicurandosi che il predetto non ricopra cariche pubbliche e/o pubblici impieghi) sia sull'opportunit\u00e0 di istituire un Consolato onorario in una determinata citt\u00e0. Solo in seguito a queste verifiche il Cerimoniale Diplomatico valuta se concedere o meno l\u2019\"exequatur\", la cui durata \u00e8 di cinque anni \u2013 rinnovabili.\nVa detto peraltro che l'Italia non riconosce per i Consolati onorari n\u00e9 l'ammissione provvisoria n\u00e9 la possibilit\u00e0 di \"exequatur\" a un funzionario secondario.\nL'exequatur in diritto ecclesiastico.\nIn diritto ecclesiastico veniva chiamato \"exequatur\" il provvedimento con il quale il re concedeva o negava la pubblicazione e l'attuazione delle disposizioni papali e di quelle delle autorit\u00e0 ecclesiastiche nazionali.\nDopo la Presa di Roma, la Legge delle guarentigie (1871) stabil\u00ec:\n\"Art. 16. Sono aboliti l'exequatur, il \"placet\" regio ed ogni altra forma di assenso governativo per la pubblicazione ed esecuzione degli atti delle Autorit\u00e0 ecclesiastiche. Per\u00f2, fino a quando non sia altrimenti provveduto nella Legge speciale di cui all'articolo 18, rimangono soggetti all'exequatur e placet regio gli atti di esse Autorit\u00e0 che riguardano la destinazione dei beni ecclesiastici e la provvista dei benefizi maggiori e minori, eccetto quelli della citt\u00e0 di Roma e delle Sedi suburbicarie.\" \nLa legge in sostanza conserv\u00f2 il placet governativo sulle nomine dei vescovi e dei parroci."}
{"id": "2768707", "revid": "287204", "url": "https://it.wikipedia.org/wiki?curid=2768707", "title": "Petar Gabrovski", "text": ""}
{"id": "2768709", "revid": "19330", "url": "https://it.wikipedia.org/wiki?curid=2768709", "title": "Petur Gabrovski", "text": ""}
{"id": "2768719", "revid": "6923", "url": "https://it.wikipedia.org/wiki?curid=2768719", "title": "Purgatorio - Canto ventiduesimo", "text": "Il canto ventiduesimo del \"Purgatorio\" di Dante Alighieri si svolge nella sesta cornice, ove espiano le anime dei golosi; siamo nel mattino del 12 aprile 1300, o secondo altri commentatori del 29 marzo 1300.\nTemi e contenuti.\nIl peccato di Stazio - versi 1-54.\nAppena superato l'angelo che custodisce l'ingresso nel sesto girone, Dante procede pi\u00f9 agevolmente, seguendo senza fatica le anime di Virgilio e di Stazio e ascoltando il loro colloquio. Virgilio ricorda che le parole di Giovenale quando discese nel Limbo gli ispirarono grande benevolenza verso Stazio, che si era mostrato suo devoto seguace. Con spirito d'amicizia rivolge quindi a Stazio una domanda: come mai nel suo animo pieno di saggezza ha potuto trovare posto l'avarizia? Stazio dapprima sorride, poi risponde spiegando che Virgilio \u00e8 caduto in un equivoco, vedendolo nel girone dove si trovano gli avari; in realt\u00e0 la sua colpa \u00e8 stata l'aver ecceduto in senso contrario, ovvero aver dissipato i beni materiali. La sua anima si \u00e8 salvata dall'Inferno grazie al messaggio contenuto nelle parole di Virgilio: \"Perch\u00e9 non reggi tu, o sacra fame / de l'oro, l'appetito de' mortali?\" (Eneide, libro III). Si \u00e8 reso conto che anche la prodigalit\u00e0 eccessiva \u00e8 un vizio e, pentendosi, ha evitato la pena eterna. Tanti che non raggiungono questa consapevolezza risorgeranno con i capelli strappati (Inferno - Canto settimo). Stazio precisa infine che colpe tra loro opposte, come avarizia e prodigalit\u00e0, sono espiate insieme: ecco la ragione per cui egli si trovava insieme agli avari.\nIl cristianesimo di Stazio - vv. 55-93.\nVirgilio osserva che Stazio non appariva come cristiano al tempo in cui compose la \"Tebaide\". Chiede perci\u00f2 in virt\u00f9 di quale illuminazione egli si sia poi convertito al cristianesimo. Stazio risponde che Virgilio stesso prima lo ha guidato verso la poesia, poi lo ha illuminato verso la conversione: \u00e8 stato per lui come un viandante che di notte porta la lanterna non davanti a s\u00e9 ma dietro, aprendo a chi lo segue la strada giusta. In particolare, gli sono state di ispirazione le parole della quarta Ecloga in cui Virgilio celebra l'avvento di una nuova stirpe che rinnover\u00e0 il mondo. Stazio deve quindi a Virgilio sia il suo essere poeta, sia l'esser divenuto cristiano. Infatti in quel tempo il cristianesimo veniva diffuso in tutto il mondo, e le parole di Virgilio apparvero in accordo con la nuova predicazione, cos\u00ec che Stazio inizi\u00f2 a frequentare i gruppi dei cristiani. Quando Domiziano li perseguit\u00f2, anche Stazio li compianse; finch\u00e9 visse li aiut\u00f2 e ne ammir\u00f2 la rettitudine. Fu battezzato prima di comporre la \"Tebaide\", ma per paura tenne nascosta la conversione: per tale tiepidezza ha dovuto per pi\u00f9 di quattro secoli purificarsi nella quarta cornice tra gli accidiosi.\nNotizie sul limbo - vv. 94-114.\nStazio chiede quindi a Virgilio notizie sul destino eterno di illustri scrittori latini: Terenzio, Cecilio, Plauto, Varro ovvero Vario. Virgilio rispose che essi, insieme a Persio e molti altri, nonch\u00e9 a Omero e a lui stesso si trovano nel primo cerchio dell'Inferno e insieme spesso parlano di poesia. L\u00e0 si trovano anche poeti greci, come Euripide, Antifonte, Simonide, Agatone, insieme a figure delle quali Stazio parla nei suoi poemi, come Antigone, Ismene, Deidamia e altre.\nIl sesto cerchio: l'albero capovolto - vv. 115-154.\nI poeti proseguono il cammino in silenzio, guardandosi intorno; \u00e8 la quinta ora del giorno (perci\u00f2 mattina inoltrata). Virgilio indica che a suo giudizio \u00e8 opportuno tenere l'orlo esterno della cornice alla destra continuando a salire nel modo consueto. Mentre camminano, Dante ascolta il colloquio dei due poeti dai quali trae ammaestramento. Ma il colloquio viene presto interrotto perch\u00e9 in mezzo al percorso si leva un albero carico di frutti profumati, di forma via via pi\u00f9 stretta dall'alto verso il basso, come un abete rovesciato, forse - pensa Dante - perch\u00e9 nessuno vi si possa arrampicare. Dalla roccia esce un'acqua chiara che irrora l'albero da sotto in su. Virgilio e Stazio si accostano e odono tra le fronde una voce che grida: \"Non mangerete questi frutti\" (richiamando il divieto di Dio ad Adamo). Poi la stessa voce espone cinque esempi di sobriet\u00e0 nel cibo, ovvero le nozze di Cana, l'astensione delle antiche romane dal vino, l'essersi cibato di miele e locuste da parte di Giovanni Battista nel deserto, l'et\u00e0 dell'oro nella quale erano cibo saporito le ghiande e nettare le acque dei ruscelli e la storia del profeta Daniele che si \u00e8 rifiutato di mangiare alla tavola di re Nabucodonosor.\nAnalisi.\nIl canto riprende e sviluppa quel colloquio tra poeti che \u00e8 iniziato nel Purgatorio - Canto ventunesimo. Al centro \u00e8 sempre Stazio, al quale Dante affida, dopo l'elogio a Virgilio maestro di poesia, un altro elogio, se possibile anche maggiore: Stazio dichiara di essere debitore a Virgilio del ravvedimento rispetto alla propria colpevole prodigalit\u00e0 (e di conseguenza della salvezza eterna) e di essere stato indotto da lui alla conversione; le parole della quarta Bucolica gli sono sembrate un preannuncio della venuta di Ges\u00f9 Cristo e quindi lo hanno indotto ad avvicinarsi ai cristiani.\nL'interpretazione della poesia di Virgilio come intrisa di anticipazioni del Cristianesimo, e di Virgilio stesso come profeta, sostenuta forse dall'imperatore Costantino, secondo la biografia scritta da Eusebio di Cesarea, e certamente da Sant'Agostino (Epistula 258,5 ad Marcianum), era largamente diffusa al tempo di Dante. Il racconto della conversione di Stazio per\u00f2 non \u00e8 storicamente fondato, e per di pi\u00f9 Dante confonde i dati biografici su di lui con quelli relativi ad un altro Stazio, un retore nato a Tolosa, mentre il poeta di cui qui si parla nacque a Napoli.Ad una pratica tipica del tempo di Dante si pu\u00f2 attribuire anche la traduzione dei versi dell'Eneide, nei quali \"auri sacra fames\" significa \"esecrabile fame dell'oro\" e non, come mostrano i versi 40-41, sacro (quindi giusto) desiderio di ricchezza. Era frequente, prima che si affermasse la prospettiva filologica, l'adattamento dei testi classici ai significati propri del Cristianesimo, che essi ovviamente non potevano contenere (Virgilio mor\u00ec nel 19 a.C.). \u00c8 dunque evidente l'intenzione di Dante di esprimere nel modo pi\u00f9 ampio, mediante le parole di Stazio, la propria ammirazione e devozione per il poeta latino, che tante altre volte si manifesta nella Commedia.\nLa seconda parte del canto (dal v. 94 in poi) sviluppa informazioni sul limbo, presentato, come gi\u00e0 nel secondo canto dell'Inferno, come luogo ove conversano di argomenti elevati i grandi spiriti dell'antichit\u00e0; poi riprende la narrazione del cammino con l'addentrarsi nel sesto girone, quello dei golosi. Come nelle altre cornici, anche qui vi sono elementi simbolici (in questo caso l'albero capovolto) e risuonano esempi della virt\u00f9 contraria al peccato di cui qui ci si purifica."}
{"id": "2768725", "revid": "287204", "url": "https://it.wikipedia.org/wiki?curid=2768725", "title": "Australian Open 1981", "text": "L'Australian Open 1981 \u00e8 stata la 70\u00aa edizione dell'Australian Open e ultima prova stagionale dello Slam per il 1981. Il torneo femminile si \u00e8 disputato dal 30 novembre al 6 dicembre 1981, quello maschile dal 24 dicembre al 3 gennaio 1982 sui campi in erba del Kooyong Stadium in Australia. Il singolare maschile \u00e8 stato vinto dal sudafricano Johan Kriek, che si \u00e8 imposto sullo statunitense Steve Denton in 4 set. Il singolare femminile \u00e8 stato vinto dalla statunitense Martina Navr\u00e1tilov\u00e1, che ha battuto in 2 set la connazionale Chris Evert. Nel doppio maschile si \u00e8 imposta la coppia formata da Mark Edmondson e Kim Warwick, mentre nel doppio femminile hanno trionfato Kathy Jordan e Anne Smith. Il doppio misto non si \u00e8 disputato.\nSommario.\nJohan Kriek si \u00e8 aggiudicato il torneo del singolare maschile battendo all'esordio lo statunitense Drew Gitlin che ha perso con il punteggio di 6-2, 7-5, 6-1. Nel secondo turno ha avuto la meglio sullo svedese Thomas H\u00f6gstedt in 3 set con il punteggio di 6-2, 6-4, 7-6. Nel turno successivo ha dovuto giocare 5 set per battere il neozelandese Chris Lewis battuto per 7-5, 7-5, 3-6, 2-6, 6-4. Nei quarti di finale ha sconfitto lo statunitense Tim Mayotte in 3 set per 7\u20136, 6\u20133, 7\u20135. In semifinale ha avuto la meglio su Mark Edmondson che ha perso con il punteggio di 6\u20130, 7\u20136, 6\u20132, 7\u20135. In finale ha sconfitto Steve Denton in 4 set con il punteggio di 6-2 7-6 6-7 6-4.\nMartina Navr\u00e1tilov\u00e1 ha vinto il torneo del singolare femminile. Nel 1\u00ba turno ha avuto un bye. Nel 2\u00ba turno ha sconfitto per 6\u20130, 6\u20132 l'australiana Amanda Tobin. Nel turno successivo ha avuto la meglio sulla statunitense Kathy Jordan con il punteggio di 7-5, 3-6, 6-2. Nei quarti di finale ha battuto Evonne Goolagong per 6-3, 6-1. In semifinale ha battuto Pam Shriver per 6-3, 7-5 e in finale la rivale Chris Evert per 6-7(4) 6-4 7-5. Questa finale si ripeter\u00e0 per 5 edizioni consecutive.\nRisultati.\nSingolare maschile.\n Johan Kriek ha battuto in finale Steve Denton 6\u20132, 7\u20136, 6\u20137, 6\u20134\nSingolare femminile.\n Martina Navr\u00e1tilov\u00e1 ha battuto in finale Chris Evert 6\u20137, 6\u20134, 7\u20135\nDoppio maschile.\n Mark Edmondson / Kim Warwick hanno battuto in finale Hank Pfister / John Sadri 6-3, 7-6\nDoppio femminile.\n Kathy Jordan / Anne Smith hanno battuto in finale Martina Navr\u00e1tilov\u00e1 / Pam Shriver 6\u20132, 7\u20135\nDoppio misto.\nIl doppio misto non \u00e8 stato disputato tra il 1970 e il 1985.\nJunior.\nSingolare ragazzi.\n J\u00f6rgen Windahl ha battuto in finale Pat Cash 6\u20134, 6\u20134\nSingolare ragazze.\n Anne Minter ha battuto in finale Corinne Vanier 6\u20134, 6\u20132\nDoppio ragazzi.\nTorneo iniziato nel 1981\nDoppio ragazze.\nTorneo iniziato nel 1981"}
{"id": "2768728", "revid": "515394", "url": "https://it.wikipedia.org/wiki?curid=2768728", "title": "Madonna col Bambino dormiente (Mantegna)", "text": "La Madonna col Bambino dormiente \u00e8 un dipinto tempera a colla su tela (43x32 cm) di Andrea Mantegna, databile al 1465-1470 circa e conservato nella Gem\u00e4ldegalerie di Berlino.\nDescrizione e stile.\nIl tema della Madonna col Bambino venne affrontato pi\u00f9 volte da Mantegna nel corso della sua vita.\nIn questa opera, destinata alla devozione privata, ne d\u00e0 un'interpretazione particolarmente umana e intima, sottolineata dall'assenza di attributi divini. Maria tiene dolcemente a s\u00e9 il Bambino addormentato e l'atmosfera di intimo raccoglimento \u00e8 sottolineata dal tenero abbraccio, coi visi che si toccano (seguendo la lezione di Donatello), e dal mantello di broccato che si espande fino ad avvolgere entrambi i soggetti. Gesti ed espressioni sono estremamente naturali, con una semplice impaginazione spaziale su fondo scuro, che comporta alcune semplificazioni, come la dimensione ridotta delle spalle di Maria, in modo da assecondare il ritmo circolare dato dalla linea che va dal collo della Vergine alla sua mano che tiene dolcemente la testa del figlio.\nLa cromia \u00e8 ridotta e la luce \u00e8 incisiva, soprattutto in alcuni dettagli, come la mano destra di Maria, con i solchi chiari cos\u00ec tipici della produzione mantegnesca, o i lucenti riccioli dell'acconciatura.\nCollegamenti esterni.\n "}
{"id": "2768730", "revid": "37056", "url": "https://it.wikipedia.org/wiki?curid=2768730", "title": "Aaftab Shivdasani", "text": ""}
{"id": "2768731", "revid": "1573940", "url": "https://it.wikipedia.org/wiki?curid=2768731", "title": "Legge fonetica", "text": "Nella linguistica storica, le leggi fonetiche sono quei mutamenti fonetici regolari intervenuti nella storia di una lingua o di una famiglia linguistica, che sono stati individuati dai glottologi e descritti in modo sistematico. Insieme all'analogia ed al prestito, le leggi fonetiche sono i principali fenomeni che intervengono nel mutamento linguistico. Numerose \"leggi fonetiche\" individuate nei primi tempi degli studi indeuropei sono note con il nome di coloro che le scoprirono: \"legge di Grimm\", \"legge di Verner\", \"legge di Grassmann\", \"legge di Brugmann\", ecc.\nOgni legge fonetica si applica ad una data lingua (o gruppo di lingue, imparentate o prossime arealmente) ed opera, solitamente, per un limitato periodo storico. Il concetto di legge fonetica \u00e8 alla base della nascita della linguistica storica. Il trapasso dalla linguistica pre-scientifica alla linguistica moderna \u00e8 considerato proprio legato alla nascita di criteri di corrispondenze fonetiche rigorose tra parole di lingue imparentate, superando la fase dei pareri impressionistici basati su generiche \"somiglianze\". Grazie alle \"leggi fonetiche\" \u00e8 infatti possibile rendere conto di corrispondenze tra parole anche molto diverse tra loro (per esempio latino \"fundo\" e tedesco \"gie\u00dfen\" \"versare\"), eliminando invece dal confronto parole tra loro non imparentate anche se all'apparenza \"simili\" (per esempio latino \"deus\" e greco \"t\u02b0eos\" \"dio\").\nEsempi di leggi fonetiche.\nGli esempi pi\u00f9 classici di \"leggi fonetiche\" sono i fenomeni che costituiscono le cosiddette \"rotazioni consonantiche\" del germanico. Per esempio, la \"legge di Grimm\" rende conto di una serie di corrispondenze tra suoni consonantici indeuropei e suoni delle lingue germaniche. Una di queste \u00e8 la corrispondenza tra indeuropeo *\"d\" e germanico \"t\". Cos\u00ec, si ha una corrispondenza regolare tra questi stessi suoni in latino (che ha conservato il suono indeuropeo) e l'inglese:\nStoria delle leggi fonetiche.\nI primi scopritori di leggi fonetiche (come Jacob Grimm) tendevano a non usare il termine \"legge\", che implica qualcosa di rigoroso. Il termine prese sempre pi\u00f9 piede man mano che si cominci\u00f2 a postulare l'\"ineccepibilit\u00e0\" delle leggi fonetiche. Un concetto oggi superato (o quanto meno molto relativizzato), ma che a suo tempo fu centrale nel fare della linguistica storica una vera e propria scienza. \nIl concetto di \"legge\" \u00e8 sorto quando, all'interno del complesso fenomeno della (prima) rotazione consonantica germanica, quelle che sembravano \"eccezioni\" ai principi individuati da Grimm (poi \"legge di Grimm\") vennero spiegate in base ad un altro principio rigoroso (la cosiddetta \"legge di Verner\"), col che le eccezioni venivano quasi del tutto a sparire ed un'enorme quantit\u00e0 di corrispondenze fonetiche poterono essere giustificate sulla base di queste \"leggi\".\nIl postulato dell'ineccepibilit\u00e0 delle leggi fonetiche \u00e8 stato molto importante per spingere i linguisti a non \"accontentarsi\" di corrispondenze fonetiche \"approssimative\", affermando che qualora, individuati dei principi regolari, si constatassero delle \"eccezioni\" era necessario trovare altre \"leggi fonetiche\" che spiegassero un'evoluzione divergente sulla base di contesti fonetici differenti.\nPer esempio, le apparenti \"eccezioni\" alla legge di Grimm come gotico \"fadar\" \"padre\" rispetto al latino \"pater\" (per t indeuropea e latina ci si sarebbe aspettati \u00fe come in \"bro\u00fear\" \"fratello\" rispetto a \"frater\"), si spiegarono, con la legge di Verner, per via della diversa posizione dell'accento indeuropeo nelle due parole: ie. *\"p\u0259t\u00e9r-\" \"padre\" ma \"b\u02b0r\u00e1:ter-\" \"fratello\".\nL'ineccepibilit\u00e0 divenne un dogma per i linguisti della scuola di Lipsia, i cosiddetti neogrammatici, il cui \"Manifesto\" venne redatto da Karl Brugmann e Hermann Osthoff: \n\"Ogni mutamento fonetico, in quanto proceda meccanicamente, si compie secondo leggi ineccepibili, il che sta a significare che la direzione in cui si evolve il suono \u00e8 sempre la stessa per tutti gli appartenenti ad una comunit\u00e0 linguistica, a meno che non subentri una differenziazione dialettale\".\nL'accenno al fatto che il mutamento deve procedere \"meccanicamente\" allude implicitamente ad un altro potente fattore che incide sul mutamento linguistico, vale a dire l'analogia. "}
{"id": "2768732", "revid": "767487", "url": "https://it.wikipedia.org/wiki?curid=2768732", "title": "Australian Open 1980", "text": "L'Australian Open 1980 \u00e8 stata la 69\u00aa edizione dell'Australian Open e ultima prova stagionale dello Slam per il 1980. Si \u00e8 disputato dal 24 al 30 novembre 1980 sui campi in erba del Kooyong Stadium di Melbourne in Australia. Il singolare maschile \u00e8 stato vinto dallo statunitense Brian Teacher, che si \u00e8 imposto sull'australiano Kim Warwick in 3 set. Il singolare femminile \u00e8 stato vinto dalla ceca Hana Mandl\u00edkov\u00e1, che ha battuto in 2 set l'australiana Wendy Turnbull. Nel doppio maschile si \u00e8 imposta la coppia formata da Mark Edmondson e Kim Warwick, mentre nel doppio femminile hanno trionfato Betsy Nagelsen e Martina Navr\u00e1tilov\u00e1. Il doppio misto non si \u00e8 disputato.\nPartecipanti uomini.\nAltri partecipanti.\nI seguenti giocatori sono passati dalle qualificazioni:\nRisultati.\nSingolare maschile.\n Brian Teacher ha battuto in finale Kim Warwick 7\u20135, 7\u20136, 6\u20133\nSingolare femminile.\n Hana Mandl\u00edkov\u00e1 ha battuto in finale Wendy Turnbull 6\u20130, 7\u20135\nDoppio maschile.\n Mark Edmondson / Kim Warwick hanno battuto in finale Peter McNamara / Paul McNamee 7\u20135, 6\u20134\nDoppio femminile.\n Betsy Nagelsen / Martina Navr\u00e1tilov\u00e1 hanno battuto in finale Ann Kiyomura / Candy Reynolds 6\u20134, 6\u20134\nDoppio misto.\nIl doppio misto non \u00e8 stato disputato tra il 1970 e il 1985.\nJunior.\nSingolare ragazzi.\n Craig A. Miller ha battuto in finale Wally Masur 7\u20136, 6\u20132\nSingolare ragazze.\n Anne Minter ha battuto in finale Elizabeth Sayers 6\u20134, 6\u20132\nDoppio ragazzi.\nTorneo iniziato nel 1981\nDoppio ragazze.\nTorneo iniziato nel 1981"}
{"id": "2768741", "revid": "121656636", "url": "https://it.wikipedia.org/wiki?curid=2768741", "title": "Francesco Vandelli (architetto)", "text": "Biografia.\nVandelli Francesco, nacque a Modena il 4 ottobre 1795, figlio del dottore in medicina e professore Luigi Vandelli e di Marianna Monari. \nLa viva passione per gli studi umanistici e scientifici lo condusse a laurearsi velocemente sia in filosofia che in ingegneria \"cum laude\".\nVandelli fu prima allievo e poi docente dell'Istituto dei Cadetti Matematici, dove ottenne la cattedra di architettura e disegno. Frequent\u00f2 anche l'Accademia Atestina, dove consegu\u00ec il diploma in architettura e agrimensura, e dove fu allievo di Giuseppe Maria Soli. Coprotagonista del rinnovamento edilizio a Modena negli anni della Restaurazione, si perfezion\u00f2 all'accademia nobile militare Estense nel 1821.\nNel 1830 subentr\u00f2 a Gusmano Soli nella carica di architetto di corte, assumendo cos\u00ec la direzione dei principali cantieri, compreso, quello prestigioso del complesso ducale.\nVandelli sostenne il programma di un'architettura austera dell'epoca, appoggiando e potenziando al tempo stesso la linea governativa rivolta alle architetture di servizio. Membro attivo della Commissione d'Ornato, fu protagonista del programma di abbellimento cittadino avviato per volont\u00e0 dal Duca Francesco IV d'Este per il quale progett\u00f2 anche il nuovo Foro boario (1833-1839). Fu anche responsabile dei cantieri di restauro che in quegli anni coinvolsero alcuni edifici religiosi. Alla realizzazione del nuovo piano urbano che vide non solo la realizzazione del Foro ma anche le ampie trasformazioni dell'isolato compreso tra porta Sant'Agostino, Terranova e piazza d'armi, concorsero in anni successivi, anche Giovanni Lotti e Teobaldo Soli (1817-1889).\nNel corso della sua carriera si occup\u00f2 anche di scienze e tecnologie militari.\nNella sua lunga carriera di architetto di corte del Ducato di Modena ricopr\u00ec vari incarichi pubblici:\nIl Duca Francesco IV d'Este gli affianc\u00f2 alla carica di Architetto di Stato quella di Colonnello della Milizia Volontaria istituita dopo i moti del 1831.\nVandelli si spense a Modena nel 1856, e la citt\u00e0 gli rese onore con una \"messa da requiem\" presso il Teatro comunale da lui progettato.\nOpere.\nVandelli Francesco ha lasciato testimonianza della sua opera in numerosi edifici, chiese, palazzi, che ha progettato, edificato o restaurato nella citt\u00e0 di Modena, tra questi vi sono:\nL'opera forse pi\u00f9 celebre a cui \u00e8 legato il nome di Vandelli \u00e8 il Teatro Comunale di Modena, progettato nel 1838 e inaugurato il 2 ottobre 1841.\nSu suo disegno, si realizz\u00f2 inoltre l'arredo solenne in argento dell'altare di San Geminiano posto nella cripta, raffinato esempio neoclassico dell'orafo Geminiano Vincenzi.\nVandelli si dedic\u00f2 anche a lavori pi\u00f9 modesti: la parrocchia di Lesignana all'epoca l'unico punto di aggregazione per il popolo venne da lui ristrutturata ed abbellita dal 1840 al 1844. Nacque cos\u00ec il cosiddetto \"Tempio neoclassico del Vandelli\".\nContributi scientifici.\nVandelli contribu\u00ec alle scienze grazie ad opere che si riconducono principalmente allo studio del suolo e della sua meccanica. Si ricorda per questo il \"De solis\" un'opera che \u00e8 il precursore per il calcolo della meccanica del suolo, sino ad allora infatti il suolo non veniva considerato come un omogeneo dotato di densit\u00e0 ed elasticit\u00e0. Notevoli anche gli articoli pubblicati riguardanti il calcolo della resistenza alla compressione ed allo sforzo di taglio e le interazioni con le fondazioni. Celebre un suo \"Trattato di Architettura\" e le sue accademiche \"Lezioni di Matematica e Geometria\"."}
{"id": "2768745", "revid": "729019", "url": "https://it.wikipedia.org/wiki?curid=2768745", "title": "Antico Pastificio Benedetto Cavalieri", "text": "L'Antico Pastificio Benedetto Cavalieri \u00e8 un'azienda fondata nel 1872 e diventata pastificio nel 1918 a Maglie. L'azienda produce vari formati di pasta secca di diverse variet\u00e0 di grano duro, lavorata ed essiccata con il \"metodo delicato\".\nStoria.\nL'attivit\u00e0 imprenditoriale della famiglia Cavalieri risale al 1872, con la coltivazione di campi di frumento a grano duro e successivamente attuata con la commercializzazione di molini per la molitura a freddo del grano.\nNel 1918 Benedetto Cavalieri, nato a Fasano (BR) nel 1879, si trasferisce a Maglie dove inaugura il \"Molino e Pastificio Benedetto Cavalieri\", per la produzione di pasta a qualit\u00e0 artigianale di grano duro.\nAttualmente il pastificio \u00e8 gestito dall'omonimo nipote del fondatore, coadiuvato da suo figlio, che mantiene a tutt'oggi i vecchi metodi di lavorazione della pasta dal 1918.\nLavorazione della pasta.\nIl metodo di lavorazione delle miscele di semole di grandi duri selezionati, strettamente artigianale, viene chiamato \"delicato\", vista la lunga e prolungata lavorazione ed impastatura, seguita da una lenta pressatura e trafilatura, e per la successiva l'essiccazione a bassa temperatura.\nLa trafilatura della pasta avveniva mediante trafile in bronzo che ancora ai giorni nostri vengono utilizzate dal pastificio salentino.\nProdotti particolari.\nLo \"spaghettone\" (formato classico di tradizione con diametro 2,5\u00a0mm, lunghezza di almeno 110\u00a0cm e tempo di cottura di 16 minuti) e le \"Ruote pazze\" (rotelle), sono caratterizzate da una particolare essiccazione, con una temperatura dell'aria della camera di essiccazione che arriva fino ad un massimo di 54\u00a0\u00b0C e una durata di 44 ore, rispetto alle 3 ore delle paste industriali.\nBiodinamica.\nIl pastificio ha ottenuto negli ultimi anni l'utilizzo del marchio Demeter per la produzione di pasta con grano da coltivazioni biologiche e biodinamiche.\nVendita e distribuzione.\nI prodotti del pastificio Benedetto Cavalieri non sono presenti nel mercato della grande distribuzione, ma si possono acquistare direttamente nella sede di produzione a Maglie, in piccole botteghe di specialit\u00e0 artigianali o su Internet.\nLa pasta Benedetto Cavalieri viene anche esportata in Australia e negli Stati Uniti."}
{"id": "2768748", "revid": "599013", "url": "https://it.wikipedia.org/wiki?curid=2768748", "title": "Cima del Bosco (Alpi Cozie)", "text": "La Cima del Bosco \u00e8 una montagna delle Alpi Cozie alta 2.377\u00a0m., posta in alta Val Susa, interessando i comuni di Cesana Torinese e di Sauze di Cesana, entrambi in Provincia di Torino.\nIl nome fa riferimento al fitto bosco che ammanta il monte, soprattutto sul versante nord.\nDescrizione.\nLa montagna \u00e8 l'ultima elevazione importante dello spartiacque che si origina dalla Punta Ramiere e divide la Valle Argentera dalla Val Thures. Lungo il crinale principale, il Colle Chalvet (2.325\u00a0m) la separa a sud dal Monte Furgon.\nVerso nord si dipartono dalla cima due costoloni: il primo scende verso Sauze di Cesana mentre il secondo, dopo aver recuperato quota con la modesta Punta Chalvet (2.122\u00a0m), si va ad esaurire nei pressi di Bousson.\nMentre il versante settentrionale \u00e8 quasi totalmente ricoperto da fitti boschi di conifere i versanti esposti ad est (Valle Argentiera) e ad ovest (Valle di Thures) sono in buona parte prativi.\nSul punto culminante si trova una piccola cappella.\nStoria.\nNei pressi della cima all'inizio del XX secolo vennero costruite alcune postazioni di artiglieria, oggi ridotte a rovine ma utilizzate dalla G.A.F. negli anni che portarono alla Seconda guerra mondiale.\n&lt;br&gt;\nSulla cima della montagna \u00e8 stata eretta una chiesetta in memoria delle vittime del gravissimo incidente che nel 2003 cost\u00f2 la vita ai sei occupanti di un elicottero.\nQuattro sciatori, la loro guida alpina e il pilota del velivolo persero la vita nello schianto del mezzo avvenuto nei pressi della vicina Punta Ciatagnera.\nIl piccolo edificio pu\u00f2, all'occorrenza, fungere da ricovero di emergenza.\nNel febbraio del 2021, in un canalone nei pressi del col Chalvet, lungo il versante che scende sulla Valle Argentera, mor\u00ec travolto da una valanga il famoso alpinista Cala Cimenti.\nAccesso alla vetta.\nLa cima \u00e8 raggiungibile per sentiero dalla frazione Thures del comune di Cesana e dalla frazione Rolli\u00e8res di Sauze di Cesana; esiste inoltre un vecchio sterrato militare che sale per il versante orientale da Sauze di Cesana.\nL'accesso con la Mountain bike dal Ponte delle Albere, nei pressi di Sauze di Cesana, \u00e8 piuttosto impegnativo e con difficolt\u00e0 stimata in BCA (\"percorso per buoni ciclisti alpinisti\"). \n&lt;br&gt;\nLa salita da Thures \u00e8 anche uno dei pi\u00f9 classici itinerari sci-alpinistici valsusini, non difficile e con un rischio di valanghe relativamente modesto; \u00e8 percorribile anche con le ciaspole.\nAnche la salita per il versante nord con partenza da Rolli\u00e8res o da Sauze di Cesana \u00e8 un'escursione molto apprezzata dagli amanti delle racchette da neve.\n&lt;br&gt;\nDalla cima si gode di un panorama molto ampio, limitato solo verso sud dalla mole del Monte Furgon."}
{"id": "2768755", "revid": "287204", "url": "https://it.wikipedia.org/wiki?curid=2768755", "title": "Petra Lammert", "text": "Ha un personale di 20,04 m.\nBiografia.\nAllenata da Dieter Kollark dal 2006 gareggia per la societ\u00e0 SC Neubrandenburg.\nAi Campionati Europei Indoor di Madrid raggiunse il quarto posto nel getto del peso con . Sempre nello stesso anno ai campionati europei under 23 vinse l'oro. L'anno successivo dopo aver vinto il titolo nazionale (indoor ed outdoor), ha vinto il bronzo ai Campionati europei di atletica leggera 2006 a G\u00f6teborg. Lo stesso anno, a Malaga, ha vinto la Coppa Europa con .\nNel 2007 ha raggiunto il quinto posto ai mondiali di Osaka. A causa di vari infortuni non riusc\u00ec a partecipare ai Giochi Olimpici di Pechino 2008. Nel 2009 ai campionati europei indoor di Torino sigl\u00f2 la performance migliore della sua carriera. Con il suo personale di 19,66 metri riusc\u00ec infatti a vincere il titolo europeo.\nNel mese di luglio 2010, ai Campionati europei di Barcellona, dopo aver siglato la seconda misura del turno di qualificazione grazie ad un lancio a 18,48 metri, in finale raggiunse la sesta posizione.\nNel novembre 2010 ha abbandonato l'atletica a causa di persistenti problemi al gomito. L'anno dopo ha iniziato a dedicarsi al bob, come frenatrice di Sandra Kiriasis. Nel 2012 le due hanno vinto la medaglia d'argento ai Mondiali di Lake Placid."}
{"id": "2768756", "revid": "144796", "url": "https://it.wikipedia.org/wiki?curid=2768756", "title": "Buccinasco Castello", "text": " \nBuccinasco Castello (\"Buccinasch Castell\" in dialetto milanese, : ) \u00e8 una frazione del comune di Buccinasco.\nGeografia fisica.\nBuccinasco Castello \u00e8 un borgo agricolo appartenente alla famiglia Cossa. Chiamato cos\u00ec per la presenza dell'antico castello, di loro appartenenza. Il suo territorio si estende a sud-ovest di Milano, a circa 2\u00a0km a sud del centro di Buccinasco, cio\u00e8 l'area di \"Romano Banco\", a nord, e ad 1\u00a0km dall'abitato di Gudo Gambaredo, a sud. \u00c8 interamente costituito da campagna, all'interno del Parco Agricolo Sud Milano. Si trova appena all'esterno dell'area delimitata dalla Tangenziale Ovest di Milano.\nStoria.\nIn questa area probabilmente vi fu un antico insediamento in epoca etrusca, intorno al 300-600 a.C.\nIl primo testo ove si menziona Buccinasco \u00e8 il \"Liber notitiae Sanctorum Mediolani\", redatto intorno al 1290 da Goffredo da Bussero. Buccinasco apparteneva alla pieve di Cesano Boscone.\nIl paese ottenne la completa autonomia tra il 1332 ed il 1447.\nA Buccinasco Castello (o semplicemente Buccinasco), centro e nucleo storico dell'attuale comune, furono inglobati nel 1841 i comuni di Rovido, Romano Banco e Gudo Gambaredo. Nel 1870 vennero inglobati anche i comuni di Grancino e Ronchetto sul Naviglio. Questo venne annesso ed inglobato a Milano nel 1923. Tutti questi comuni erano in realt\u00e0 villaggi rurali di poche centinaia d'abitanti.\nPoco dopo l'unit\u00e0, nel 1866, il comune di Buccinasco aveva, ai confini dell'epoca, 924 abitanti cos\u00ec ripartiti: Buccinasco Castello 192, Gudo Gambaredo 193, Romano Banco 165, Rovido 135, cascine sparse 239. I comuni di Grancino e Ronchetto sul Naviglio, prossimi all'annessione, avevano circa 150 abitanti ciascuno compresi quelli delle cascine sparse.\nBuccinasco Castello, che \u00e8 da sempre stato il centro che amministrava le borgate circostanti di Gudo Gambaredo, Romano Banco e Rovido, solo negli anni sessanta, con la forte immigrazione dal Meridione e la grande crescita dell'area di Romano Banco, ha perso la sua leadership a favore di quest'ultimo, dove sono state spostate anche le sedi municipali."}
{"id": "2768760", "revid": "767487", "url": "https://it.wikipedia.org/wiki?curid=2768760", "title": "Peter Aerts", "text": "Attualmente \u00e8 sotto contratto con la promozione singaporiana di kickboxing Glory.\nCarriera.\nDopo aver giocato a calcio per sette anni, nel 1983 inizi\u00f2 a praticare Taekwondo, spinto anche dall'interesse dello zio e del nonno per le arti marziali. Nel 1984 pass\u00f2 al kickboxing, allenandosi nel \"Judoka-Kickboxing\" a Best, Paesi Bassi con Mikki Benazzous. Dopo un anno Aerts combatt\u00e9 il primo incontro; i successi si susseguirono e a 19 anni vinse il suo primo mondiale.\nPeter Aerts si trasfer\u00ec quindi ai \"Champs\" di Eindhoven, con Eddy Smulders, diventando campione del mondo per la seconda volta. Quindi pass\u00f2 alla famosa palestra Chakuriki di Thom Harinck, dove ha ottenuto i suoi maggiori successi. Nel 1994 Peter Aerts si \u00e8 laureato campione del mondo K-1 per la prima volta, replicando nel 1995 e nel 1998.\nLa sua vittoria nel 1998 \u00e8 stata la pi\u00f9 rapida nella storia del K-1, mettendo al tappeto rapidamente tutti gli avversari in un totale di soli 6:43 minuti. Il record \u00e8 poi stato battuto nell'agosto 2009 da Daniel Ghi\u021b\u0103, che ha vinto il torneo di qualificazione di Tokyo in 5:15 minuti.\n\u00c8 l'unico combattente ad aver partecipato a tutti i K-1 World Grand Prix dalla sua nascita nel 1993 per tutta la durata del periodo d'oro del K-1, durato fino al 2010.\nNel 1997 ruppe la relazione con Harinck, continuando ad allenarsi nella Mejiro Gym sotto Andre Mannaart, anch'egli un ex combattente K-1; negli anni seguenti ha poi fondato un proprio Team Aerts, con base alla Kops Gym di Amsterdam sotto Jan Plas ed Henry Hooft.\nIl 2 dicembre 2006 Peter Aerts entr\u00f2 al K-1 World Grand Prix 2006 come combattente di riserve, sconfiggendo il suo avversario Musashi ko al primo round. Dopo che Remy Bonjasky dovette dare forfait dal torneo per infortunio, Aerts incontr\u00f2 Glaube Feitosa nelle semifinali, vincendo per TKO al 2\u00ba round. In finale perse per\u00f2 ai punti contro Semmy Schilt, con verdetto unanime.\nIL 29 settembre 2007 Aerts affront\u00f2 Ray Sefo al GP di Seul, vincendo al primo turno per TKO, qualificandosi per la quindicesima volta consecutiva alle finali del K-1 Grand Prix, da tenersi quell'anno a dicembre alla Yokohama Arena. Nei quarti di finale atterr\u00f2 Junichi Sawayashiki alla prima ripresa; in semifinale sconfisse Remy Bonjasky con verdetto unanime. In finale fronteggi\u00f2 di nuovo Semmy Schilt, perdendo al primo round, sofferente per un infortunio al ginocchio.\nA inizi\u00f2 2009 Aerts si \u00e8 ricongiunto con l'allenatore Thom Harinck, ottenendo presto risultati impressionanti: una vittoria contro Errol Zimmerman ai punti e una KO3 contro Yosuke Nishijima, arrivando cos\u00ec alle finali del Grand Prix come grande favorito. Al primo turno per\u00f2 \u00e8 stato sorprendentemente sorpreso dal connazionale Alistair Overeem.\nA fine 2009 Aerts contava nel suo curriculum da kickboxer professionista 125 incontri disputati, con 96 vittorie (65 per ko), 28 sconfitte e un pareggio."}
{"id": "2768761", "revid": "322321", "url": "https://it.wikipedia.org/wiki?curid=2768761", "title": "Montemarciano", "text": "Montemarciano \u00e8 un comune italiano di abitanti della provincia di Ancona nelle Marche.\nGeografia fisica.\nIl Comune di Montemarciano si trova a nord della foce del Fiume Esino. Il territorio \u00e8 formato in prevalenza da una dolce collina affacciata sul mare, seguita da altre colline di seconda e terza schiera. Ad est si pu\u00f2 godere della vista del golfo di Ancona, in lontananza il profilo del Conero, a sud quella dell'Appennino, col Monte San Vicino in primo piano. La fascia litoranea \u00e8 stata oggetto, specie negli ultimi quarant'anni, di una forte urbanizzazione che ha portato la frazione di Marina di Montemarciano ad essere la pi\u00f9 popolosa di tutti gli altri centri urbani. Negli ultimi anni lo sviluppo urbanistico ha altres\u00ec interessato i centri interni, a cominciare dal capoluogo e dalle frazioni di Cassiano-Grugnaleto e Gabella.\nStoria.\nLa zona di Marina di Montemarciano fu certamente sede di insediamento romano, come testimoniano numerosi recenti ritrovamenti: forse una mutatio, una stazione di cambio lungo l'antica via costiera. Lungo la Strada Statale 16 il Mandracchio, struttura risalente al XV secolo, rimane ancora come testimonianza dell'antica stazione di posta e di cambio dei cavalli. Nel Medioevo, Montemarciano e Cassiano erano sede di castello e nel XV e XVI secolo il castello del capoluogo fu \"Vicariato\" delle celebri famiglie Malatesta, di origine romagnola, e Piccolomini, di origine senese, feudatari in nome dello Stato Pontificio. Di quest'epoca rimangono gli antichi Statuti, testimonianze preziose degli usi e dei costumi del tempo. Dopo il biennio 1591-1593, terminato il dominio del duca Ercole Sfrondati, il paese torn\u00f2 sotto il diretto controllo dello Stato della Chiesa, affidato alla Camera Apostolica fino all'annessione col Regno d'Italia.\nLa frazione Marina di Montemarciano, un tempo detta Case Bruciate, era il confine nord della repubblica di Ancona, e le fortificazioni presenti si spiegano nell'ambito del sistema difensivo dei Castelli di Ancona.\nSociet\u00e0.\nLingue e dialetti.\nLa zona di Montemarciano costituisce la propaggine pi\u00f9 meridionale dell'area dialettale senigalliese, variante del dialetto gallo-italico marchigiano.\nAmministrazione.\nGemellaggi.\nMontemarciano ha rapporti di partenariato con:\nSport.\nCalcio.\nA Montemarciano sono presenti quattro squadre: il Marina (Eccellenza), il Montemarciano calcio (Prima Categoria), il Real Casebruciate ( terza categoria) e il Marinamonte unica societ\u00e0 di calcio giovanile, quest'ultima confluita nel Marina nel 2016."}
{"id": "2768764", "revid": "2730", "url": "https://it.wikipedia.org/wiki?curid=2768764", "title": "Australian Open 1979", "text": "L'Australian Open 1979 \u00e8 stata la 68\u00aa edizione dell'Australian Open e ultima prova stagionale dello Slam per il 1979. Si \u00e8 disputato dal 24 dicembre 1979 al 2 gennaio 1980 sui campi in erba del Kooyong Stadium di Melbourne in Australia. Il singolare maschile \u00e8 stato vinto dall'argentino Guillermo Vilas, che si \u00e8 imposto sullo statunitense John Sadri in 3 set. Il singolare femminile \u00e8 stato vinto dalla statunitense Barbara Jordan, che ha battuto in due set la connazionale Sharon Walsh. Nel doppio maschile si \u00e8 imposta la coppia formata da Mark Edmondson e Kim Warwick, mentre nel doppio femminile hanno trionfato Betsy Nagelsen e Martina Navr\u00e1tilov\u00e1. Il doppio misto non si \u00e8 disputato.\nPartecipanti uomini.\nAltri partecipanti.\nI seguenti giocatori sono passati dalle qualificazioni:\nRisultati.\nSingolare maschile.\n Guillermo Vilas ha battuto in finale John Sadri, 7-6, 6-3, 6-2\nSingolare femminile.\n Barbara Jordan ha battuto in finale Sharon Walsh, 6-3, 6-3\nDoppio maschile.\n Peter McNamara / Paul McNamee hanno battuto in finale Paul Kronk / Cliff Letcher, 7-6, 6-2\nDoppio femminile.\n Judy Chaloner / Diane Evers hanno battuto in finale Leanne Harrison / Marcella Mesker, 6-2, 1-6, 6-0\nDoppio misto.\nIl doppio misto non \u00e8 stato disputato tra il 1970 e il 1985."}
{"id": "2768766", "revid": "287204", "url": "https://it.wikipedia.org/wiki?curid=2768766", "title": "Anaconda (Montana)", "text": "Anaconda, unico insediamento della Contea di Deer Lodge, si trova nelle zone montagnose del sud-ovest del Montana. Lo spartiacque del Nord America dista poco pi\u00f9 di 10 chilometri dalla citt\u00e0 dove la catena montuosa del Pintler raggiunge i 3.164 metri. Secondo il censimento 2004 la popolazione era di 9.088 abitanti, con un reddito pro capite di 21.163 dollari e un reddito medio per i nuclei di convivenza di 26.305 dollari. Il centro cittadino \u00e8 a 1.626 metri sul livello del mare.\nL'area della contea \u00e8 di 1.919\u00a0km\u00b2, caratterizzata da foreste, laghi e montagne.\nStoria.\nAnaconda fu fondata da Marcus Daly, uno dei Re del rame, che finanzi\u00f2 la costruzione di una fonderia nel vicino ruscello di Warm Springs per lavorare il rame delle miniere di Butte. Nel 1883 Daly propose di chiamare il paese \"Copperopolis\", ma il nome era stato gi\u00e0 utilizzato per un paese di minatori nella Contea di Meagher."}
{"id": "2768767", "revid": "767487", "url": "https://it.wikipedia.org/wiki?curid=2768767", "title": "Unplugged (Stone Temple Pilots)", "text": "Unplugged \u00e8 il primo album dal vivo della band grunge Stone Temple Pilots, pubblicato nel 1993.\nCome tutte le esibizioni Unplugged anche questa si svolse a New York, e come tutte le esibizioni di questo tipo fu ripresa e mandata in onda mondiale da MTV il 17 novembre 1993. L'album presenta alcuni brani tratti dal primo album Core; questa esibizione rimase soprattutto memorabile perch\u00e9 il brano \"Big Empty\" venne eseguito per la prima volta dal vivo. Fra gli altri brani c'\u00e8 anche \"Andy Warhol\" cover di David Bowie, e \"Sex Type Thing\", che fu inserita nell'album come bonus track. Ospiti dell'album sono Shawn Tubbs e Lonnie Tubbs."}
{"id": "2768768", "revid": "729019", "url": "https://it.wikipedia.org/wiki?curid=2768768", "title": "Castello di Rivarola", "text": "Il castello di Rivarola fu un'antica fortificazione nel comune ligure di Carasco, nella bassa val Fontanabuona.\nStoria.\nSecondo le fonti storiche e i numerosi ritrovamenti archeologici, nell'odierno abitato di Rivarola, oggi frazione del comune caraschese, fu edificato dalla Repubblica di Genova un fortilizio sul colle che tuttora domina la congiunzione dei torrenti Lavagna e Graveglia per dare origine al fiume Entella. La costruzione dell'edificio, avviata nel 1132, fu alquanto strategica per la repubblica genovese in quanto le permise il controllo e la difesa di questa area governata dalla supremazia dei conti Fieschi di Lavagna.\nIl castello \u00e8 citato in documenti successivi (1145) e proprio all'interno del fortilizio fu siglato l'atto di donazione, nel 1166, del castello di Levaggi (Borzonasca) al comune genovese con il presidio, in base agli accordi, di un capitano nominato dai Fieschi.\nL'unione tra le famiglie Fieschi e Malaspina del 1172 diede l'avvio ad una delicata fase politica anti-genovese che port\u00f2 ad un'aspra guerra che coinvolse, oltre che il capoluogo ligure, anche il comprensorio del Tigullio occidentale. Opizzone Malaspina attacc\u00f2 la cittadella di Chiavari e assediandone il locale castello, suo figlio Moruello Malaspina invase Sestri Levante e altri soldati, circa duecentocinquanta cavalieri e tremila fanti come descrive lo storico Caffaro di Rustico da Caschifellone nei suoi Annali Genovesi, diedero l'avvio ad un assedio presso il castello di Rivarola.\nIl castello cadde ben presto nelle mani dei soldati, cos\u00ec come Sestri Levante, ma un pronto intervento da Genova, supportato inoltre da truppe locali, scongiurarono un nuovo assetto politico contro la Superba riportando nel territorio equilibrio e la propria supremazia anche nei secoli successivi.\nCon il pieno controllo della Repubblica di Genova dell'area, con l'ausilio anche degli stessi Fieschi grazie a compromessi e garanzie sulla politica gestionale dei vari borghi, il castello, oramai perso la sua funzione militare e di controllo, cadde in disuso e ad un lento abbandono. Per mancanza di fonti storiche successive, perse a causa degli eventi storici e alluvionali che coinvolsero il comune, si suppone che parti del fortilizio furono utilizzate per la costruzione di case e muri del nucleo odierno di Rivarola.\nDel millenario castello rimangono, tuttavia, resti e tracce di alcuni tratti di mura (in alcuni punti alti due metri) di forma rettangolare, semicircolare e quadrata, molto probabilmente rinvenimenti della struttura principale e delle torri d'avvistamento.\nINDAGINI ARCHEOLOGICHE\nIndagini archeologiche 1996/2018\nLe indagini archeologiche condotte a Rivarola si inseriscono nel quadro di un pi\u00f9 ampio progetto di studio sull\u2019incastellamento ed il popolamento medievale della Liguria Orientale e sono nate \u2013 nel 1996 \u2013 da una doppia esigenza. Si intendeva, infatti, avviare un\u2019indagine archeologica \u201ccampione\u201d nell\u2019ambito di un insediamento fortificato genovese e, in particolare, del castello che, alla luce delle fonti scritte, risultava essere stato il pi\u00f9 importante nel quadro della politica di espansione genovese nell\u2019area del Tigullio nella prima met\u00e0 del XII secolo. Si voleva, inoltre, verificare la possibilit\u00e0 di un incastellamento signorile anteriore al 1132, data della conquista genovese del colle di Rivarola. Entrambi gli elementi erano ipotizzabili sulla base dell\u2019analisi delle fonti scritte, ma anche considerando la posizione strategica del castello, ubicato in corrispondenza del punto di congiunzione di tre sistemi di valli (Val Fontanabuona, Val Graveglia e Valle Sturla), al centro di un\u2019area di forte sviluppo di poteri locali tra XI e XII secolo. Le ricerche sono riprese nel 2018, sotto la direzione dell'archeologo Fabrizio Benente, nel quadro delle attivit\u00e0 della Cattedra di Archeologia medievale dell\u2019Universit\u00e0 di Genova. \nhttps://ricerca.repubblica.it/repubblica/archivio/repubblica/2019/07/30/i-misteri-di-rivarola-dalle-cave-di-pietra-al-castelloGenova11.html"}
{"id": "2768771", "revid": "126257", "url": "https://it.wikipedia.org/wiki?curid=2768771", "title": "Ponte de Dion", "text": ""}
{"id": "2768772", "revid": "715388", "url": "https://it.wikipedia.org/wiki?curid=2768772", "title": "Australian Open 1978", "text": "L'Australian Open 1978 \u00e8 stata la 67\u00aa edizione dell'Australian Open e ultima prova stagionale dello Slam per il 1978. Si \u00e8 disputato dal 25 dicembre 1978 al 3 gennaio 1979 sui campi in erba del Kooyong Stadium di Melbourne in Australia. Il singolare maschile \u00e8 stato vinto dall'argentino Guillermo Vilas, che si \u00e8 imposto sull'australiano John Marks in 4 set. Il singolare femminile \u00e8 stato vinto dall'australiana Christine O'Neil, che ha battuto in 2 set la statunitense Betsy Nagelsen. Nel doppio maschile si \u00e8 imposta la coppia formata da Wojciech Fibak e Kim Warwick, mentre nel doppio femminile hanno trionfato Wojciech Fibak e Kim Warwick. Il doppio misto non si \u00e8 disputato.\nRisultati.\nSingolare maschile.\n Guillermo Vilas ha battuto in finale John Marks 6\u20134, 6\u20134, 3\u20136, 6\u20133\nSingolare femminile.\n Christine O'Neil ha battuto in finale Betsy Nagelsen 6\u20133, 7\u20136(3)\nDoppio maschile.\n Wojciech Fibak / Kim Warwick hanno battuto in finale Paul Kronk / Cliff Letcher 7\u20136, 7\u20135\nDoppio femminile.\n Betsy Nagelsen / Ren\u00e1ta Tomanov\u00e1 hanno battuto in finale Naoko Sat\u014d / Pam Whytcross 7-5, 6-2\nDoppio misto.\nIl doppio misto non \u00e8 stato disputato tra il 1970 e il 1985."}
{"id": "2768773", "revid": "339392", "url": "https://it.wikipedia.org/wiki?curid=2768773", "title": "San Luciero di Farfa", "text": ""}
{"id": "2768777", "revid": "381299", "url": "https://it.wikipedia.org/wiki?curid=2768777", "title": "Tommaso di Maurienne", "text": ""}
{"id": "2768778", "revid": "70352866", "url": "https://it.wikipedia.org/wiki?curid=2768778", "title": "Nokia 6165i", "text": "Il Nokia 6165i \u00e8 un telefono cellulare prodotto dall'azienda finlandese Nokia e messo in commercio nel 2006."}
{"id": "2768781", "revid": "339392", "url": "https://it.wikipedia.org/wiki?curid=2768781", "title": "San Luciero di Maurienne", "text": ""}
{"id": "2768783", "revid": "339392", "url": "https://it.wikipedia.org/wiki?curid=2768783", "title": "Luciero di Farfa", "text": ""}
{"id": "2768784", "revid": "110157", "url": "https://it.wikipedia.org/wiki?curid=2768784", "title": "That's My Goal", "text": "That's My Goal \u00e8 il singolo d'esordio del cantante pop britannico Shayne Ward, pubblicato dall'etichetta discografica BMG il 21 dicembre 2005.\nLa canzone, scritta da J\u00f6rgen Elofsson, Jem Godfrey e Bill Padley e prodotta da Per Magnusson e David Kreuger, \u00e8 stata presentata durante la finale della seconda edizione britannica del talent show \"X Factor\" della quale il cantante \u00e8 risultato vincitore. \u00c8 stata inserita nell'album di debutto del cantante, l'eponimo \"Shayne Ward\", pubblicato diversi mesi dopo.\nIl singolo ha riscosso un ottimo successo raggiungendo il vertice delle classifiche britanniche e irlandesi e conteneva due cover, entrambe interpretate durante la partecipazione del cantante al talent show; una reinterpretazione di \"If You're Not the One\" di Daniel Bedingfield e di \"Right Here Waiting\" di Richard Marx."}
{"id": "2768785", "revid": "29470207", "url": "https://it.wikipedia.org/wiki?curid=2768785", "title": "Isabella Gallinelli", "text": ""}
{"id": "2768787", "revid": "6923", "url": "https://it.wikipedia.org/wiki?curid=2768787", "title": "English Defence League", "text": "La English Defence League (EDL) \u00e8 un gruppo di protesta di estrema destra contro quella che considera l'espansione dell'islamismo e della Sharia nel Regno Unito. La EDL si autodefinisce come un'organizzazione anti-razzista e a favore dei diritti umani, fondata sulla convinzione che la religione islamica \"mette in pericolo lo stile di vita cristiano inglese\".\nL'EDL \u00e8 stata invece descritta come islamofoba, e, a ottobre 2013, i cofondatori, Tommy Robinson e Kevin Carroll, con Robinson che ha espresso perplessit\u00e0 sui \"pericoli dell'estremismo di estrema destra\". Il ruolo di Robinson \u00e8 stato assunto da Tim Ablitt."}
{"id": "2768796", "revid": "52953", "url": "https://it.wikipedia.org/wiki?curid=2768796", "title": "Australian Open 1977 (dicembre)", "text": "L'Australian Open del dicembre 1977 \u00e8 stata la 66\u00aa edizione dell'Australian Open e ultima prova stagionale dello Slam per il 1977. Si \u00e8 disputato dal 19 al 31 dicembre 1977 sui campi in erba del Kooyong Stadium di Melbourne in Australia. Il singolare maschile \u00e8 stato vinto dallo statunitense Vitas Gerulaitis, che si \u00e8 imposto sul britannico John Lloyd in 5 set. Il singolare femminile \u00e8 stato vinto dall'australiana Evonne Goolagong Cawley, che ha battuto in 2 set la connazionale Helen Gourlay Cawley. Nel doppio maschile si \u00e8 imposta la coppia formata da Ray Ruffels e Allan Stone, mentre nel doppio femminile hanno trionfato Evonne Goolagong Cawley e Helen Gourlay Cawley insieme a Mona Schallau Guerrant e Kerry Melville Reid. Il doppio misto non si \u00e8 disputato.\nPartecipanti uomini.\nAltri partecipanti.\nI seguenti giocatori sono passati dalle qualificazioni:\nRisultati.\nSingolare maschile.\n Vitas Gerulaitis ha battuto in finale John Lloyd 6\u20133, 7\u20136, 5\u20137, 3\u20136, 6\u20132\nSingolare femminile.\n Evonne Goolagong Cawley ha battuto in finale Helen Gourlay Cawley 6\u20133, 6\u20130\nDoppio maschile.\n Ray Ruffels / Allan Stone hanno battuto in finale John Alexander / Phil Dent 7\u20136, 7\u20136\nDoppio femminile.\n Evonne Goolagong Cawley / Helen Gourlay Cawley e Mona Schallau Guerrant / Kerry Melville Reid hanno condiviso il titolo perch\u00e9 la finale non si \u00e8 disputata per pioggia.\nDoppio misto.\nIl doppio misto non \u00e8 stato disputato tra il 1970 e il 1985.\nJunior.\nSingolare ragazzi.\n Ray Kelly\nSingolare ragazze.\n Amanda Tobin\nDoppio ragazzi.\nTorneo iniziato nel 1981\nDoppio ragazze.\nTorneo iniziato nel 1981"}
{"id": "2768800", "revid": "1573940", "url": "https://it.wikipedia.org/wiki?curid=2768800", "title": "Nazyvaevsk", "text": "Nazyvaevsk \u00e8 una citt\u00e0 della Russia siberiana sudoccidentale (oblast' di Omsk), situata nella steppa dell'I\u0161im, 149\u00a0km a nordovest del capoluogo Omsk; \u00e8 il capoluogo del \"rajon\" Nazyvaevskij, pur essendo amministrativamente autonoma.\nLa cittadina fu fondata nel 1911 come insediamento annesso ad una stazione ferroviaria; ottenne \"status\" di citt\u00e0 nel 1956."}
{"id": "2768801", "revid": "1347902", "url": "https://it.wikipedia.org/wiki?curid=2768801", "title": "Provincia Autonoma della Voivodina (1945-1963)", "text": "La provincia autonoma della Voivod\u00edna (serbo-croato \"Autonomna Pokrajina Vojvodina\"; cirillico: \"\u0410\u0443\u0442\u043e\u043d\u043e\u043c\u043d\u0430 \u041f\u043e\u043a\u0440\u0430\u0458\u0438\u043d\u0430 \u0412\u043e\u0458\u0432\u043e\u0434\u0438\u043d\u0430\") era una delle aree autonome della Repubblica Popolare di Serbia in seno alla Repubblica Federativa Popolare di Iugoslavia dal 1946 al 1963. Il capoluogo era Novi Sad.\nLa provincia autonoma venne costituita all'interno della Serbia incorporando i territori di Sirmia, Banato e Ba\u010dka e riprendendo il nome storico di Voivod\u00edna al posto del precedente nome di banato del Danubio che aveva al tempo del Regno di Iugoslavia.\nNel 1963, con la promulgazione della nuova costituzione, la sua denominazione venne cambiata in Provincia Socialista Autonoma della Voivodina, diventando dal 1974 al 1992 una delle unit\u00e0 federali della Repubblica Socialista Federale di Jugoslavia.\nNel 1990, quando il XIV Congresso decise la dissoluzione della Lega dei Comunisti di Jugoslavia, la regione riprese la denominazione di \"Provincia Autonoma della Voivod\u00edna\" in seno alla Repubblica di Serbia, entrando a far parte dal 1992, quando in seguito alle guerre jugoslave lo Stato iugoslavo si dissolse, della Repubblica Federale di Jugoslavia, costituita dalla Serbia e dal Montenegro."}
{"id": "2768802", "revid": "484362", "url": "https://it.wikipedia.org/wiki?curid=2768802", "title": "Abd al-Hamid ibn Yahy\u00e0", "text": "Biografia.\nSarebbe stato, secondo alcuni, di origine araba, secondo altri, sarebbe nato invece vicino all'Eufrate da un prigioniero di origine persiana, divenuto \"mawl\u0101\" di un clan di Quraysh. Entrato a lavorare nella cancelleria del califfo Hish\u0101m, divenne il capo della segreteria dell'ultimo califfo omayyade Marwan ibn Muhammad che, secondo alcune fonti, segu\u00ec in Egitto, per sfuggire agli Abbasidi, dove sarebbero stati uccisi entrambi nel 750.&lt;br&gt;\nSecondo altre fonti, \u02bfAbd al-\u1e24am\u012bd ibn Ya\u1e25y\u0101 si sarebbe rifugiato, con il suo discepolo Ibn al-Muqaffa\u02bf, in Egitto dove fu catturato e ucciso.\nSecondo la tradizione, avrebbe scritto mille pagine di epistole (\"ris\u0101la\", pl. \"ras\u0101\u02beil\") e testi diversi, di cui per\u00f2 ci sono giunti soltanto pochi esempi. Le sue lettere pi\u00f9 importanti sono due: la prima potrebbe essere considerata uno \"specchio per principi\", in quanto contiene consigli all'Emiro 'Abd All\u0101h, figlio di Marw\u0101n II, mentre la seconda \u00e8 rivolta ai segretari (\"kutt\u0101b\") e tratta delle loro attivit\u00e0. Sembra fosse stato il primo ad impiegare, nello stile epistolare, formule introduttive e conclusive, oltre a temi e forme proprie dell'amministrazione sasanide."}
{"id": "2768807", "revid": "22356", "url": "https://it.wikipedia.org/wiki?curid=2768807", "title": "Gargantuavis", "text": ""}
{"id": "2768809", "revid": "122904660", "url": "https://it.wikipedia.org/wiki?curid=2768809", "title": "Nokia 6200", "text": "Il Nokia 6200 \u00e8 un telefono cellulare prodotto dall'azienda finlandese Nokia e messo in commercio nel 2003. Questo telefono, destinato al mercato americano, \u00e8 disponibile nelle varianti nero e silver."}
{"id": "2768811", "revid": "125841455", "url": "https://it.wikipedia.org/wiki?curid=2768811", "title": "La prima cosa bella (film)", "text": "La prima cosa bella \u00e8 un film del 2010 diretto da Paolo Virz\u00ec.\n\u00c8 il nono film del regista livornese, che torna a girare nella sua citt\u00e0 natale. Le riprese sono iniziate l'11 maggio 2009 e il film \u00e8 uscito nelle sale cinematografiche italiane il 15 gennaio 2010.\nIl film ha ottenuto 18 candidature ai David di Donatello 2010, tra cui quelle per il miglior film, il miglior regista e i migliori attori, vincendo tre premi, per la sceneggiatura, l'attrice protagonista (Micaela Ramazzotti) e l'attore protagonista (Valerio Mastandrea). Ha inoltre ottenuto 10 candidature ai Nastri d'argento 2010, vincendo quattro premi, per il regista del miglior film, la sceneggiatura, l'attrice protagonista (Micaela Ramazzotti e Stefania Sandrelli) e i costumi.\n\u00c8 stato scelto dalla commissione dell'ANICA come candidato italiano all'Oscar 2011 per il miglior film straniero.\nTrama.\nEstate 1971, elezione di miss Pancaldi, evento clou della stagione estiva livornese, celebrato nel suo stabilimento balneare pi\u00f9 noto. L'elezione di Anna come \"mamma pi\u00f9 bella\" sembra essere il fatto che scatena scompiglio nella storia della famiglia Michelucci, dando il via a una serie di eventi tragicomici che arrivano fino ai giorni nostri.\nBruno Michelucci, professore di lettere di mezz'et\u00e0 in un istituto alberghiero di Milano, \u00e8 un uomo infelice e fondamentalmente insoddisfatto della sua vita. Quando la sorella pi\u00f9 giovane Valeria lo chiama a Livorno, al capezzale della madre Anna, giunta allo stadio terminale di una lunga lotta contro il cancro, l'uomo, riluttante, si dispone a riallacciare una relazione che aveva troncato molti anni prima, durante l'adolescenza, quando fuorviato dalle maldicenze dei suoi compagni di liceo, si era convinto che la madre fosse una donna di facili costumi.\nL'occasione di questo tardivo riavvicinamento diventa propizia per ripercorrere tutta l'esistenza della sua famiglia, da quella notte ai bagni Pancaldi, in cui venne piantato il seme di una distruttiva forma di gelosia del padre, passando attraverso il fallimento del matrimonio dei suoi genitori, le fughe, i litigi, la vita disordinata ma anche ricca di affettivit\u00e0 e di momenti di allegria, gli espedienti, gli incontri fortunati, le amicizie, le perdite e i lutti, fino alla definitiva separazione da una madre mai completamente compresa, seppur profondamente e segretamente amata.\nPoco alla volta Bruno diventa consapevole di segreti che non aveva mai voluto comprendere. Gli ultimi giorni di vita della madre Anna, costretta a cedere la sua prorompente ed estrosa vitalit\u00e0 di fronte all'avanzare inesorabile della malattia, sono l'occasione per riannodare rapporti sciolti troppo bruscamente, per rileggere, dal punto di vista di un uomo ormai maturo, fatti e comportamenti di persone che hanno affollato la sua infanzia e la giovinezza, per arrivare a concedere infine a tutti quanti, primo tra tutti a se stesso, una nuova occasione e un nuovo inizio, prima che sia troppo tardi e che la separazione diventi definitiva.\nCast.\nNel ruolo di Anna Nigiotti coniugata Michelucci negli anni Settanta e Ottanta \u00e8 stata scelta Micaela Ramazzotti, moglie del regista. Lo stesso personaggio ai giorni nostri \u00e8 interpretato da Stefania Sandrelli.\nNel cast della commedia corale, scritta da Virz\u00ec insieme a Francesco Bruni e Francesco Piccolo, ci sono anche Valerio Mastandrea, Marco Messeri, Claudia Pandolfi, Paolo Ruffini e Dario Ballantini.\nPer la scelta dei giovani attori che hanno interpretato le diverse et\u00e0 di Bruno e Valeria, sono stati realizzati pi\u00f9 di 6500 provini in collaborazione con la quasi totalit\u00e0 degli istituti scolastici presenti sul territorio di Livorno e provincia, fino a scegliere\nAurora Frasca e Giacomo Bibbiani (Valeria e Bruno 1971), Giulia Burgalassi e Francesco Rapalino (Valeria e Bruno 1980).\nAltri giovani attori sono stati scelti per ruoli minori, come Jacopo Dini (Giancarlo Barbacci 1980), Alessandra Cantini (Elena Talini 1980) e Edoardo Ferrari (Andrea Baldacci 1980).\nColonna sonora.\nIl titolo del film \u00e8 tratto dall'omonima canzone con testo di Mogol e musica di Gian Franco Reverberi e Nicola Di Bari, portata al successo da quest'ultimo nel 1970, di cui la cantante Malika Ayane ha realizzato una cover per la colonna sonora del film. Altri brani che si ascoltano nel film sono \"L'immensit\u00e0\" (musica di Mariano Detto e Don Backy, che ha scritto anche il testo insieme a Mogol), \"Born to Be Alive\" (Patrick Hernandez), due canzoni dei Camaleonti, \"L'eternit\u00e0\" e \"L'ora dell'amore\", una dei Virginiana Miller, \"L'angelo necessario\", e tre dei livornesi Bad Love Experience, \"21st Century Boy\", \"Knowing all the Things I've Known\" e \"The Days\", che sono presenti nel film anche nei panni del gruppo rock beat \"Le nuove dimensioni\". La scena del matrimonio ha per sottofondo l'intermezzo di \"Cavalleria rusticana\" del pi\u00f9 celebre musicista livornese, Pietro Mascagni.\nIncassi.\nNel primo weekend di programmazione, il film ha incassato 1.336.360 \u20ac, con un'uscita in 333 copie. Si tratta del miglior risultato assoluto per quanto riguarda il primo weekend dei film di Paolo Virz\u00ec. In totale il film ha incassato 6.612.000 \u20ac."}
{"id": "2768814", "revid": "80339", "url": "https://it.wikipedia.org/wiki?curid=2768814", "title": "Nazyvayevsk", "text": ""}
{"id": "2768815", "revid": "715388", "url": "https://it.wikipedia.org/wiki?curid=2768815", "title": "Australian Open 1977 (gennaio)", "text": "L'Australian Open del gennaio 1977 \u00e8 stata la 65\u00aa edizione dell'Australian Open e ultima prova stagionale dello Slam per il 1976. Si \u00e8 disputato dal 3 al 9 gennaio 1977 sui campi in erba del Kooyong Stadium di Melbourne in Australia. Il singolare maschile \u00e8 stato vinto dallo statunitense Roscoe Tanner, che si \u00e8 imposto sull'argentino Guillermo Vilas in 3 set. Il singolare femminile \u00e8 stato vinto dall'australiana Kerry Melville Reid, che ha battuto in 2 set connazionale Dianne Fromholtz Balestrat. Nel doppio maschile si \u00e8 imposta la coppia formata da Arthur Ashe e Tony Roche, mentre nel doppio femminile hanno trionfato Dianne Fromholtz Balestrat e Helen Gourlay Cawley. Il doppio misto non si \u00e8 disputato.\nPartecipanti uomini.\nAltri partecipanti.\nI seguenti giocatori sono passati dalle qualificazioni:\nRisultati.\nSingolare maschile.\n Roscoe Tanner ha battuto in finale Guillermo Vilas 6\u20133, 6\u20133, 6\u20133\nSingolare femminile.\n Kerry Melville Reid ha battuto in finale Dianne Fromholtz Balestrat 7\u20135, 6\u20132\nDoppio maschile.\n Arthur Ashe / Tony Roche hanno battuto in finale Charlie Pasarell / Erik Van Dillen 6\u20134, 6\u20134\nDoppio femminile.\n Dianne Fromholtz Balestrat / Helen Gourlay Cawley hanno battuto in finale Kerry Melville Reid / Betsy Nagelsen 5-7, 6-1, 7-5\nDoppio misto.\nIl doppio misto non \u00e8 stato disputato tra il 1970 e il 1985.\nJunior.\nSingolare ragazzi.\n Ray Kelly\nSingolare ragazze.\n Amanda Tobin\nDoppio ragazzi.\nTorneo iniziato nel 1981\nDoppio ragazze.\nTorneo iniziato nel 1981"}
{"id": "2768820", "revid": "765341", "url": "https://it.wikipedia.org/wiki?curid=2768820", "title": "No Promises (Bryan Rice)", "text": "No Promises \u00e8 il singolo di debutto del cantante pop danese Bryan Rice, pubblicato nel 2005 dall'etichetta discografica EMI.\nLa canzone, contenuta nell'album d'esordio del cantante \"Confessional\", \u00e8 stata scritta da Jonas Schr\u00f8der e Lucas Sieber e prodotta da Chief 1, ed \u00e8 stata utilizzata come colonna sonora del film danese \"Nynne\".\nVersione di Shayne Ward.\nLa canzone \u00e8 stata reinterpretata nel 2006 dal cantante pop britannico Shayne Ward, pubblicata come singolo il 10 aprile 2006 dall'etichetta discografica Sony BMG ed estratta dall'album di debutto del cantante, l'eponimo \"Shayne Ward\".\nIl singolo ha riscosso un ottimo successo in Irlanda e Regno Unito, dove ha raggiunto rispettivamente la prima e la seconda posizione delle classifiche. Conteneva una cover del celebre brano dei Righteous Brothers \"Unchained Melody\" e di \"A Million Love Songs\" dei \"Take That\"."}
{"id": "2768834", "revid": "1632387", "url": "https://it.wikipedia.org/wiki?curid=2768834", "title": "Final Exit", "text": "I Final Exit sono stati un gruppo hardcore punk svedese, formato a Ume\u00e5 nel 1987 dai componenti dei Refused. Il gruppo suonava utilizzando pseudonimi e si caratterizzava per sonorit\u00e0 hardcore pi\u00f9 classiche rispetto a quelle dei Refused nonch\u00e9 per aver suonato spesso dal vivo nudi.\nStoria del gruppo.\nI Final Exit pubblicano il loro primo album, \"Teg\", nel 1994, seguito nel 1997 da \"Ume\u00e5\". Successivamente al tour promozionale dell'album, il gruppo si scioglier\u00e0.\nDopo una reunion per la festa Ume\u00e5Open alla fine del marzo 2007, nell'aprile dello stesso anno \u00e8 uscita la raccolta \"Final Exit - Det Egentliga V\u00e4sterbotten\"."}
{"id": "2768838", "revid": "110157", "url": "https://it.wikipedia.org/wiki?curid=2768838", "title": "Stand by Me (Shayne Ward)", "text": "Stand by Me \u00e8 un singolo del cantante pop britannico Shayne Ward, terzo estratto dall'album di debutto del cantante, l'eponimo \"Shayne Ward\".\nIl singolo \u00e8 stato pubblicato dall'etichetta discografica Sony BMG il 10 luglio 2006 ed \u00e8 stato prodotto da Kotecha e Romdhane."}
{"id": "2768840", "revid": "70352893", "url": "https://it.wikipedia.org/wiki?curid=2768840", "title": "Nokia 6212 classic", "text": "Il Nokia 6212 classic \u00e8 un telefono cellulare prodotto dall'azienda finlandese Nokia e messo in commercio nel 2008."}
{"id": "2768842", "revid": "767487", "url": "https://it.wikipedia.org/wiki?curid=2768842", "title": "Provincia di Bagua", "text": "La provincia di Bagua \u00e8 una provincia del Per\u00f9, situata nella regione di Amazonas.\nGeografia antropica.\nSuddivisioni amministrative.\n\u00c8 divisa in 6 distretti (comuni)"}
{"id": "2768843", "revid": "117612733", "url": "https://it.wikipedia.org/wiki?curid=2768843", "title": "Un Souvenir de Solf\u00e9rino", "text": "Un ricordo di Solferino (\"Un Souvenir de Solf\u00e9rino\", in francese), pubblicato nel novembre del 1862, \u00e8 un memoriale di guerra scritto da Henry Dunant, il cui contenuto forn\u00ec un valido aiuto alla nascita della Croce Rossa.\nContenuto del memoriale.\nIn esso Dunant, fondatore del Movimento Internazionale di Croce Rossa e Mezzaluna Rossa racconta la battaglia di Solferino e San Martino, combattuta il 24 giugno 1859 fra l'esercito franco-piemontese e quello austriaco, sulle colline che contornano da sud il lago di Garda.\nIl \"Souvenir\", all'epoca in cui fu redatto, era un libriccino sconosciuto, scritto da un autore che non aveva competenze specifiche per la sua realizzazione, non era destinato ad un grande pubblico, ma ad una cerchia di amici, un libro, insomma, senza grandi pretese.\nTuttavia suscit\u00f2 grande scalpore, tanto che, a distanza di soli due anni dalla sua prima pubblicazione, nell'autunno del 1862, fu firmata la Convenzione di Ginevra (22 agosto 1864).\nDunant era giunto in Italia come \"semplice turista\"; in realt\u00e0, visto il suo insuccesso in Algeria, probabilmente si rec\u00f2 in Italia con la speranza di ingraziarsi Napoleone III, per il quale aveva in precedenza scritto un libro apologetico, forse per poterne trarre dei benefici economici.\nRimase profondamente segnato dagli orrori della battaglia di Solferino, forse a causa della sua predisposizione d'animo e del travaglio interiore dovuto al suo fallimento finanziario in Algeria. Dinanzi al tracollo dell'assistenza sanitaria militare rimase colpito, anche se non fu spettatore diretto della battaglia. Il titolo del libro deriva forse da questa sorta di trauma subito: \"Ricordo da Solferino\", non \"ricord\"i\"\".\nIl libro \u00e8 stato rimaneggiato varie volte dall'autore (circa otto), prima di giungere all'edizione definitiva. Ci sono state aggiunte posteriori, parti cancellate, altre aggiornate a causa di una migliore documentazione tratta dalla quotidianit\u00e0, ripresa da altre fonti o testimoniali dirette o giornalistiche. Le riedizioni seguirono un po' la parabola personale di Dunant, ma in realt\u00e0 il testo non cambi\u00f2 mai.\nLo stile espositivo \u00e8 diaristico, empirista. Riporta il dolore della guerra, che vede al suo fondo, fino ad arrivare a capovolgere la medaglia della vittoria in sconfitta, in miseria e morte.\nIl \"Souvenir\", negli anni seguenti la sua pubblicazione, non ebbe il posto d'onore che giustamente gli spettava. Infatti, inizialmente, a tutti coloro che lo richiedevano, veniva fornita l'edizione di Amsterdam del 1902, inopportunamente introdotta da una nota poco esatta sulle origini della Croce Rossa, oppure una copia dell'opuscolo di Gustave Moynier, \"La fondazione della Croce Rossa\".\nNel \"Souvenir\" sono, per\u00f2, contenuti tutti e sette i principi che tutt'oggi ispirano la Croce Rossa, a distanza di 150 anni dalla sua fondazione: \"umanit\u00e0\", \"imparzialit\u00e0\", \"neutralit\u00e0\", \"indipendenza\", \"volontariet\u00e0\", \"unit\u00e0\", \"universalit\u00e0\".\nInoltre il progetto dell'\"organizzazione sanitaria\", che poi diventer\u00e0 la Croce Rossa, viene colto nel \"Souvenir\" ancora in germe, ma gi\u00e0 abbastanza chiaro. \u00c8 ben visibile il senso profondo che dovrebbe animare l'istituzione, quasi anche il come dovrebbe sorgere e funzionare.\nIl \"libriccino che sconvolse l'Europa\", breve e pittorico nello stile descrittivo, pu\u00f2 convenzionalmente essere suddiviso in diciassette paragrafi, nei quali si individuano chiaramente i temi cruciali del testo, le osservazioni e le proposte del giovane Dunant."}
{"id": "2768848", "revid": "62748", "url": "https://it.wikipedia.org/wiki?curid=2768848", "title": "Robert de Cotte", "text": "Biografia.\nAllievo e collaboratore di Jules Hardouin Mansart, assunse la direzione dei lavori lasciati in sospeso dal suo maestro.\nRobert de Cotte entr\u00f2 nel 1687 nella Acad\u00e9mie royale d'architecture ed assunse il ruolo di \"Architetto del re\" due anni dopo. Ma gi\u00e0 in precedenza si era distinto assumendo la direzione della manifattura dei Gobelins, dal 1669.\nLavor\u00f2 assieme a Mansart per la realizzazione della cappella del castello di Versailles e alla Place Vend\u00f4me. Si occup\u00f2 di numerosi progetti commissionati dalla alta nobilt\u00e0 parigina. Nella capitale francese costru\u00ec un vasto numero di \"h\u00f4tel particuliers\", tra i quali l'h\u00f4tel des Mousquetaires, l'h\u00f4tel du Maine, l'h\u00f4tel d'Estr\u00e9es, l'h\u00f4tel de Bourbon Cond\u00e9, oltre al portale della chiesa di San Rocco e varie decorazioni all'interno di Notre-Dame. \nFuori Parigi si mise in evidenza per i palazzi episcopali di Strasburgo e di Verdun, per la piazza Bellecuor a Lione, oltre per i numerosi lavori svolti in Germania per conto dell'elettore di Baviera e di Colonia, nei castelli di Br\u00fchl, di W\u00fcrzburg, di Bonn e di Poppelsdorf.\nVenne richiesto il suo intervento anche in Spagna da Filippo V, per i progetti del palazzo del Buon Ritiro e per il Palazzo Reale a Madrid, e da Vittorio Amedeo II di Savoia, per il quale realizz\u00f2 numerosi castelli, come quello di Rivoli.\nDe Cotte viene considerato un importante esponente di transizione tra il Classicismo barocco e quello Rococ\u00f2, ed un caposcuola dello stile Reggenza, che cerc\u00f2 di esaltare la comodit\u00e0 e la raffinatezza anche nelle case comuni.\nVenne collaborato spesso da suo figlio Jules-Robert de Cotte.\nLa Biblioteca Nazionale di Parigi conserva i disegni di Robert de Cotte, raccolti in otto volumi."}
{"id": "2768849", "revid": "2134764", "url": "https://it.wikipedia.org/wiki?curid=2768849", "title": "Paulinho Boracini", "text": ""}
{"id": "2768854", "revid": "1543377", "url": "https://it.wikipedia.org/wiki?curid=2768854", "title": "Thomas de Keyser", "text": "Biografia.\nFiglio d'arte dell'architetto e scultore Hendrick Cornelisz de Keyser (1565-1621), il suo percorso formativo culturale non \u00e8 sicuro, anche se Aert Pietersz, Cornelis van der Voort, Werner van Valckert e Nicolas Elias seguirono in diverse occasioni il giovane artista.\nDe Keyser si avvicin\u00f2 al gusto manieristico effettuando una sintesi fra l'arte fiorentina e quella di Fontainebleau.\nLa popolarit\u00e0 maggiore di De Keyser fu dovuta all'attivit\u00e0 di ritrattista, che lo rese il pi\u00f9 importante esponente del settore fino alla comparsa di Rembrandt. Quest'ultimo, comunque, sub\u00ec l'influenza di De Keyser e difatti l'attribuzione di alcuni lavori dei due artisti \u00e8 stata spesso discussa e dibattuta dai critici d'arte. \nCome ritrattista, De Keyser fu influenzato dapprima dai pittori tradizionali Cornelis Ketel e A. Pieterzoon, successivamente da Frans Hals, moderando l'energica pennellata e rendendola pi\u00f9 fluente, approfondendo l'interpretazione psicologica e la caratterizzazione morale dei personaggi, come evidenziato nei \"Sindaci degli orafi\" (1627) e nei \"Corpi di guardia\" (1632). \nSi specializz\u00f2 nel ritratto di piccolo formato, di gruppo o singolo e nella presentazione di ambienti borghesi, divenuti, con il passare degli anni, sempre pi\u00f9 ritratti di classe e di costume pi\u00f9 che di personaggi, includenti elementi rembrandtiani.\nInoltre non da sottovalutare fu la sua produzione di temi mitologici e storici, con qualche ispirazione rubensiana, basti pensare al \"Teseo e Arianna\", ora conservato al Royal Palace di Amsterdam.\nIl suo stile pittorico influenz\u00f2 numerosi ritrattisti, tra i quali Nicolaes Eliaszoon Pickenoy, Ludolf de Jongh e Jacob van Loo.\nMa durante la sua carriera affront\u00f2 diverse attivit\u00e0, come quella di disegnatore per vetrate e oreficerie, costruttore di palazzi, come ad esempio il municipio di Delft e di Amsterdam (1620),\nscultore e pittore fino al 1654, ultimo anno della sua prima fase pittorica. Dal 1654 al 1662 svolse il mestiere di appaltatore di costruzioni, quindi riprese per un secondo periodo l'attivit\u00e0 pittorica, prima di dedicarsi definitivamente all'architettura.\nIl museo \"Rijksmuseum\" in Amsterdam raccoglie la pi\u00f9 vasta collezione di opere di Keyser. Inoltre i suoi lavori sono conservati presso il Louvre, il Metropolitan Museum of Art di New York, l'Ermitage in San Pietroburgo e la National Gallery in Londra."}
{"id": "2768858", "revid": "287204", "url": "https://it.wikipedia.org/wiki?curid=2768858", "title": "Michele Rinaldi (motociclista)", "text": "Carriera.\nRinaldi esord\u00ec nelle competizioni nel 1973, a 14 anni, partecipando con un'Ancillotti 50 ai Giochi della Giovent\u00f9. Successivamente venne notato dalla TGM, piccola Casa parmense con cui fece il suo debutto nel Campionato Italiano Cadetti di cross nel 1974: in quello stesso anno fu campione regionale cadetti con la \"50\" parmense. Nel 1975 il pilota emiliano cambi\u00f2 cilindrata (dalla 50 alla 125), finendo al quarto posto il campionato nazionale cadetti della ottavo di litro. Promosso a Juniores nel 1976, corse con le TGM 125 e 250, ottenendo il secondo posto nel campionato delle ottavo di litro e il sesto posto in 250.\nIl titolo Juniores ottenuto nel 1977 in 125 port\u00f2 Rinaldi alla promozione a Seniores per la stagione 1978. Quella stagione vide l'esordio nel Mondiale Cross classe 125, con un 12\u00ba posto finale, migliorato l'anno dopo (8\u00ba posto). La stagione della consacrazione per Rinaldi fu il 1980, quando termin\u00f2 con la poco pi\u00f9 che artigianale TGM il Mondiale al 2\u00ba posto, ad appena 5 punti da Harry Everts con la Suzuki. In quell'anno l'accoppiata Rinaldi-TGM vinse la prima manche del GP di Jugoslavia e il GP d'Italia a Montevarchi, dominato vincendo entrambe le manche.\nPer il 1981 Rinaldi firm\u00f2 per la Gilera, attratto dalla possibilit\u00e0 di vincere il titolo con una Casa dotata di buone risorse tecniche e finanziarie. Il pilota parmense rester\u00e0 sotto contratto con la Casa di Arcore nel biennio 1981-1982, ottenendo due terzi posti nel Mondiale 125, un risultato al di sotto delle aspettative, specie nella stagione 1982, caratterizzata da rotture e forature a ripetizione. Fu cos\u00ec che Rinaldi decise di accasarsi nel 1983 con la Suzuki. In quella stagione termin\u00f2 il Mondiale della 125 al 2\u00ba posto, mentre l'anno successivo arriv\u00f2 il sospirato titolo mondiale, sempre nella ottavo di litro, ottenuto nonostante il ritiro della Casa giapponese dalle competizioni e un infortunio che lo aveva costretto a saltare le prime gare dell'anno (in cui vinse anche il titolo nazionale). Nella stagione 1985 Rinaldi sal\u00ec di categoria, passando alla 250, terminando al 4\u00ba posto il Mondiale e vincendo l'Italiano di 250 e 500.\nL'attivit\u00e0 da pilota di Rinaldi continuer\u00e0 fino al 1987, anno in cui decider\u00e0 di terminare la carriera di crossista (dopo aver partecipato anche alla Parigi-Dakar di quell'anno) per dedicarsi totalmente a quella di team manager, iniziata nel 1984 autogestendosi a causa del gi\u00e0 citato ritiro Suzuki. Nel 1992 Rinaldi lascer\u00e0 la Suzuki per passare a dirigere il team Yamaha, ottenendo svariati titoli con Bob Moore, Alessandro Puzar, Andrea Bartolini, Stefan Everts e David Philippaerts."}
{"id": "2768861", "revid": "287204", "url": "https://it.wikipedia.org/wiki?curid=2768861", "title": "If That's OK with You", "text": "If That's OK with You \u00e8 un singolo del cantante pop britannico Shayne Ward, pubblicato il 24 settembre 2007 dall'etichetta discografica Sony BMG. In Regno Unito \u00e8 stato pubblicato come doppia a-side insieme al brano \"No U Hang Up\" come primo singolo estratto dal secondo album, \"Breathless\"."}
{"id": "2768864", "revid": "1603714", "url": "https://it.wikipedia.org/wiki?curid=2768864", "title": "Gustave de Smet", "text": "Biografia.\nFiglio di Jules de Smet, pittore e decoratore, studi\u00f2 a Gand sotto la guida di Jean Delvin, membro fondatore del \"Groupe des XX\". \nDopo un periodo trascorso a studiare l'Impressionismo, fond\u00f2 assieme ad un gruppo di artisti e letterati costituito, tra gli altri, da Albert Servaes, Maurice Sijs, Van der Berghe, la \"Seconda scuola di Laethem\".\nSpos\u00f2 Augusta van Hoorebeke il 19 febbraio 1898; il loro figlio Firmin sarebbe poi morto in un incidente ferroviario durante la prima guerra mondiale.\nSe in una prima fase creativa, partendo dalla tradizione realistica, Gustave de Smet evidenzi\u00f2 il suo occhio contemplativo in una risoluzione di oggetti veri e umani raffigurati tramite uno stile energico e tinte chiare, dopo la sua partecipazione all'Esp\u00f2 di Bruxelles avvenuta nel 1910, condivise le nuove tendenze innovative.\nL'influenza di \u00c9mile Claus indirizz\u00f2 Gustave de Smet verso un luminismo emozionale basato sul rapporto fra colori e forma della composizione. In un'epoca segnata dalle ricerche poetiche e dal gusto romantico, Gustave de Smet opt\u00f2 per soggetti simbolisti a sfondo allegorico e mitologico.\nNell'agosto del 1914, la famiglia De Smet fugg\u00ec nei Paesi Bassi, assieme a Frits Van den Berghe. la conoscenza dell'arte moderna ad Amsterdam lo fece avvicinare alle avanguardie internazionali e in particolare con l'espressionismo.\nInsieme a Van den Berghe, visse ad Amsterdam e poi a Blaricum.\nA partire dalla fine della prima guerra mondiale, mostr\u00f2 la tendenza a ricercare il senso di ordine, di geometria, di armonia rigorosa all'interno di un'atmosfera lirica.\nLe sue esigenze di ordine, di armonia rigorosa, si concretizzarono grazie alla conoscenza della metafisica italiana e del Cubismo francese, e difatti i suoi \u00abManichini stregati\u00bb furono considerate opere parallele ai migliori lavori italiani del terzi decennio del XX secolo .\nDopo un ulteriore percorso evolutivo che lo port\u00f2 ad affiancare il post-cubismo e il costruttivismo, la sua conversione al Cattolicesimo, avvenuta nel 1933, si manifest\u00f2 con il ritorno verso una maggiore chiarezza compositiva e una maggiore semplicit\u00e0 formale.\nLe sue opere, tra le quali, \"I mangiatori di mitilli\", \"La donna dal corsetto blu\", \"Il cacciatore\", \"Il villaggio\", \"La piccionaia\", \"Il grande ballo\", \"Beatrice\", risultarono importanti come punto di riferimento per la nuova pittura belga."}
{"id": "2768866", "revid": "767487", "url": "https://it.wikipedia.org/wiki?curid=2768866", "title": "L\u0103\u010dezar Mladenov", "text": "Carriera.\nClub.\nNel 2001 debutta con la maglia dello Sportist Svoge."}
{"id": "2768867", "revid": "599013", "url": "https://it.wikipedia.org/wiki?curid=2768867", "title": "David Etxebarria", "text": "Carriera.\nCiclista completo, debutta tra i professionisti nel 1994 con la ONCE. Con la squadra spagnola milita per sette stagioni, raccogliendo ottimi risultati, tra cui due tappe al Tour de France 1999 e la classifica generale dell'Euskal Bizikleta.\nNel 2001 passa all'Euskaltel-Euskadi, con cui ottiene alcune vittorie di tappa in competizioni spagnole.\nNel 2005 si trasferisce alla Liberty Seguros-W\u00fcrth, ex ONCE; l'anno successivo risulta implicato nello scandalo doping denominato \"Operaci\u00f3n Puerto\", che porta alla dissoluzione della squadra, causandone il ritiro dall'attivit\u00e0 agonistica."}
{"id": "2768869", "revid": "599013", "url": "https://it.wikipedia.org/wiki?curid=2768869", "title": "David Etxebarr\u00eda", "text": ""}
{"id": "2768871", "revid": "1005847", "url": "https://it.wikipedia.org/wiki?curid=2768871", "title": "Provincia di Bongar\u00e1", "text": "La provincia di Bongar\u00e1 \u00e8 una provincia del Per\u00f9, situata nella regione di Amazonas.\nGeografia antropica.\nSuddivisioni amministrative.\n\u00c8 divisa in 12 distretti:"}
{"id": "2768872", "revid": "86343", "url": "https://it.wikipedia.org/wiki?curid=2768872", "title": "Bongar\u00e1", "text": ""}
{"id": "2768873", "revid": "86343", "url": "https://it.wikipedia.org/wiki?curid=2768873", "title": "Bongar\u00e0", "text": ""}
{"id": "2768874", "revid": "107098", "url": "https://it.wikipedia.org/wiki?curid=2768874", "title": "David Etxeberria Alkorta", "text": ""}
{"id": "2768875", "revid": "198682", "url": "https://it.wikipedia.org/wiki?curid=2768875", "title": "Richard Dehmel", "text": "Biografia.\nDehmel termin\u00f2 la scuola berlinese nel 1882, prima di seguire i corsi universitari di scienze naturali, economia e filosofia presso le facolt\u00e0 di Lipsia.\nNel 1889 spos\u00f2 Paula Oppenheimer e negli stessi anni divenne uno scrittore attivo e cofondatore della rivista \"Pan\" (1894).\nGi\u00e0 le prime raccolte poetiche lo caratterizzarono come un poeta di transizione tra il Naturalismo ed il Simbolismo, aperto agli influssi di Strindberg, Nietzsche e Verlaine.\nCon \"Erl\u00f6sungen\" (\"Redenzioni\") (1891), \"Aber die Liebe\" (\"Ma l'amore\") (1893), \"Weib und Welt\" (\"Donna e mondo\") (1896), il poeta celebr\u00f2 l'esaltazione degli istinti e l'amore sensuale, tramite una lirica-mistica della lussuria che suscit\u00f2 molte polemiche, acuite dai toni spesso profetici e dalla miscela di metafisica e materialismo.\nNel 1899, divorzi\u00f2 da Paula e comp\u00ec lunghi viaggi attraversando l'Europa, insieme a Ida Auerbach, che spos\u00f2 nel 1901.\nIn questo periodo il poeta si mise in evidenza con una serie di canti socialisti, scritti a favore delle istanze del proletariato.\nLe sue opere pi\u00f9 mature, come il romanzo lirico \"Zwei Menschen\" (\"Due creature umane\") (1903) e la rapsodia erotica \"Die Verwandlungen der Venus\" (\"La metamorfosi di Venere\") (1907), non evidenziarono particolari evoluzioni nella scrittura del poeta.\nAssieme all'amico Strindberg si impegn\u00f2 per realizzare un teatro in grado di stabilire una comunicazione diretta e spontanea con il popolo, ma nonostante questi intenti, i suoi drammi non riscossero grande successo. Tra queste opere si ricordano: \"Der Mitmensch\" (1897), \"Michel Michael\" (1911).\nIl 10 aprile 1912 Dehmel prenot\u00f2 un biglietto per il Titanic, ma probabilmente la partenza ritardata gli fece perdere la nave: lo sfortunato evento gli salv\u00f2 la vita. Allo scoppio della prima guerra mondiale, Dehmel si arruol\u00f2 come volontario e combatt\u00e9 fino al 1918. \nDue anni dopo mor\u00ec a causa delle ferite subite durante la guerra.\nI suoi poemi meritarono la trasposizione musicale svolta da Richard Strauss, Max Reger, Alexander Zemlinsky, Arnold Sch\u00f6nberg, Anton Webern e Kurt Weill."}
{"id": "2768876", "revid": "287204", "url": "https://it.wikipedia.org/wiki?curid=2768876", "title": "Provincia di Bongar\u00e0", "text": ""}
{"id": "2768877", "revid": "1494169", "url": "https://it.wikipedia.org/wiki?curid=2768877", "title": "Lucido", "text": ""}
{"id": "2768878", "revid": "287204", "url": "https://it.wikipedia.org/wiki?curid=2768878", "title": "Provincia di Bongara", "text": ""}
{"id": "2768880", "revid": "287204", "url": "https://it.wikipedia.org/wiki?curid=2768880", "title": "Bongara", "text": ""}
{"id": "2768882", "revid": "125165722", "url": "https://it.wikipedia.org/wiki?curid=2768882", "title": "Michel-Richard Delalande", "text": "Biografia.\nMichel-Richard Delalande nacque a Parigi, il 15 dicembre 1657, figlio di Michel e di Claude Delalande Dumoustierc.\nLa sua famiglia \u00e8 composta da quindici figli.\nIl padre sarto lo indirizz\u00f2 verso la musica e fino al 1672 cant\u00f2 nella cappella di Saint Germain l'Auxerrois.\nCerc\u00f2 invano di essere ammesso come violinista alla Acad\u00e9mie royale de musique, diretta da Lully.\nDivenne quindi organista in numerosi conventi e chiese esordendo anche come autore di intermezzi e cori di tematica sacra.\nContemporaneo di prestigiosi compositori, quali Jean-Baptiste Lully e Fran\u00e7ois Couperin, divenne maestro di clavicembalo della famiglia reale, in particolar modo delle due figlie di Luigi XIV, Louise Fran\u00e7oise de Bourbon e Fran\u00e7oise Marie de Bourbon, ricevendo dal re un alloggio al castello di Clagny, e accumulando nel corso degli anni una lunga serie di cariche musicali che conserv\u00f2 fino alla sua morte, come quella di direttore di cappella reale.\nIl 9 luglio 1684, si spos\u00f2 nella parrocchia di Saint-Julien di Versailles, con Ren\u00e9e Anne Rebel (1663-1722), figlia di Jean Rebel e Anne Nolson. Ren\u00e9e Anne Rebel era una giovane cantante dalla voce ammirevole, che aveva iniziato la sua carriera all'et\u00e0 di 10 anni. Da lei nasceranno due figlie: Marie-Anne nel 1686 e Jeanne nel 1687. Istruite con attenzione dal loro padre, canteranno, nella Cappella Reale, la musica sacra per le voci femminili scritta dal padre.\nSua moglie, Ren\u00e9e Anne Rebel, mor\u00ec nel maggio del 1722. L'anno seguente, Delalande si rispos\u00f2 con Marie-Louise de Cury (1692-1775), figlia del chirurgo della contessa di Conty. Gli dar\u00e0 una figlia, Marie-Michelle (1724-1781).\nDopo la morte di suo marito, Marie-Louise de Cury cercher\u00e0 di mantenere la sua memoria e garantire la sopravvivenza delle sue opere. Pubblicher\u00e0 40 dei suoi mottetti, accompagnati da una nota biografica scritta dal poeta Alexandre Tannevot e un allievo del defunto, Colin de Blamont.\nRicevette da Luigi XIII i titoli nobiliari e da Luigi XIV la nomina di cavaliere. Come musicista compose per la corte un lungo ciclo di balli, di \"divertissements\", di \"Symphonies pour les soupers du roi\", e tutta la musica necessaria per garantire un'adeguata colonna sonora alla vita sfarzosa del re e della sua corte.\nOttenne uno dei suoi maggiori successi grazie all'\"op\u00e9ra-ballet\" intitolata \"Les \u00c9l\u00e9mens\", ispirata allo stile lulliano, ma impreziosita da elementi musicali italiani.\nLa sua produzione pi\u00f9 pregiata \u00e8 comunque costituita dai suoi ottanta grandi mottetti, composti per la cappella reale e indirizzati per coro, orchestra, soli e organo.\nL'arte di Delalande si distinse per l'eleganza e l'ampiezza della creativit\u00e0 melodica, per l'audacia armonica e per la capacit\u00e0 di dedicarsi a numerosi generi.\nNon compose mai un Requiem e per i suoi funerali fu eseguito il Requiem di Charles d'Helfer.\nOpere principali.\nMusica sacra.\nMichel-Richard Delalande ha composto principalmente i \"grandi mottetti\". Ne ha scritto 77, per le messe e i servizi quotidiani della Cappella Reale del Palazzo di Versailles o delle feste reali. I salmi 46 e 109, \"Omnes gentes\" e \"Dixit Dominus\", furono addirittura musicati due volte, nella sua giovinezza e poi nella sua maturit\u00e0.\nTra i suoi \"piccoli mottetti\", ricordiamo:"}
{"id": "2768885", "revid": "1924342", "url": "https://it.wikipedia.org/wiki?curid=2768885", "title": "No U Hang Up", "text": "No U Hang Up \u00e8 un singolo del cantante pop britannico Shayne Ward, pubblicato il 24 settembre 2007 dall'etichetta discografica Sony BMG. \u00c8 stato pubblicato come primo singolo estratto dal secondo album del cantante \"Breathless\", in Regno Unito, come doppia a-side insieme alla canzone \"If That's OK with You\"."}
{"id": "2768886", "revid": "599013", "url": "https://it.wikipedia.org/wiki?curid=2768886", "title": "Amara Sy", "text": ""}
{"id": "2768887", "revid": "287204", "url": "https://it.wikipedia.org/wiki?curid=2768887", "title": "Jean Del Cour", "text": "Biografia.\nSuo padre, Gilson Delcour, era consigliere di Hamoir; la madre si chiamava Gertrude Colette de Verdon; il fratello minore, Jean-Gilles Delcour, \u00e8 diventato un pittore di merito.\nDopo aver studiato disegno sotto la guida di G\u00e9rard Douffet e la scultura con il certosino Robert, nel 1648 si trasfer\u00ec a Roma, dove divenne uno degli allievi di Gian Lorenzo Bernini.\nDopo una decina di anni di proficuo soggiorno romano, Del Cour, nonostante le richieste del Bernini, prefer\u00ec rientrare in Patria, a Liegi, che abbandoner\u00e0 solo per una breve visita a Parigi per reincontrare Bernini.\nDel Cour si occup\u00f2 di opere a carattere profano e sacro, queste ultime rappresentate con un alto senso del sentimento e della drammaticit\u00e0. La sua interpretazione berniana risult\u00f2 brillante ed originale, grazie alla capacit\u00e0 di presentare il modernismo della sua epoca e quindi di tradurre la passione, l'amore, la sensualit\u00e0, l'elemento mistico in dinamismo, forza ed eleganza.\nViene comunemente considerato il pi\u00f9 famoso rappresentante dello stile Vallone, ossia della scultura barocca fiamminga.\nTra le sue opere principali, si annoverano: il \"Crocifisso\" in bronzo all'interno della Cattedrale di Liegi (1663); un pregevole medaglione retto da angeli, in legno dorato, alla parrocchiale di Spa; la tomba del vescovo d'Allamont in San Bavone di Gand (1673); la tomba di Rossius de Libay all'interno della cattedrale di Huy (1680); la tomba Martini in San Mengold di Huy; la tomba della contessa Hinnisdael all'ospedale di Tongeren (1697-1698); la fontana delle Grazie a Liegi (1695); i busti nel salone dei \"passi perduti\" del municipio di Liegi; un \"Cristo nel Sepolcro\" dalla tomba di Liverloo nella cattedrale; una serie di statue lignee di santi in San Giacomo.\nLe sue opere, in marmo e in legno, sono esposte in numerose chiese di Liegi e i musei della citt\u00e0 conservano molti suoi disegni."}
{"id": "2768889", "revid": "290351", "url": "https://it.wikipedia.org/wiki?curid=2768889", "title": "Sophia Myles", "text": "Biografia.\nSophia Myles nasce a Londra il 18 marzo 1980 da Jane, che lavorava nell'educazione pubblica, e Peter R. Myles, un vicario anglicano in pensione di Isleworth, West London. La sua nonna materna era russa e Myles si definisce mezza gallese e mezza russa. \u00c8 cresciuta a Notting Hill, dove suo padre serviva messa nella chiesa di San Giorgio Martire, mentre lei studiava alla Fox Primary School. All'et\u00e0 di undici anni la sua famiglia si trasfer\u00ec a Isleworth e lei continu\u00f2 gli studi alla Green School. Dopo essersi diplomata a pieni voti, ebbe la possibilit\u00e0 di accettare un posto per studiare filosofia all'Universit\u00e0 di Cambridge, ma decise di intraprendere la carriera recitativa dopo essere stata \"scoperta\" da Julian Fellowes in una recita scolastica.\nCarriera.\nDal 1996 Sophia ha partecipato ad un buon numero di film e serie televisive sia statunitensi che inglesi. Nel 2001 ha avuto un piccolo ruolo nel film \"La vera storia di Jack lo squartatore - From Hell\", dove recita come Victoria Abberline, la moglie di Johnny Depp. Nel 2003 ha recitato in un ruolo di supporto nel film \"Underworld\" e tre anni pi\u00f9 tardi torner\u00e0 ad interpretarlo nel sequel \"\", ma solo in un piccolo flashback. Sempre nel 2003 ottiene il ruolo della protagonista nel film thriller \"Out of Bounds\" mentre nel 2004 recita nel ruolo di Lady Penelope in \"Thunderbirds\". Nel 2006 \u00e8 la co-protagonista insieme a James Franco nel film drammatico \"Tristano &amp; Isotta\", dove recita nel ruolo di Isotta.\nLa Myles recita come Madame de Pompadour in un episodio del 2006 della serie televisiva \"Doctor Who\". Sempre nello stesso anno \u00e8 la co-protagonista con Max Minghella nella commedia sentimentale \"Art School Confidential - I segreti della scuola d'arte\", e appare nel adattamento televisivo della BBC di \"Dracula\" come Lucy Westenra, accanto a Marc Warren David Suchet e Dan Stevens. Nel 2007 recita nel film \"Outlander - L'ultimo vichingo\" accanto a Jim Caviezel e Jack Huston, nel ruolo di Freya.\nTra il 2007 e il 2008 recita nella serie televisiva \"Moonlight\", che ottiene il premio come \"Best New Drama\" nell'edizione 2007 del People's Choice Awards. Sempre a proposito di premi l'attrice ha ricevuto il premio come \"Best Actress\" dal \"British Independent Film Award committee\" per la sua interpretazione nel film \"Hallam Foe\" ed anche il BAFTA Scotland Award.\nVita privata.\nHa avuto una relazione con l'attore Charles Dance, di 34 anni pi\u00f9 anziano di lei, incontrato durante le riprese del film \"The Life and Adventures of Nicholas Nickleby\". Tra il 2005 e l'ottobre del 2007 \u00e8 stata fidanzata con l'attore scozzese David Tennant, con il quale aveva recitato in \"Foyle's War\" e in \"Doctor Who\". Ha avuto un figlio, Luke, nato il 27 settembre 2014."}
{"id": "2768891", "revid": "1543377", "url": "https://it.wikipedia.org/wiki?curid=2768891", "title": "Laurent Delvaux", "text": "Biografia.\nIl suo percorso formativo incominci\u00f2 a Gand sotto la guida del maestro B. van Heldenberghe, e prosegu\u00ec intorno al 1714 a Bruxelles nella bottega di Pierre Denis Plumier, originario di Anversa.\nTre anni dopo si trasfer\u00ec a Londra, presso lo studio di Pieter Scheemackers il Giovane, collaborando con il maestro alla realizzazione del monumento funerario di \"John Sheffield\" duca di Buckingham (1722), situato nell'Abbazia di Westminster. \nDopo una serie di commissioni ricevute dal duca di Bedford, si trasfer\u00ec dapprima ad Anversa e poi a Roma, dove realizz\u00f2 le teste dei papi Benedetto XIII e Clemente XII.\nNel 1732 rientr\u00f2 a Bruxelles per assumere il ruolo di scultore di corte presso la regina Maria Elisabetta, prima di trasferirsi alla corte del duca Carlo di Lorena e stabilirsi definitivamente a Nivelles.\nDurante il suo soggiorno romano sub\u00ec il fascino delle opere classiche, tramutato nei suoi lavori in una sintesi con il barocchismo di derivazione berniana.\nTra le sue opere pi\u00f9 apprezzate si annoverano il San Giuseppe in San Jean de Candenberg, dove sono rimaste decorazioni di facciata, un \"Ercole\" al Museo di belle arti, sculture decorative esterne alla Biblioteca Reale; il San Benedetto all'interno della chiesa di Santa Gudula a Bruxelles.\nNella citt\u00e0 di Nivelles sono presenti numerose opere, tra le quali due pulpiti, una \"Comunione di san Paolo\" nella chiesa di San Geltrude e varie statue di Santi.\nIl busto del maresciallo Maurizio di Sassonia \u00e8 conservato all'Albertina di Dresda, un pregevole pulpito \u00e8 in San Bavone a Gand, medaglioni con gli \"Evangelisti\" e i \"Padri della Chiesa\" sono in San Aubain di Namur.\nI musei di Bruxelles e di Gand conservano numerose opere di Delvaux."}
{"id": "2768898", "revid": "287204", "url": "https://it.wikipedia.org/wiki?curid=2768898", "title": "Brigata motorizzata &quot;Cremona&quot;", "text": ""}
{"id": "2768900", "revid": "1654832", "url": "https://it.wikipedia.org/wiki?curid=2768900", "title": "Lucien Descaves", "text": "Biografia.\nFiglio di Alphonse Descaves (1830-1890), originario di Ch\u00e2teau-Thierry, scrittore ed incisore, professione a cui Lucien Descaves rese omaggio con il libro intitolato \"La Teigne\" (1885), e di d'H\u00e9l\u00e8ne Ch\u00e2teau (1839-1882), originaria di Parigi.\nDopo aver lavorato come impiegato presso il Cr\u00e9dit Lyonnais, si arruol\u00f2 nell'esercito, dove rest\u00f2 per un periodo di sei anni.\nFrequent\u00f2 i pi\u00f9 importanti scrittori naturalistici, tra i quali Joris-Karl Huysmans e Edmond de Goncourt.\nNel 1887, Descaves firm\u00f2 assieme a Paul Margueritte, Paul Bonnetain ed altri autori il manifesto \"Manifeste des cinq\", contro \u00c9mile Zola e gli eccessi del Naturalismo, che successivamente sconfess\u00f2 e divent\u00f2 un ammiratore di Zola.\nLa sua carriera letteraria incominci\u00f2 con una serie di racconti realistici, come \"Le calvaire d'H\u00e9loise Pajadou\" (1882), per proseguire con i romanzi, tra i quali \"La Teigne\" (1886), accolto con un certo entusiasmo dai critici.\nTre anni dopo pubblic\u00f2 \"Sous-Offs\" (1889), la sua opera pi\u00f9 conosciuta, nella quale descrisse la vita e le classi militari. Il suo libro gli procur\u00f2 qualche guaio e nel 1890 venne assolto dall'accusa di offesa alla morale e alle forze armate.\nI suoi scritti successivi spaziarono dalle tematiche sociali e politiche, come nel caso de \"La colonne\" (1901) e del \"Philemon, vieux de la vieille\" (1913), dedicati alla Comune di Parigi, alle commedie sentimentali, come \"L'as de coeur\" (1920) e \"Le coeur \u00e9bloui\" (1926). \nCome drammaturgo, segu\u00ec la tradizione del \"Th\u00e9\u00e2tre Libre\" di Antoine, e si mise in evidenza con \"La Clairi\u00e8re\" (1900), \"Oiseaux de passage\" (1904, con M. Donnay), \"L'attentat\" (1906, con Alfred Capus).\nFu redattore del giornale \"l'Aurore\" nel periodo dell'affare Dreyfus, tramite il quale difese il capitano Dreyfus.\nDal 1916 tenne una rubrica letteraria sul \"Journal\".\nNel 1927, firm\u00f2 assieme ad un gruppo di filosofi, intellettuali ed artisti, una petizione a favore della libert\u00e0 di opinione dei pensatori e della popolazione.\nDurante l'occupazione della Francia dalla Germania, si ritir\u00f2 a Senonches (Eure-et-Loir), dove scrisse i suoi ricordi che saranno pubblicati nel 1946 con il titolo \"Souvenirs d'un ours\".\nFu uno dei membri fondatori della Acad\u00e9mie Goncourt e nel 1944 ne divenne presidente.\nDescaves era il fratello di Eug\u00e8ne Descaves, commissario di polizia e collezionista d'arte, lo zio della pianista Lucette Descaves (1906-1993) e il padre dello scrittore e presentatore radiofonico Pierre Descaves (1896-1966).\n\u00c8 deceduto il 6 settembre 1949 a Parigi."}
{"id": "2768901", "revid": "110157", "url": "https://it.wikipedia.org/wiki?curid=2768901", "title": "Breathless (singolo Shayne Ward)", "text": "Breathless \u00e8 un singolo del cantante pop britannico Shayne Ward, pubblicato il 19 novembre 2007 dall'etichetta discografica Sony BMG.\nIl singolo \u00e8 stato estratto dal secondo album del cantante, \"Breathless\"."}
{"id": "2768903", "revid": "88740", "url": "https://it.wikipedia.org/wiki?curid=2768903", "title": "Lucidi", "text": ""}
{"id": "2768904", "revid": "223320", "url": "https://it.wikipedia.org/wiki?curid=2768904", "title": "Tae Yang", "text": ""}
{"id": "2768906", "revid": "223320", "url": "https://it.wikipedia.org/wiki?curid=2768906", "title": "Dong Young-bae", "text": ""}
{"id": "2768910", "revid": "287204", "url": "https://it.wikipedia.org/wiki?curid=2768910", "title": "Alexandre-Fran\u00e7ois Desportes", "text": "Biografia.\nProveniente dalla Champagne, si trasfer\u00ec a Parigi per completare la sua formazione artistica presso il pittore fiammingo Nicasius Bernaerts, che lo invit\u00f2 a dedicarsi alla pittura di animali.\nEntrato, dal 1699, alla \"Accademia reale di pittura e scultura\", strinse amicizia e collaborazione con Claude Audran III e si specializz\u00f2 in attivit\u00e0 quali il decoratore e lo scenografo.\nDal 1695 soggiorn\u00f2 per un biennio in Polonia, dove assunse il ruolo di ritrattista.\nRientrato a Parigi, si dedic\u00f2 ad un buon numero di nature morte ed al genere della pittura basata sul tema di caccia, grazie al quale ricevette l'incarico di \"peintre de la v\u00e9nerie\" e quindi si specializz\u00f2 nel raffigurare gli animali di corte e quelli delle riserve.\nPur saldando la tradizione rinascimentale fiamminga con il gusto Barocco, ebbe il merito di accostarsi alla natura con una aderenza al reale, da rivelarsi un precursore della scuola di Barbizon.\nSi attiv\u00f2 con buon successo nel settore dell'arazzeria, nel quale fu un innovatore. Introdusse, infatti, temi nuovi ispirati all'ambiente esotico e a quello della natura, durante le sue lavorazioni per la manifattura dei Gobelins. Tra questi lavori si annoverarono le \"Anciennes Indes\" (1693) e le \"Nouvelles Indes\" (1741).\nLa fama di Desportes raggiunse un livello cos\u00ec alto, che alla sua morte, il suo atelier venne comprato per consentire l'apprendistato degli artisti della Manufacture nationale de S\u00e8vres.\nUna buona parte delle sue opere sono conservate presso il Mus\u00e9e de la chasse et de la nature ed il Louvre."}
{"id": "2768916", "revid": "287204", "url": "https://it.wikipedia.org/wiki?curid=2768916", "title": "Philippe Desportes", "text": "Biografia.\nNacque all'interno di una famiglia della ricca borghesia. Non si posseggono notizie certe sulla sua formazione culturale, che in ogni caso dovette essere variegata ed articolata, viste le sue conoscenze della lingua latina, di quella greca e di quella ebraica.\nUn suo viaggio in Italia al fianco del vescovo Puy-du-D\u00f4me svolto nel 1566 gli consent\u00ec di conoscere la letteratura italiana, evento che matur\u00f2 in lui il desiderio di trapiantare in Francia l'opera di Ariosto.\nRientrato a Parigi, riusc\u00ec ad entrare nelle grazie di personaggi influenti e potenti, quali il duca di Villeroy ed il duca Enrico d'Angi\u00f2, al cui fianco effettu\u00f2 un viaggio in Polonia nel 1573.\nUna volta eletto re, Enrico III di Francia nomin\u00f2 Desportes poeta di corte, la cui funzione consistette, oltre alla preparazione di un buon numero di liriche dedicate al suo sovrano, nella riorganizzazione della \"Acad\u00e9mie du Palais\", fondamentale per l'indirizzamento del gusto letterario francese del Cinquecento. \nSotto l'influenza di Ariosto, Petrarca e Sannazaro, si dilett\u00f2 nella composizione di numerose villanelle e sonetti, raccolti nell'opera intitolata \"Premi\u00e8res Oeuvres\", pubblicata a partire dal 1573 fino al 1585, che incluse le sue poesie profane, tra le quali le \"Imitations de l'Arioste\", l\"Amours de Diane\", l\"Amours de Cl\u00e9onice\", l\"Amours de Hippolyte\", \"El\u00e9gies\", \"M\u00e9langes\".\nDopo aver ottenuto un alto incarico presso l'abbazia di Tiron, nel 1583, Desportes abbandon\u00f2 la poesia profana per dedicarsi a quella religiosa, consistente soprattutto nella traduzione dei Salmi.\nDopo la morte di Enrico III, Desportes si schier\u00f2 a fianco della Lega e svolse un ruolo primario di mediazione nelle vicende riguardanti il re Enrico IV di Francia, inclusa la resa di Rouen avvenuta nei primi anni novanta del secolo.\nSi trasfer\u00ec quindi nell'abbazia di Notre-Dame de Bonport, in Normandia, per trascorrere serenamente gli ultimi dieci anni di vita.\nOltre alla traduzione dei \"Salmi\", tra le sue opere religiose possiamo menzionare le \"Po\u00e9sies chr\u00e9tiennes\" del 1603.\nLe sue poesie a sfondo amoroso, seppur composte su commissione, evidenziarono elementi di qualit\u00e0, sia per la lingua decisa e semplice sia per l'apertura stilistica, che fecero di Desportes un buon imitatore dei petrarchisti italiani del XV secolo, oltre che un valido rivale di Ronsard e un precursore di Malherbe, con il quale aveva in comune la grande considerazione per i problemi formali e linguistici, e una naturale misura che voleva significare gi\u00e0 un sostanziale classicismo."}
{"id": "2768924", "revid": "62004", "url": "https://it.wikipedia.org/wiki?curid=2768924", "title": "Lachezar Mladenov", "text": ""}
{"id": "2768926", "revid": "62004", "url": "https://it.wikipedia.org/wiki?curid=2768926", "title": "Vitalij Vladimirovi\u010d But", "text": ""}
{"id": "2768930", "revid": "767487", "url": "https://it.wikipedia.org/wiki?curid=2768930", "title": "Matteo Emery", "text": "Biografia.\nTra il 1972 e il 1980 ha studiato grafica allo CSIA di Lugano e alla scuola superiore di arti visive ESAV di Ginevra.\nTra il 1980 e il 1987 ottiene ripetute Borse Kiefer-Hablitzel.\nA partire dal 1981 ha realizzato diverse esposizioni personali (Galleria Rivolta - Losanna, Galleria FAC - Sierre, Galleria Golden-Halm - Locarno, Maison Visinerd - Montreaux) e collettive (Centro d'arte contemporanea - Ginevra, Mus\u00e9e d'art et d'histoire di Ginevra (sezione: Museo Rath) - Ginevra, Fondazione Gulbenkain - Lisbona, Museo Beaux-Arts - Losanna, Monastero delle Agostiniane - Monte Carasso).\nOggi vive e lavora a Arosio come artista.\nInizialmente attraverso l'utilizzo di x-ray, ora grazie ad installazioni, fotografie e video, i suoi lavori si basano sull'analisi dell'uomo e sulla scoperta di ci\u00f2 che l'occhio non pu\u00f2 vedere.\n\"In/Out\".\nLe opere degli ultimi tre anni sono raccolte nella mostra \"In/Out\", esse sono installazioni realizzate con gomme riciclate, aria, stracci, guaine rylsan, palloni ambu.\nLe grandi camere d'aria aggovigliate e le radiografie assemblate con ago e filo creano una sorta di viaggio all'interno del corpo ed evocano nello spettatore la fragilit\u00e0 degli esseri viventi.\nQuesta fragilit\u00e0 \u00e8 portata all'estremo dalle sculture di ghiaccio che, sciogliendosi, ricordano lo scorrere del tempo e della vita."}
{"id": "2768934", "revid": "62004", "url": "https://it.wikipedia.org/wiki?curid=2768934", "title": "Kostadin Stoyanov", "text": ""}
{"id": "2768938", "revid": "36426", "url": "https://it.wikipedia.org/wiki?curid=2768938", "title": "\u00c9tant donn\u00e9s", "text": "Essendo dati: 1. La cascata d'acqua, 2. L'illuminazione a gas (\u00c9tant donn\u00e9s: 1. La chute d'eau, 2. Le gaz d'\u00e9clairage o \u00c9tant donn\u00e9s) \u00e8 un'installazione ambientale (242.6 x 177.8 x 124.5\u00a0cm) di Marcel Duchamp, costruita con materiali vari tra il 1946 e il 1966, e conservata a Filadelfia presso il Philadelphia Museum of Art (n. inv. 1969-41-1).\nStoria.\nL'artista vi lavor\u00f2 per circa venti anni fino a poco prima della sua morte senza parlarne mai a nessuno, in un periodo in cui anche i suoi amici pi\u00f9 stretti erano convinti che egli avesse abbandonato l'arte; solo sua moglie Teeny era a conoscenza di tale realizzazione perch\u00e9 occupava un'intera stanza all'interno dello studio dell'artista.\nLa scultrice Maria Martins, compagna di Duchamp dal 1946 al 1951 fu il modello per gran parte della figura femminile presente nell'opera, mentre la sua seconda moglie Alexina (Teeny) pos\u00f2 solo per il braccio. Duchamp aveva inoltre realizzato un manuale di istruzioni che illustrava come assemblare e scomporre l'opera, dato che doveva essere esposta al Philadelphia Museum of Art dov'\u00e8 attualmente conservata.\nDescrizione.\nL'opera \u00e8 composta da una vecchia porta di legno, velluto, ramoscelli, vetro, linoleum, un motore elettrico alloggiato in una scatola di biscotti che ruota un disco forato, un assortimento di luci, elementi fotografici e dipinti a mano che formano il paesaggio e una forma femminile in pelle.\nL'opera si presenta all'osservatore come una porta in legno massiccio, ma se la si esamina pi\u00f9 da vicino si possono individuare due spioncini attraverso i quali \u00e8 possibile spiare cosa c'\u00e8 al di l\u00e0. Dietro la porta \u00e8 presente una costruzione tridimensionale che rappresenta una donna nuda distesa su di un letto di ramoscelli secchi, con le gambe spalancate a mostrare i genitali: il volto della donna non \u00e8 visibile, ma possiamo vedere che con la mano sinistra essa tiene sollevata una lampada ad olio che emette luce, e dietro di lei si apre un paesaggio forestale montano con in lontananza una cascata zampillante.\nIl titolo completo viene da alcuni appunti di Duchamp per \"Il grande vetro\" i quali recitano \"\u00c9tant donn\u00e9s: 1. La chute d'eau, 2. Le gaz d'\u00e9clairage\" (ovvero \"Dati: 1. La cascata, 2. L'illuminazione a gas\"). L'acqua e il gas sono gli elementi che animano sia \"Il grande vetro\" sia \"Etant donn\u00e9s\", ma da queste premesse comuni le due opere procedono verso dei risultati finali sorprendentemente differenti. Quest'opera, dall'artista che aveva elogiato la contraddizione per tutto il corso della sua vita, stupisce per il suo aspetto cos\u00ec verosimigliante e unico nella produzione di Duchamp, che aveva sempre disdegnato l'arte retinica.\n\"Il grande vetro\" ed \"Etant donn\u00e9s\" sono visioni diverse dello stesso evento: nella prima si verifica in un mondo invisibile ed astratto, mentre nella seconda si verifica nel mondo reale che ci circonda. Ne \"Il grande vetro\" era presente uno spioncino nel mondo visibile, che non rivelava niente; al contrario in \"Etant donn\u00e9s\" lo spioncino rivela tutto. Le due opere si combinano nella mente dello spettatore per creare un'epifania, dove il mondo interiore e quello esteriore si fondono."}
{"id": "2768941", "revid": "62004", "url": "https://it.wikipedia.org/wiki?curid=2768941", "title": "Koos Moerenhout", "text": "Professionista dal 1996 al 2010, dal 2017 \u00e8 direttore sportivo del team Hagens Berman Axeon.\nCarriera.\nPassato professionista nel 1996 con la Rabobank, vinse per due volte, nel 2007 e nel 2009, la prova in linea dei campionati olandesi. Si aggiudic\u00f2 anche una tappa alla Vuelta al Pa\u00eds Vasco e una all'Eneco Tour. In carriera vest\u00ec le divise di Rabobank, Farm Frites, Domo, Lotto/Davitamon e Phonak.\nRappresent\u00f2 pi\u00f9 volte il proprio paese ai campionati del mondo, riuscendo a cogliere un settimo e un sesto posto nella prova a cronometro nel 2009 e 2010 rispettivamente. Nel 2000 partecip\u00f2 anche ai Giochi olimpici di Sydney, gareggiando sia nella prova in linea che in quella a cronometro. Si ritir\u00f2 dall'attivit\u00e0 al termine del 2010, dopo quindici stagioni tra i \"pro\".\nDal 2013 al 2016 \u00e8 stato team manager e direttore sportivo della formazione femminile Elite Rabo-Liv Women Cycling Team. Dal 2017 affianca invece Axel Merckx nello staff tecnico del team Hagens Berman Axeon (precedentemente Axeon)."}
{"id": "2768949", "revid": "223320", "url": "https://it.wikipedia.org/wiki?curid=2768949", "title": "Adriana Sklena\u0159\u00edkov\u00e1", "text": ""}
{"id": "2768962", "revid": "1776051", "url": "https://it.wikipedia.org/wiki?curid=2768962", "title": "James Madison (vescovo)", "text": "Biografia.\nFu il primo vescovo della diocesi della Virginia della Chiesa episcopale degli Stati Uniti d'America, fu anche rettore del College di William e Mary (ottavo rettore, carica assunta nel mese di ottobre 1777). Era cugino di James Madison (1751-1836). Nato in una census-designated place vicino alla citt\u00e0 di Staunton, nello stato della Virginia, era il figlio di John e Agatha Madison. Studi\u00f2 in una scuola privata.\nFu consacrato vescovo il 19 settembre 1790 a Canterbury, Inghilterra. Fra gli altri consacr\u00f2 John Moore."}
{"id": "2768969", "revid": "1543377", "url": "https://it.wikipedia.org/wiki?curid=2768969", "title": "Padule Pian d'Alma", "text": "Il Padule Pian d'Alma \u00e8 un biotopo della provincia di Grosseto, nei pressi della frazione Pian d'Alma.\nStoria.\nL'area rientra nel SIR 108 \u201cMonte d'Alma\u201d di ettari 5.845,08 e nel pSIC omonimo (cod. IT51A0008): non sono presenti aree protette ai sensi della L 394/91 e LRT 49/95.\nTerritorio.\nL'area palustre di Pian d'Alma si estende per circa 68 ettari alla foce del Fosso Alma, un piccolo corso d'acqua con andamento est-ovest che proviene dal gruppo collinare Poggio Ballone-Monte Stella e sfocia nel tratto di litorale sabbioso fra la costiera di Punta Martina a nord e quella di Punta Ala a sud, al limite settentrionale del territorio comunale di Castiglione della Pescaia . \nIl biotopo si colloca nell'area pi\u00f9 depressa e prossima al mare dell'ampio solco vallivo in cui scorre il Fosso Alma, oggi suddiviso in due rami, Alma nuovo a sud e Alma vecchio a nord. La depressione \u00e8 colma di materiale alluvionale recente, sostanzialmente limi, argille e sabbie provenienti dalle colline costiere attorno ad essa, tutte a litologia arenaceo-silicea. Anticamente tutta la parte bassa della valle era soggetta ad allagamento e ristagno d'acqua e quindi occupata da vegetazione igrofila spontanea. I lavori di bonifica e di regimazione delle acque, avviati sin dall'epoca lorenese, hanno consentito uno sviluppo agrario della valle che ha trasformato completamente il paesaggio vegetale originale. L'area palustre \u00e8 separata dalla costa da una ampia fascia di tombolo sabbioso con pino domestico e pino marittino, oggi in gran parte occupato da campeggi.\nFlora.\nLa vegetazione del biotopo \u00e8 abbastanza composita consistendo di un mosaico di fitocenosi forestali intercalate ad ampie superfici di vegetazione erbacea a diverso grado di alofilia.\nNel biotopo si conservano ancora tipici aspetti di vegetazione erbacea alofila e subalofila tipica delle stazioni umide salmastre delle coste maremmane, in cui compaiono alcuni elementi floristici di un certo interesse come \"Juncus gerardi\" e \"Artemisia coreulescens\" var. \"palmata\". Taluni aspetti vegetazionali sono riferibili all'habitat prioritario europeo \u201csteppe salate mediterranee\u201d (Direttiva 97/62/CE) . \nSono anche presenti interessanti nuclei di boscaglia termo-igrofila planiziale: il bosco occupa le parti pi\u00f9 interne dell'area palustre ed \u00e8 dominato dal frassino ossifillo (\"Fraxinus oxycarpa\") e dall'olmo campestre (\"Ulmus minor\"). Dove il grado di salinit\u00e0 del suolo aumenta diventa sempre pi\u00f9 importante il ruolo delle tamerici (\"Tamarix gallica\" e \"T. africana\"). \nAvvinghiate agli alberi vi sono caratteristiche piante lianose di ambienti umidi e caldi come la vite selvatica (\"Vitis vinifera\" ssp. \"sylvestris\"), il luppolo (\"Humulus lupulus\") e la brionia (\"Bryonia dioica\"). \nNel sottobosco erbaceo sono presenti alcuni carici (\"Carex pendula\", \"Carex remota\", \"Carex otrubae\"), il giglio d'acqua (\"Iris pseudacorus\"), i ranuncoli (\"Ranunculus velutinus\"), l'aglio triquetro (\"Allium triquetrum\") ed altre specie. \nIn certi punti, la presenza di pascolo e sosta di bestiame bovino ha causato un notevole impoverimento del sottobosco erbaceo, favorendo alcune specie nitrofile come i romici (\"Rumex\" sp.) e il cerfoglio (\"Chaerophyllum temulentum\"). \nLa vegetazione erbacea presenta un certo grado di alofilia, eccettuato forse il canneto a \"Phragmites australis\" che occupa superfici abbastanza considerevoli verso il centro dell'area palustre dove l'acqua ha un minor grado di salinit\u00e0. Pi\u00f9 in prossimit\u00e0 della costa e ai bordi dei chiari d'acqua tendono ad espandersi i popolamenti a \"Bolboschoenus maritimus\", specie pi\u00f9 spiccatamente alofila. \nIn stazioni pi\u00f9 asciutte, sempre su terreni moderatamente salati, si intercala il giuncheto a \"Juncus acutus\" e \"Juncus gerardi\", di cui vi \u00e8 discreta abbondanza. Associata vi \u00e8 spesso la vigorosa graminacea \"Elymus pungens\", dal caratteristico color verde-grigio. \nLaddove invece l'ambiente diventa pi\u00f9 decisamente salmastro compaiono anche le caratteristiche fitocenosi a chenopodiacee alofile come \"Atriplex portulacoides\", \"Sarcocornia perennis\", cui si associano \"Limonium narbonense\" e la graminacea \"Puccinellia festuciformis\". Questi ultimi aspetti sono riferibili all'habitat prioritario europeo \u201csteppe salate mediterranee\u201d (ordine Limonietalia).\nFauna.\nQuesti habitat costituiscono un importante rifugio per la fauna, in particolare uccelli acquatici . "}
{"id": "2768973", "revid": "287204", "url": "https://it.wikipedia.org/wiki?curid=2768973", "title": "Pholis gunnellus", "text": "Il Pholis gunnellus (noto in italiano come gunnello) \u00e8 un pesce di mare della famiglia Pholidae, affine ai Blenniidae.\nDistribuzione e habitat.\nQuesta specie \u00e8 molto diffusa sulle coste europee del Canale della Manica, del mare del Nord, del mar Baltico occidentale e dell'Oceano Atlantico orientale tra le acque polari e la Bretagna. Lungo le coste americane \u00e8 presente in Canada e nel New England. \u00c8 del tutto assente dal mar Mediterraneo.\n\u00c8 pi\u00f9 comune in acque basse o bassissime (anche nel piano sopralitorale nelle pozze di marea dei fondi scogliosi ma si pu\u00f2 incontrare fino a 30 m (eccezionalmente 100) su fondi di ogni tipo e tra le fronde delle laminarie. Pu\u00f2 respirare aria atmosferica quando rimane all'asciutto.\nDescrizione.\nHa corpo anguilliforme molto allungato ma compresso ai lati, con testa piccola e muso rotondeggiante, con labbra carnose che lo rendono simile ad una bavosa. La pinna dorsale \u00e8 lunga dalla testa fino alla pinna caudale, che \u00e8 piccola, a cui \u00e8 unita. La pinna anale, anch'essa unita alla caudale, \u00e8 lunga circa la met\u00e0. Le pinne ventrali sono ridottissime e le pinne pettorali sono abbastanza piccole.\nIl colore \u00e8 molto variabile ma da sempre sui toni del marrone o del verdastro, spesso con macchie, strisce o marmorizzazioni scure. Di solito una striscia scura unisce l'occhio alla bocca. Assolutamente caratteristiche della specie sono la serie di macchie rotonde nere contornate di bianco allineate sul dorso tra la pinna dorsale ed il corpo.\nPu\u00f2 raggiungere i 35 cm ma di solito non supera i 25.\nAlimentazione.\nSi ciba di piccoli invertebrati bentonici.\nRiproduzione.\nLe uova vengono deposte in una cavit\u00e0 durante l'inverno. Entrambi i genitori custodiscono il nido."}
{"id": "2768975", "revid": "281901", "url": "https://it.wikipedia.org/wiki?curid=2768975", "title": "Gunnello", "text": ""}
{"id": "2768981", "revid": "729019", "url": "https://it.wikipedia.org/wiki?curid=2768981", "title": "James Madison Senior", "text": "Biografia.\nFu un grande proprietario di piantagione di tabacco nella contea di Orange nello stato della Virginia. Figlio di Ambrose Madison e Frances Taylor, fu il padre del presidente degli Stati Uniti d'America James Madison. Durante la Rivoluzione Americana, Madison fu un colonnello della milizia della Virginia.\nSpos\u00f2 Eleanor Rose Conway (9 gennaio 1731 - 11 febbraio 1829) con cui ebbe 12 figli:\nInoltre ebbero due bambini a cui non fu mai dato un nome per la loro morte prematura, uno nato nel 1766 e l'altro nel 1770."}
{"id": "2768982", "revid": "119403534", "url": "https://it.wikipedia.org/wiki?curid=2768982", "title": "Annie Chapman", "text": "Infanzia e giovent\u00f9.\nNacque come \"Annie Eliza Smith\", figlia di George Smith e Ruth Chapman. I genitori si sposarono sei mesi dopo la sua nascita. Al tempo il padre era soldato nell'Esercito Britannico, pi\u00f9 tardi ne uscir\u00e0 per svolgere la professione di maggiordomo.\nMatrimonio e figli.\nIl 1\u00ba maggio 1869, nella chiesa di Ognissanti di Knightsbridge (Londra), Annie spos\u00f2 John Chapman, parente della madre. Per alcuni anni la coppia risiedette nella zona occidentale di Londra. Ebbero tre figli:\nNel 1881 la famiglia trasloc\u00f2 nella zona rurale di Clever, nel Berkshire, dove John Chapman trov\u00f2 un'occupazione come cocchiere. Il loro ultimogenito John era nato disabile e la primogenita Emily mor\u00ec all'et\u00e0 di dodici anni per meningite. In seguito a questi problemi sia Annie che il marito iniziarono ad assumere alcolici, finch\u00e9 la situazione famigliare non divenne irrimediabilmente compromessa. Si separarono nel 1884.\nNell'anno della morte di Emily, sembra che il figlio John fosse in cura in un istituto e la figlia sopravvissuta, Annie Georgina, si trovasse in giro per la Francia con una compagnia di circensi.\nA Whitechapel.\nSuccessivamente Annie Chapman si trasfer\u00ec a Whitechapel. \u00c8 noto che nel 1886 viveva assieme ad un fabbricatore di setacci. Per tre o quattro anni usufru\u00ec di un sussidio settimanale di 10 scellini inviatole dal marito, ma nel 1886 i pagamenti si interruppero improvvisamente. Indagando per capire il motivo dell'interruzione, scopr\u00ec che il marito era morto in seguito all'assunzione di alcolici. Il fabbricatore di setacci, con il quale lei conviveva, la lasci\u00f2 poco tempo dopo, probabilmente proprio perch\u00e9 Annie era rimasta senza sussidio. Pi\u00f9 tardi un suo amico testimonier\u00e0 che Annie divenne molto depressa.\nNel 1888 Annie Chapman viveva in alcune pensioni a Whitechapel, guadagnando qualcosa vendendo dei manufatti all'uncinetto, fiori, e prostituendosi.\nConoscenti la descrissero come una donna dotata e inoffensiva, sebbene bevesse molto e la sua salute fosse ormai precaria.\nUna settimana prima della morte si ammal\u00f2 dopo aver riportato delle contusioni in uno scontro con Eliza Cooper, un'altra donna che soggiornava nella pensione. Si scopr\u00ec che le due erano rivali in amore per un uomo, Edward Stanley.\nUltime ore e la morte.\nPoco dopo la mezzanotte del giorno della morte, Annie (come Mary Ann Nichols) and\u00f2 per la strada a guadagnare qualche soldo per pagare l'affitto. Una donna, Elizabeth Long, testimoni\u00f2 di aver visto un uomo e una donna (identificata come la Chapman) parlare all'esterno del n\u00b0 29 di Hanbury Street, verso le 5:30 del mattino. Se quella donna era veramente la Chapman, allora sicuramente Elizabeth Long \u00e8 stata l'ultima persona ad aver visto Annie Chapman viva. Il corpo di Annie venne trovato verso le 5:50 del mattino dell'8 settembre 1888, disteso vicino ad un ingresso sul cortile nel retro del n\u00b029 di Hanbury Street, Spitalfields.\nCi sono due ingressi principali, uno che porta all'interno di un negozio e l'altro, sulla sinistra, in un vicolo che passa attraverso i palazzi fino al cortile sul retro. La porta che da sul cortile si apre verso l'esterno, da destra verso sinistra e, una volta aperta, nasconde una piccola parte del cortile. La porta si chiude da sola. [...] Tale cortile \u00e8 separato dagli altri da una palizzata di legno alta cinque piedi. Vi sono tre gradini in pietra che portano gi\u00f9 al cortile. Guardando da sopra i gradini c'\u00e8 una piccola baracca in legno, i piedi di Annie erano rivolti verso essa. Sulla destra un gabinetto. Il cortile stesso \u00e8 un \"patchwork\" di pietra, erba e sporco.\nIl giorno stesso il corpo venne trasportato all'obitorio di Whitechapel con un'ambulanza della polizia.\nInchiesta.\nLe testimonianze portarono a concludere che Annie Chapman era stata uccisa non pi\u00f9 tardi delle 5:30 del mattino, nel cortile di una casa occupata da diciassette persone, alcune delle quali erano gi\u00e0 sveglie e i cui appartamenti avevano finestre che guardavano sul cortile. L'unica via di fuga plausibile era il vicolo che passa attraverso i palazzi, tramite il quale un uomo, che stava entrando nel cortile, scopr\u00ec il corpo. Nessuno dei residenti per\u00f2 aveva sentito o visto nulla al momento dell'omicidio. Tuttavia il dottor George Bagster Philips, chirurgo incaricato di esaminare il corpo, dichiar\u00f2 che lui stesso, anche nella tranquillit\u00e0 pi\u00f9 assoluta, in meno di quindici minuti (l'intervallo di tempo tra l'ora della morte e la scoperta del corpo) non sarebbe riuscito a praticare le ferite che vi erano sul cadavere. L'intervallo di tempo tra l'ultima volta in cui la Chapman fu vista viva (5:30, secondo la testimonianza della signora Long) e la scoperta del cadavere (5:50, venti minuti dopo) era troppo breve per permettere all'assassino di uccidere la vittima e mutilarla a quel modo. Il dottor Philips al primo esame del cadavere (6:20 del mattino) disse che doveva essere gi\u00e0 morta da due ore (anche di pi\u00f9) al momento della scoperta del corpo: tale opinione fu condivisa dalla polizia.\nIl dottor Philips forn\u00ec una descrizione del corpo quando lo vide per la prima volta alle 6:20 del mattino nel cortile sul retro del n\u00b029 di Hanbury Street:\nIl dottor Philips concluse che la malattia della Chapman era tubercolosi. La vittima era sobria al momento della morte e non aveva consumato alcolici per alcune ore prima della morte.\nFunerale.\nAnnie Chapman venne seppellita venerd\u00ec 14 settembre 1888.\nAlle sette del mattino di quel giorno, un carro funebre arriv\u00f2 all'obitorio di Whitechapel. Nessuno tranne i familiari della vittima, il necroforo e la polizia sapevano dell'organizzazione dell'evento funebre. Il corpo di Annie venne posto in una bara e portato a Harry Hawes, un necroforo di Spitalfields, che organizz\u00f2 i funerali. I parenti, che pagarono il funerale, incontrarono il necroforo al cimitero e, per espressa richiesta, mantennero il funerale segreto e furono gli unici partecipanti. La bara porta la scritta \"Annie Chapman, morta l'8 settembre 1888, all'et\u00e0 di 48 anni\". \nAlle nove del mattino il carro funebre (senza corteo, in modo da non attrarre l'attenzione della gente del posto) port\u00f2 il corpo di Annie nel \"Manor Park Cemetery and Crematorium\", nel quartiere londinese di Forest Gate (E7 0NP), dove venne seppellita in una tomba (pubblica); oggi la sua tomba non esiste pi\u00f9 ed al suo posto vi \u00e8 stata collocata una placca."}
{"id": "2768995", "revid": "1846411", "url": "https://it.wikipedia.org/wiki?curid=2768995", "title": "Telefe", "text": "Telefe \u00e8 un canale televisivo argentino. In passato denominata \"Canal 11 de Buenos Aires\", ha iniziato a trasmettere nel 1961. Durante la dittatura militare, fu controllata dall'aeronautica. Telefe \u00e8 l'acronimo di \"televisi\u00f3n federal\", la societ\u00e0 che ha rilevato Canal 11 il 22 dicembre 1989, mentre dal 1998 al 2016 ha fatto parte del gruppo spagnolo Telef\u00f3nica, che l'ha poi rivenduta a Viacom (ora Paramount Global).\nLa maggior parte dei programmi televisivi trasmessi sono autoprodotti, ad eccezione di alcune serie come \"I Simpson\".\nLa sua versione internazionale \u00e8 Telefe Internacional."}
{"id": "2769000", "revid": "287204", "url": "https://it.wikipedia.org/wiki?curid=2769000", "title": "Port Conway", "text": "Port Conway \u00e8 una \"Unincorporated area\" situata sul lato nord del fiume Rappahannock nella Contea di King George, nello stato della Virginia, Stati Uniti d'America, ."}
{"id": "2769008", "revid": "125464556", "url": "https://it.wikipedia.org/wiki?curid=2769008", "title": "Rock Me Amadeus", "text": "Rock Me Amadeus \u00e8 un singolo del cantante austriaco Falco, pubblicato nel 1985 dall'etichetta discografica Gig.\nIl singolo \u00e8 stato estratto dall'album \"Falco 3\" e ha riscosso successo in tutta Europa, scalando le classifiche di numerosi paesi.\nLa canzone \u00e8 stata scritta dallo stesso Falco insieme a Rob e Ferdi Bolland ed \u00e8 stata prodotta da questi ultimi. Oltre a contenere diverse versioni della canzone, il singolo conteneva anche la b-side \"Urban Tropical\", scritta da Falco e prodotta da Kurt Hauenstein.\nIl nome \"Amadeus\" citato nel titolo \u00e8 riferito a Wolfgang Amadeus Mozart.\nCuriosit\u00e0.\nNel video musicale vediamo Falco vestito con uno smoking alla corte di Vienna nel XVIII secolo circondato da nobili dell\u2019epoca.\nAllo stesso tempo Falco va vestito come Mozart in un locale di Vienna, stavolta nella met\u00e0 degli anni Ottanta del XX secolo dove viene scortato da una banda di motociclisti. Alla fine del video le due folle si mischiano.\nNell'episodio dei Simpsons chiamato \"Un pesce di nome Selma\" (3F15), Troy McClure canta la canzone (cambiando \"Amadeus\" in \"Dr. Zaius\") in un musical ispirato al \"Pianeta delle Scimmie\".\nLe basi musicali delle canzoni \"Pagliaccio di ghiaccio\" di Metal Carter e \"I'm A Playa\" di Tech N9ne riprendono quella di Rock me Amadeus.\nGli Edguy, band power metal tedesca, hanno inserito una cover di \"Rock Me Amadeus\" nel loro album \"Space Police - Defenders of the Crown\", uscito nel 2014."}
{"id": "2769011", "revid": "204012", "url": "https://it.wikipedia.org/wiki?curid=2769011", "title": "Port Comway", "text": ""}
{"id": "2769013", "revid": "124148118", "url": "https://it.wikipedia.org/wiki?curid=2769013", "title": "Gioielli della Corona danese", "text": "I gioielli della Corona danese sono le insegne regali della monarchia di Danimarca. Essi comprendono tre corone, uno scettro, un globo, una spada di stato ed un'ampolla.\nLe regal\u00ece danesi sono conservate nel Castello di Rosenborg. Il pi\u00f9 antico oggetto presente in questa collezione \u00e8 la spada di stato, fatta realizzare da Cristiano III nel 1551.\nTra gli oggetti \u00e8 conservata anche la preziosissima corona di Cristiano IV, finemente lavorata e ricca di pietre preziose.\nDurante il periodo della monarchia elettiva, un rappresentante del clero e della nobilt\u00e0 ponevano sulla testa del re la corona durante la cerimonia d'incoronazione. Dopo l'introduzione dell'assolutismo nel 1660, l'incoronazione venne sostituita con una cerimonia secondo la quale il re giunge in chiesa gi\u00e0 con la corona sul capo e qui viene consacrato e unto con l'olio santo. Per l'unzione di Cristiano V, dunque, si rese necessaria la costruzione di una nuova corona ad opera dell'orafo danese Ferdinand K\u00fcblich che progett\u00f2 anche il nuovo trono reale che contiene al proprio interno 12 statue di leoni e la zanna di un narvalo che un tempo era ritenuta del mitico unicorno; la specificit\u00e0 di questo progetto riprendeva la tradizione che illustrava il trono di Salomone cos\u00ec composto.\nCon la costituzione del 1849, la cerimonia dell'unzione divenne sempre pi\u00f9 discontinua e da allora i gioielli della corona vennero usati per il cosiddetto \"castrum doloris\", ovvero alla morte del sovrano la corona veniva posta sulla sua bara e gli altri oggetti preziosi ai suoi piedi.\nLe regal\u00ece antiche.\nCon il termine di \"regal\u00ece antiche\" si indicano la corona e tutti i gioielli della corona usati prima dell'introduzione dell'assolutismo monarchico nel 1660 ai quali sono ascrivibili i seguenti oggetti:\nLa corona di Cristiano IV.\n La corona di Cristiano IV di Danimarca venne eseguita dall'orafo Didrik Fyren a Odense aiutato dall'orafo di Norimberga Corvinius Saur negli anni 1595-1596 per l'incoronazione di Cristiano IV. Essa \u00e8 realizzata in oro, smalti, perle e pietre preziose per un peso totale di 2895 grammi.\nCiascuna delle sette punte \u00e8 decorata con una figura che rappresenta le funzioni e le virt\u00f9 tipiche del monarca. All'interno le punte sono decorate con gli stemmi delle varie regioni del regno di Danimarca.\nEssa venne usata per l'ultima volta nel 1648 per l'incoronazione di Federico III.\nLa spada di Stato di Cristiano III.\nLa spada di stato di Cristiano III di Danimarca venne realizzata nel 1551 da Johann Siebe. Essa \u00e8 eseguita in argento smaltato e decorato con pietre preziose.\nPrima dell'introduzione della monarchia assoluta, la spada era la prima delle regal\u00ece presentate al re nella cerimonia d'incoronazione.\nLa spada per la cerimonia del cavalierato di Cristiano IV.\nQuesta spada veniva utilizzata dal re che la porgeva sulle spalle dell'insignito di un cavalierato. Essa era caratterizzata da un'elsa smaltata di blu tempestata di diamanti.\nLe regal\u00ece nuove.\nLa corona di Cristiano V.\nLa corona di Cristiano V di Danimarca \u00e8 la corona ufficiale che venne utilizzata per le unzioni dei re danesi assolutisti sino alla fine dell'assolutismo propriamente detto nel 1849 e la concessione di una costituzione. Il re Federico III desiderava che il proprio figlio ed erede fosse in possesso di visibili segni di potere e quando egli mor\u00ec suo figlio eredit\u00f2 il suo titolo direttamente, senza una particolare elezione da parte del parlamento. Egli aveva gi\u00e0 commissionato difatti una corona per il figlio, di modo che questi potesse essere incoronato con la massima gloria possibile.\nLa corona venne usata per tutte le incoronazioni danesi da Cristiano V a Cristiano VIII nel 1840. Attualmente la corona \u00e8 utilizzata come simbolo della monarchia e dello stato danese. Essa ha unicamente un uso cerimoniale e viene posta nel \"castrum doloris\" di un monarca deceduto.\nLa corona rappresenta il segno tangibile del potere reale e venne realizzata dall'orafo Paul Kurtz a Copenaghen tra il 1670 ed il 1671. Venne realizzata con una struttura chiusa a riprendere quella di Carlomagno, che si differenziava apertamente dalle corone aperte dei monarchi eletti; ha un peso di 2080 grammi\nLa corona della regina.\nLa regina consorte Carlotta Amalia d'Assia-Kassel non indoss\u00f2 mai la corona danese perch\u00e9 ella apparteneva alla chiesa riformata e non era un membro della Chiesa di Danimarca, ma bisogna ammettere che a quell'epoca non vi era una precisa tradizione che prescrivesse l'uso di un copricapo reale anche per la consorte di un monarca.\nAd ogni modo tutte le regine che seguirono a lei vennero incoronate assieme ai mariti. Luisa di Meclemburgo-G\u00fcstrow, moglie del re Federico IV venne incoronata con l'apposita corona che ancora oggi possiamo ammirare e cos\u00ec pure tale copricapo venne utilizzato per incoronare la regina che le successe Anna Sophie Reventlow. Ad ogni modo Sofia Maddalenda di Brandeburgo-Kulmbach, moglie di Cristiano VI non volle mai indossare la corona dei suoi predecessori e ne fece realizzare una nuova dal gioielliere reale Fabritius nel 1731.\nQuesta corona venne modellata sul disegno di quella di Cristiano V, ma con la differenza di essere pi\u00f9 alta e piccola; \u00e8 decorata con dei diamanti che provengono dalla corona di Sofia Amalia fatta realizzare per le regine nel 1648.\nLo scettro.\nLo scettro reale danese venne realizzato da un orafo sconosciuto di Copenaghen su commissione di Federico II nel 1648. Esso \u00e8 realizzato in oro e termina con un bottone decorato con diamanti e una corona reale in oro.\nGlobo reale.\nIl globo reale simbolicamente rappresenta la supremazia della cristianit\u00e0 sul mondo. Esso \u00e8 un globo in oro decorato con una banda di smalti e diamanti. Nella parte superiore si trova una croce di diamanti. Esso venne realizzato ad Amburgo per l'incoronazione di Federico III nel 1648.\nLa spada di Stato.\nLa spada di Stato, che rappresenta il potere di proteggere, punire e giudicare, prerogative tipiche del monarca, era originariamente un regalo di nozze donato da Cristiano IV di Danimarca nel 1643 al figlio Federico. Essa venne utilizzata durante l'incoronazione di Federico III e da allora sino alla fine dell'assolutismo in Danimarca.\nL'elsa \u00e8 decorata con pietre preziose. La custodia della lama \u00e8 in velluto rosso decorato con gli stemmi delle diverse regioni del regno e con diamanti che si trovano nelle corone che sormontano ciascuno stemma.\nL'ampolla.\nL'ampolla era utilizzata per contenere l'olio santo da utilizzare durante l'unzione cerimoniale del nuovo monarca al momento della sua ascesa al trono. Essa venne realizzata da un orafo sconosciuto di Copenaghen per l'incoronazione di Federico III nel 1646."}
{"id": "2769058", "revid": "767487", "url": "https://it.wikipedia.org/wiki?curid=2769058", "title": "Windows of the Soul", "text": "Windows of the Soul \u00e8 il secondo album in studio degli Eyes, pubblicato nel 1993 per l'etichetta discografica Brilliant Records.\nSi tratta in realt\u00e0 del primo album registrato dalla band per la Capitol Records nel 1989. Ma a causa del mancato interesse da parte della major, queste incisioni vennero accantonate e pubblicate solo nel 1993."}
{"id": "2769071", "revid": "100396265", "url": "https://it.wikipedia.org/wiki?curid=2769071", "title": "Luigi Concetti", "text": "Biografia.\nOttiene la laurea in medicina del 1879 e presta subito attenzione particolare alla cura del fanciullo. Inizia ad occuparsi di malattie infantili presso l'Ospedale di Santo Spirito - sia nel reparto per bambini che nel brefotrofio del medesimo ospedale- e poi anche presso l'Ospedale del Bambin Ges\u00f9. Nel 1882 diviene comprimario della Sala Alessandrina dell'Ospedale S. Spirito in Sassia, con annesso un piccolo reparto infantile e successivamente istituisce una sezione pediatrica, trasferita nel 1906 al Policlinico Umberto I e nel 1922 nell'attuale sede. \nDirige l'Ospedale pediatrico \"La Scarpetta\" di via Titta Scarpetta a Roma, fondato nel 1892 dalla Societ\u00e0 di Soccorso e lavoro (che si prefigge di \"soccorrere i poveri col lavoro e i fanciulli con l'assistenza sanitaria ed educativa\"). \nFonda assieme a Giuseppe Mya la \"Rivista di clinica pediatrica\" (1903-1973).\nLibero docente, nel 1894 inaugura un corso non ufficiale di pediatria, poi trasformato in corso complementare, presso la Facolt\u00e0 di Medicina e Chirurgia di Roma. \nCome docente dispone che i suoi allievi siano tenuti a completare la loro preparazione con attivit\u00e0 ambulatoriali gratuite presso ospedali (Bambin Ges\u00f9 e Santo Spirito) e opere pie (ambulatorio di Trastevere, La Scarpetta ecc..) istituendo un servizio di \"policlinico\" che prevede anche visite domicilairi gratuite e redazione di storie cliniche. \u00c8 autore di oltre 120 pubblicazioni, tra i suoi allievi: Maria Montessori, Pasquale Sorgente e Luigi Spolverini. Concetti fu il primo in Italia ad applicare la sieroterapia antidifterica, la puntura lombare sui bambini, a compiere degli studi sulla malaria in et\u00e0 infantile e ad indagare sulla secrezione interna, in particolare della tiroide, nel bambino.\nPromosse il Primo Congresso Italiano di Pediatria e fu fondatore e presidente della Societ\u00e0 Italiana di Pediatria 1903."}
{"id": "2769072", "revid": "765341", "url": "https://it.wikipedia.org/wiki?curid=2769072", "title": "Gazebo (album)", "text": "Gazebo \u00e8 il titolo eponimo dell'album di debutto del cantante italo disco Gazebo, pubblicato nel 1983 dall'etichetta discografica Baby Records.\nDall'album sono estratti i singoli \"Masterpiece\", \"Gimmick!\", \"I Like Chopin\" e \"Lunatic\", tutti scritti da Pierluigi Giombini (musica) e dallo stesso Gazebo (testo), ottenendo per ognuno un buon successo. In particolar modo \"I Like Chopin\" risulta essere la canzone pi\u00f9 conosciuta del cantante.\nL'album \u00e8 stato prodotto da Pierluigi Giombini e Paul Peter Micioni e pubblicato in diversi paesi europei.\nL'album viene ristampato in CD per la prima volta (sempre stessa dell'etichetta Baby Records numero di catalogo 610 296) nel 1985."}
{"id": "2769075", "revid": "287204", "url": "https://it.wikipedia.org/wiki?curid=2769075", "title": "Borgognoni (disambigua)", "text": ""}
{"id": "2769079", "revid": "486946", "url": "https://it.wikipedia.org/wiki?curid=2769079", "title": "EC3/ter", "text": ""}
{"id": "2769082", "revid": "767487", "url": "https://it.wikipedia.org/wiki?curid=2769082", "title": "Full Moon (The Lost Studio Sessions)", "text": "Full Moon (The Lost Studio Sessions) \u00e8 un album raccolta degli Eyes, pubblicato nel 1993 per l'etichetta discografica Empire Records.\nIl disco raccoglie delle incisioni demo che erano state registrate con l'ultima formazione aggiornata con i nuovi entrati Bobby Fraga (basso), Jamie Sheriff (tastiere), e Mark Weitz (voce), gi\u00e0 noto per essere stato membro di altri gruppi tra cui Malice, Americade, Odin, e Impellitteri."}
{"id": "2769084", "revid": "1543377", "url": "https://it.wikipedia.org/wiki?curid=2769084", "title": "Masterpiece (Gazebo)", "text": "Masterpiece \u00e8 il singolo di debutto del cantante Gazebo, pubblicato nel 1982 dall'etichetta discografica Baby Records.\nLa canzone, scritta dallo stesso Gazebo insieme a Pierluigi Giombini, ha riscosso un discreto successo in alcuni paesi europei.\nLa traccia viene utilizzata nella sigla del film Amici come prima.\nIl lato B \u00e8 presente una versione strumentale pi\u00f9 integrale, non \u00e8 stato inserito nell'album.\nTracce.\n7\" single \nLato A\nLato B\n12\" maxi \nLato A\nLato B"}
{"id": "2769087", "revid": "124123", "url": "https://it.wikipedia.org/wiki?curid=2769087", "title": "Dobri Bo\u017eilov", "text": "Nato a Kotel, Bulgaria, Bo\u017eilov frequento l'istituto commerciale superiore a Svi\u0161tov prima di cominciare a lavorare come ragioniere alla Banca nazionale bulgara per l'agenzia bancaria di Kjustendil nel 1902. Bo\u017eilov lavor\u00f2 per la Banca nazionale per un totale di 36 anni e ne fu pi\u00f9 volte governatore (1922-1923, 1923-1924, 1931-1932, 1934-1935, 1935-1938, 1944).\nNel novembre 1938, Bo\u017eilov fu nominato ministro delle finanze nel governo di Georgi Kjoseivanov, posizione che mantenne anche sotto il governo di Bogdan Filov nel 1940. Nel 1943, dopo la morte dello zar Boris III, Filov divenne uno dei tre reggenti della Bulgaria. Filov, un fervente alleato della Germania nazista e il pi\u00f9 influente dei reggenti us\u00f2 il proprio potere per nominare Bo\u017eilov (anch'egli filotedesco) primo ministro il 14 settembre 1943. Come primo ministro Bo\u017eilov lavor\u00f2 a stretto contatto con i nazisti diventandone un fantoccio. L'unica questione sulla quale venne a scontrarsi con loro fu la richiesta al governo bulgaro di deportare gli ebrei del paese nei campi di concentramento, cosa che Bo\u017eilov si rifiut\u00f2 di fare.\nNel giugno del 1944, quando gli sforzi bellici dell'Asse stavano peggiorando, Bo\u017eilov si dimise dalla carica di primo ministro per tornare a quella di governatore della Banca nazionale. Nel settembre del 1944 l'Unione sovietica dichiar\u00f2 guerra alla Bulgaria e la invase, dando ai partigiani comunisti l'opportunit\u00e0 di rovesciare il primo ministro Konstantin Muraviev e di sostituirlo con Kimon Georgiev. In seguito Bo\u017eilov venne arrestato e portato davanti alla Tribunale del Popolo istituito dal governo del Fronte patriottico. Fu trovato colpevole di crimini di guerra e svariati misfatti commessi durante il suo incarico di ministro delle finanze, condannato a morte e giustiziato il 1\u00ba febbraio 1945."}
{"id": "2769088", "revid": "1543377", "url": "https://it.wikipedia.org/wiki?curid=2769088", "title": "Chiesa di Santa Maria del Carmine (Brescia)", "text": "La chiesa di Santa Maria del Carmine \u00e8 una chiesa di Brescia, situata in contrada del Carmine, a ovest di via San Faustino.\nStoria.\nIl primitivo nucleo della chiesa, pi\u00f9 corto rispetto all'edificio attuale, fu edificato durante la dominazione viscontea sulla citt\u00e0 dopo la met\u00e0 del Trecento, per volere dei frati Carmelitani dell'Antica Osservanza, da poco insediati nel convento attiguo (fondato nel 1348). Di questo periodo si sono conservati parte dei due muri di fiancata e l'abside, il tutto realizzato in stile prettamente gotico. Non \u00e8 strano che si costruisse ancora secondo questa tendenza verso la met\u00e0 del Quattrocento: mentre Firenze e altre citt\u00e0 del centro Italia erano gi\u00e0 entrate o avviate all'epoca rinascimentale, in nord Italia le tradizioni architettoniche gotiche erano ancora molto radicate fra le maestranze e lo sarebbero state fino ai primi del Cinquecento con l'affermarsi della figura di Bramante.\nDal 1429 prende forma l'edificio attuale: a Brescia \u00e8 l'epoca della dominazione veneta (\u00e8 del 1427 la Battaglia di Maclodio, che sanc\u00ec definitivamente il passaggio di Brescia alla Repubblica di Venezia). La chiesa viene rimaneggiata ma mai in modo radicale: vengono aggiunti i caratteristici pinnacoli in cotto a coronamento della fiancata orientale, le cordonature sugli spigoli dell'abside e nell'abside stesso vengono aperte delle monofore a sesto acuto, ospitanti delle vetrate. Viene anche aggiunto un campanile proto-rinascimentale, opera di Bernardino da Martinengo. In questo periodo, alla chiesa lavorano soprattutto maestranze comacine, poi sostituite da altre bergamasche fatte istruire apposta a Venezia dai frati, che non si fidavano a causa della provenienza.\nNella seconda met\u00e0 del Quattrocento si hanno ulteriori modifiche, questa volta pi\u00f9 profonde: fra il 1475 e il 1478 la chiesa viene allungata di circa quindici metri verso sud attraverso la demolizione dell'originaria facciata, che viene interamente ricostruita, comunque non distanziandosi dallo stile che gi\u00e0 caratterizzava la struttura precedente (si ha ancora l'utilizzo di pinnacoli). Viene aggiunto il portale d'ingresso esistente tuttora e viene anche rifatta la copertura. Subito dopo, nel 1480 viene aggiunto il chiostro maggiore, con la loggetta veneziana proto-rinascimentale pentalobata.\nNel corso del Cinquecento vengono aggiunti i rimanenti chiostri del convento, risolti con soluzioni architettoniche ispirate alle idee che Giulio Romano aveva messo in pratica a Mantova, dove avevano sede i Carmelitani che finirono per esportarne il linguaggio. Nel 1596 le monofore dell'abside vengono chiuse per consentire l'installazione della pala dell'altare maggiore, tutt'oggi presente, una \"Annunciazione\" del fiammingo Pieter de Witte, importante figura nel panorama artistico italiano e tedesco dell'epoca. L'aspetto interno fu definito nel corso dei pesanti rimaneggiamenti del 1620-21, durante i quali furono occultate le decorazioni quattrocentesche (parzialmente conservatesi nei sottotetti) per far posto alle fantasiose prospettive architettoniche di Tommaso Sandrino e Camillo Rama. Il coro, invece, fu ridipinto nel 1634 da Domenico Bruni, Ottavio Amigoni e Bernardino Gandino. Nello stesso periodo viene aggiunto il grande finestrone a lunetta in facciata a sostituzione del rosone, ancora oggi parzialmente visibile. Il convento fu infine soppresso, come molti altri, nel 1797.\nLa facciata della chiesa risulta raffigurata dal pittore veneziano Francesco Hayez nel suo quadro del 1834 \"Ventura Fenaroli arrestato nella Chiesa del Carmine di Brescia da' Francesi\", dedicato al celebre capitano di ventura del 500 che durante le rivolte antifrancesi in favore di venezia venne arrestato davanti ad essa.\nArchitettura.\nEsterno.\nLa chiesa, la cui costruzione si articola fra varie epoche storiche, \u00e8 altrettanto differenziata negli stili architettonici e decorativi che la compongono, pur rimanendo predominanti lo stile tardo-gotico e il rinascimentale. Questo coniugio \u00e8 visibile soprattutto nell'aspetto esterno: l'elemento maggiormente caratterizzante sono i pinnacoli che coronano la facciata e la fiancata orientale, qui posti a termine dei contrafforti che sostengono la parete. I pinnacoli, elemento molto ricorrente nel gotico padano, sono tutti realizzati in cotto: non \u00e8 un caso, visto che i Conti Martinengo, i nobili di Brescia per antonomasia, erano proprietari di molte fornaci oltre il Po, facendo del cotto un materiale di facile reperibilit\u00e0 in territorio bresciano.\nLa facciata, della fine del Quattrocento, \u00e8 cosiddetta \"a scala\": alla base si ha, sommariamente, un corpo rettangolare fra la pavimentazione e il cornicione che corre sotto il lunettone superiore. All'interno di questo rettangolo si trovano, al centro, il portale d'ingresso e, ai lati di questo, due monofore quasi a tutta altezza, decorate da formelle di maiolica. I tre elementi sono suddivisi fra loro da quattro lesene-contrafforti in cotto (con inserti in marmo bianco) che sostengono direttamente il cornicione superiore, costituito da una serie di trecce gotiche in cotto. A questo punto, le due navate laterali sono chiuse direttamente da un tetto spiovente a pendenza unica, mentre il corpo centrale, contenente il lunettone, si eleva ancora verso l'alto, chiuso infine da un doppio spiovente. I margini delle coperture sono tutti decorati dai medesimi motivi in cotto del cornicione inferiore. Le due lesene esterne terminano direttamente con un pinnacolo, mentre le due interne accompagnano il corpo centrale fino in sommit\u00e0, comunque coronate a loro volta da un pinnacolo. Un quinto pinnacolo, in posizione centrale, \u00e8 posto come massimo coronamento della facciata.\nIl portale.\nIl portale d'ingresso alla chiesa \u00e8 un preziosissimo elemento artistico che fonde assieme vari stili, soprattutto, nuovamente, gotico e rinascimentale. Aggiunto alla fine del Quattrocento dopo l'allungamento della chiesa, \u00e8 un portale gemini, costituito cio\u00e8 da due portoni divisi da una colonna al centro, antichissimo retaggio degli ingressi alle cattedrali gotiche francesi e tedesche, a cui \u00e8 ispirata anche la leggera strombatura (tutti elementi comunque diffusi anche in Italia, vedi la Basilica di San Marco a Venezia).\nQuest'ultima, in particolare, \u00e8 decorata da una serie di colonnine tortili e motivi gotici, molto probabilmente elementi di reimpiego provenienti dalla precedente facciata demolita, mentre il pilastrino centrale che separa i portali \u00e8 di ordine corinzio, decorato sul fusto da una candelabra palesemente rinascimentale. Al di sopra dei portoni si trova una lunetta raffigurante l'\"Annunciazione\", dipinta da Floriano Ferramola e datata al 1517-18. L'affresco \u00e8 oggi gravemente compromesso. Il tutto si trova quindi chiuso all'interno di un telaio rinascimentale ad arco a tutto sesto. Gli originali battenti intagliati dei due portoni, risalenti al XV secolo, sono oggi conservati all'interno.\nInterno.\nL'interno della chiesa, caratterizzato da un grande respiro spaziale, \u00e8 lungo 75 metri e disposto su tre navate, quella centrale coperta da una volta a botte, mentre le due laterali da volte a crociera. Queste ultime sono separate da quella centrale mediante un colonnato provvisto di capitelli medievali di ordine pseudo-corinzio.\nOpere.\nLa chiesa possedeva in passato un ricco patrimonio d'arte, oggi andato in gran parte disperso. Elemento artistico notevole resta comunque la cappella Averoldi (terza a destra), decorata da Vincenzo Foppa con il ciclo di \"Evangelisti\" nelle vele della volta (dal 1477). Allo stesso autore \u00e8 attribuito anche il \"Cristo crocifisso\" sulla parete di fondo. L'altare della cappella, databile alla met\u00e0 del XV secolo e finemente lavorato, \u00e8 inoltre una delle prime testimonianze del nuovo gusto rinascimentale classicheggiante nell'arte scultorea locale. Nel medesimo ambiente si ha anche il sarcofago (1520 circa) di Giovanni Pietro Averoldi.\nAntecedente alla cappella Averoldi sussiste la cappella Fenaroli, anche conosciuta come \"cappella dei santi innocenti\". Questa costituiva un patronato della nobile famiglia Fenaroli, come testimonia la lastra tombale al centro della cappella data 1583 con i nomi di alcuni componenti del casato. Al centro campeggia l'altare di Pietro Marone che rappresenta \"la strage degli innocenti\", commissionato dalla famiglia stessa insieme agli affreschi monocromi che occupano le pareti della cappella, frutto della collaborazione tra Giovanni Zanardi e Francesco Monti. In questa cappella Ventura Fenaroli, personaggio di rilievo della storia bresciana ai tempi delle rivolte antifrancesi, aveva cercato rifugio dopo la congiura per riportare i veneziani in citt\u00e0.\nNell'ultima cappella della navata destra, oggi adibita a sagrestia, sono visibili lacerti di affresco di scuola bresciana del 1423-50. Accanto, in testa alla navata, si trova la cappella del Miracolo di sant'Eligio, ricca di affreschi di carattere principalmente votivo databili agli stessi anni e riconducibili soprattutto alla sfera dei Bembo. Nell'abside, dietro l'altare barocco, si ha la pala di Pieter de Witte, gi\u00e0 citata, mentre lungo le pareti del coro sono posti settantacinque stalli lignei parzialmente intarsiati. Nella cappella di fondo della navata sinistra, invece, \u00e8 conservata una \"Deposizione\" in terracotta policroma di scuola lombarda del Quattrocento. Il primo altare a sinistra \u00e8 arricchito da \"L'arcangelo Michele scaccia gli angeli ribelli\" di Jacopo Palma il Giovane.\nIl monumentale altare della Madonna di San Luca, detto anche, a partire dalla met\u00e0 dell'Ottocento, della Madonna delle Brine, \u00e8 opera del 1735-37 di Giovanni Maria Morlaiter, accoglie la piccola immagine della Madonna detta di san Luca perch\u00e9 attribuita leggendariamente all'evangelista Luca e da sempre molto venerata. Dal cortile dietro l'abside, inoltre, si accede a una cappella affrescata da Floriano Ferramola e da Vincenzo Civerchio.\nLa prima cappella della navata destra conserva all'altare la \"pala dei Disciplini\", affresco doppio eseguito nell'ambito di Paolo da Caylina il Vecchio e Andrea Bembo.\nOrgano a canne.\nNella chiesa \u00e8 conservato un prezioso organo barocco, costruito nel 1629-1630 da Tommaso Meiarini e montato in loco da Graziadio Antegnati III nel 1633. Lo strumento ha subito varie modifiche e aggiunte fra il XI e il XX secolo ed \u00e8 stato restaurato da Armando Maccarinelli nel 1962. L'ultimo intervento fino ad oggi (2011) \u00e8 quello della ditta Mascioni (1991) che, fra le altre cose, ha ricostruito i mantici, la tastiera e la pedaliera. La consolle, del tipo \"a finestra\", \u00e8 costituita dalla tastiera di 54 tasti (con la prima ottava, da Fa (nota), senza il Fa# e il Sol#), dalla pedaliera a leggio di 18 e la registriera sulla destra.\nLa chiesa e il quartiere Carmine.\nLa chiesa, molto importante all'interno del panorama religioso della citt\u00e0, diede il nome al quartiere medievale che la circonda, che ancora oggi \u00e8 chiamato \"quartiere Carmine\", forse il pi\u00f9 caratteristico e pittoresco della citt\u00e0, sempre sotto accusa per le sue scarse condizioni igieniche e di sicurezza sociale. I chiostri del convento ospitano la biblioteca dell'Universit\u00e0 degli Studi di Brescia."}
{"id": "2769089", "revid": "19330", "url": "https://it.wikipedia.org/wiki?curid=2769089", "title": "Dobri Bozhilov", "text": ""}
{"id": "2769090", "revid": "486946", "url": "https://it.wikipedia.org/wiki?curid=2769090", "title": "Kosovo e Metohija", "text": ""}
{"id": "2769094", "revid": "438678", "url": "https://it.wikipedia.org/wiki?curid=2769094", "title": "Il cigno nero (film 1942)", "text": "Il cigno nero (\"The Black Swan\") \u00e8 un film del 1942 diretto da Henry King: una storia di pirati, tratta dal libro omonimo (1932) di Rafael Sabatini e interpretata da Tyrone Power e Maureen O'Hara. Il film ebbe tre nomination agli Oscar, vincendo l'Oscar alla migliore fotografia.\nTrama.\nL'ex pirata Henry Morgan, nominato Sir dal governo britannico, fa ritorno nei Caraibi con il titolo di nuovo governatore al posto di Lord Denby: il suo compito \u00e8 quello di eliminare la pirateria dalle acque caraibiche che lui conosce cos\u00ec bene. La sua prima mossa \u00e8 quella di prendere contatto con i suoi vecchi compari per metterli davanti a una scelta: o proseguire nell'attivit\u00e0 di filibustiere e venire cacciati dall'antico compagno di avventure, o entrare al suo servizio. Jamie Waring decide di seguire Morgan, mentre Billy Leech rifiuta sdegnosamente.\nA Giamaica, Jamie conosce e si innamora di Margaret, figlia del vecchio governatore. Ma la ragazza, oltre a essere gi\u00e0 fidanzata, gli mostra il suo disprezzo. Jamie non desiste e disobbedisce agli ordini di Morgan, rifiutando di partire in missione con la sua nave, e procrastinando la partenza per poter rapire la ragazza ed evitare che lei si sposi durante la sua assenza. La nave di Jamie viene catturata da Leech e dai pirati rimasti con lui. Per salvarsi, Jamie dice di aver lasciato Morgan, fingendo altres\u00ec di essere sposato a Margaret, ma il trucco non funziona e i pirati non gli credono. Morgan viene sollevato dal suo incarico dai notabili della colonia, mentre Jamie \u00e8 accusato di tradimento. Sar\u00e0 Margaret a salvarlo, con la sua testimonianza, negando di essere stata rapita contro la sua volont\u00e0. I due partiranno insieme a bordo del Cigno nero.\nProduzione.\nProdotto dalla Twentieth Century Fox Film Corporation, il film venne girato a Cuba, in Florida, in Messico, in Honduras, in Giamaica a Port Royal e in California, a Griffith Park - 4730 Crystal Springs Drive di Los Angeles e allo Stage 6, 20th Century Fox Studios - 10201 Pico Blvd., Century City di Los Angeles.\nDistribuzione.\nIl film usc\u00ec nelle sale il 4 dicembre 1942, distribuito dalla Twentieth Century Fox Film Corporation."}
{"id": "2769095", "revid": "22989", "url": "https://it.wikipedia.org/wiki?curid=2769095", "title": "Rimaz\u00f9u", "text": ""}
{"id": "2769096", "revid": "22989", "url": "https://it.wikipedia.org/wiki?curid=2769096", "title": "Rimaz\u00f9", "text": ""}
{"id": "2769098", "revid": "838137", "url": "https://it.wikipedia.org/wiki?curid=2769098", "title": "Natalya M\u0259mm\u0259dova", "text": "Gioca nel ruolo di schiacciatrice e opposto nella .\nCarriera.\nLa carriera professionistica di Natalya Skazka inizia nella stagione 2002-03, quando esordisce nella Superliga russa tra le file dello Zare\u010d'e Odincovo, vincendo la Coppa di Russia. Nella stagione seguente viene ingaggiata dall'Az\u0259rreyl nella Superliqa azera, dove gioca per due annate vincendo due campionati; dopo aver ottenuto la cittadinanza sportiva azera, diventando nota come Natalya M\u0259mm\u0259dova, nel 2004 riceve le sue prime convocazioni in nazionale, raggiungendo un anno dopo il quarto posto al campionato europeo 2005.\nNel campionato 2005-06 si trasferisce in Svizzera al Vol\u00e9ro Zurigo, club impegnato in Lega Nazionale A, vincendo lo scudetto e la coppa nazionale. Nel campionato seguente fa ritorno all'Az\u0259rreyl, ma a met\u00e0 annata viene ceduta al Chieri Volley, nella serie A1 italiana.\nRitorna al Vol\u00e9ro Zurigo nella stagione 2007-08, ma a met\u00e0 annata viene ceduta all'\u00cdcaro, club della Superliga Femenina de Voleibol spagnola col quale raggiunge le finali scudetto. Nella stagione successiva firma per il T\u00fcrk Telekom, club della Voleybol 1. Ligi turca. Dopo aver militato nuovamente in Russia per il campionato 2009-10 con la Dinamo Krasnodar, nel campionato seguente torna in Azerbaigian per due annate, ingaggiata dal Rabit\u0259 Baku, club con il quale vince due scudetti e la Campionato mondiale per club 2011.\nNel campionato 2012-13 firma per un biennio con l'Omi\u010dka, ancora nella massima divisione russa, mentre nel campionato 2014-15 torna nuovamente al Volero Zurigo, dove rimane per tre annate durate le quali vince altrettanti scudetti e coppe nazionali e una Supercoppa svizzera. Per la stagione 2017-18 si accasa alla Dinamo-Kazan, sempre in Superliga, vincendo la Coppa di Russia, torneo nel quale viene premiata come miglior giocatrice."}
{"id": "2769100", "revid": "767487", "url": "https://it.wikipedia.org/wiki?curid=2769100", "title": "Ivan Bagrjanov", "text": "Dopo una carriera come diplomatico Bagrjanov fu scelto il 1\u00ba giugno 1944 dal Consiglio di Reggenza, che al momento era al potere in Bulgaria, per formare un governo capace di intavolare trattative di pace. Al contrario del suo predecessore Dobri Bo\u017eilov, Bagrjanov era noto per le sue vedute filo-occidentali e considerava una propria missione far uscire dalla guerra il proprio paese prima dell'arrivo dell'Armata rossa, ed infatti tent\u00f2 di aprire i negoziati con gli Alleati occidentali.\nAd ogni modo il colpo di Stato del re Michele I in Romania del 23 agosto 1944 ebbe delle ripercussioni fortemente negative su questo piano, ponendo fine alla resistenza romena e aprendo la strada verso la Bulgaria all'Armata rossa. Bagrjanov continu\u00f2 i tentativi di trovare una pace separata, rompendo ogni alleanza con la Germania nazista il 26 agosto, dichiarando la completa neutralit\u00e0, ponendo fine a tutte le leggi antisemite il 29 agosto (anche se fu ufficializzato solo il 5 settembre dal nuovo governo) ed ordinando il ritiro delle truppe bulgare dalle regioni occupate della Macedonia.\nL'insistenza di Bagrjanov sulla neutralit\u00e0, piuttosto che una dichiarazione di guerra contro le potenze dell'Asse, vanific\u00f2 i negoziati con gli Alleati e fu rimosso dal governo. La sua posizione era inoltre ulteriormente compromessa dall'inclusione nel suo governo di esponenti fascisti degli anni trenta come Aleksand\u0103r Stalijski. Dopo la presa del potere da parte del Fronte patriottico guidato dai comunisti fu arrestato e giustiziato."}
{"id": "2769101", "revid": "19330", "url": "https://it.wikipedia.org/wiki?curid=2769101", "title": "Ivan Bagryanov", "text": ""}
{"id": "2769102", "revid": "19330", "url": "https://it.wikipedia.org/wiki?curid=2769102", "title": "Ivan Bagrianov", "text": ""}
{"id": "2769103", "revid": "19330", "url": "https://it.wikipedia.org/wiki?curid=2769103", "title": "Ivan Ivanov Bagrianov", "text": ""}
{"id": "2769105", "revid": "29473814", "url": "https://it.wikipedia.org/wiki?curid=2769105", "title": "Gaio Fabricio Lucino", "text": ""}
{"id": "2769107", "revid": "39224", "url": "https://it.wikipedia.org/wiki?curid=2769107", "title": "Caio Fabricio Lucino", "text": ""}
{"id": "2769108", "revid": "39224", "url": "https://it.wikipedia.org/wiki?curid=2769108", "title": "Fabrizio Lucino", "text": ""}
{"id": "2769109", "revid": "729019", "url": "https://it.wikipedia.org/wiki?curid=2769109", "title": "J\u00f3zef Olszyna-Wilczy\u0144ski", "text": "Veterano della Prima guerra mondiale, Guerra polacco-ucraina e della Guerra sovietico-polacca, fu ucciso dai sovietici durante l'Guerra di difesa polacca del 1939."}
{"id": "2769111", "revid": "101882291", "url": "https://it.wikipedia.org/wiki?curid=2769111", "title": "Lucino", "text": "Geografia.\nLombardia"}
{"id": "2769112", "revid": "767487", "url": "https://it.wikipedia.org/wiki?curid=2769112", "title": "Konstantin Muraviev", "text": "Muraviev fu educato al Robert College di Costantinopoli, come Ivan Ge\u0161ov, Todor Ivan\u010dov, Konstantin Stoilov e molti altri rivoluzionari bulgari.\nNipote di Aleksand\u0103r Stambolijski, fu scelto per fare appello agli Alleati occidentali dopo che questi avevano rigettato le proposte del suo predecessore Ivan Bagrjanov. Muraviev ratific\u00f2 l'abolizione di tutte le leggi razziali il 5 settembre 1944 e l'8 settembre dichiar\u00f2 guerra alla Germania nazista. Ad ogni modo i suoi sforzi si rivelarono un fallimento, dato che dopo appena una settimana il suo governo fu rovesciato con il colpo di stato da parte del Fronte patriottico, il 9 settembre 1944, mentre l'Armata rossa avanzava nel paese.\nA differenza di molti suoi contemporanei Muraviev scamp\u00f2 all'esecuzione dopo la guerra e pubblic\u00f2 un libro sulla politica bulgara, \"Fatti e persone\" (\u0421\u044a\u0431\u0438\u0442\u0438\u044f \u0438 \u0445\u043e\u0440\u0430, \"S\u0103bitija i hora\") nel 1963."}
{"id": "2769116", "revid": "599013", "url": "https://it.wikipedia.org/wiki?curid=2769116", "title": "Ingrid Visser", "text": "Giocava nel ruolo di centrale.\nVita privata.\n\u00c8 stata sposata e divorziata con l'ex pallavolista e giocatore di beach volley brasiliano naturalizzato statunitense Paulo Ricardo Guimar\u00e3es. Dal 2009 fino alla sua morte \u00e8 stata la compagna di Lodewijk Severin, uomo d'affari ed ex manager della nazionale femminile olandese.\nMorte.\nIl 13 maggio 2013 scompare a Murcia, insieme al suo compagno Lodewijk Severein; due settimane dopo vengono ritrovati i due corpi fatti a pezzi in una limonaia tra i quartieri di Zeneta e Alquer\u00eda della localit\u00e0 spagnola, inoltre viene scoperto che la Visser era incinta."}
{"id": "2769120", "revid": "287204", "url": "https://it.wikipedia.org/wiki?curid=2769120", "title": "Vincenzo Ragusa", "text": "Tra il 1876 e il 1882 introdusse in Giappone le tecnologie di fusione del bronzo e altre tecniche europee di scultura con armature e modellato, esercitando un ruolo significativo nello sviluppo delle moderne arti scultoree giapponesi. Fece parte del primo corpo di insegnanti e del gruppo di consulenti scelti dal governo Meiji per la fondazione della Scuola tecnica di belle arti di Tokyo. Fu peraltro notevole la sua attivit\u00e0 di intermediazione culturale tra l'Italia e il Giappone, svolta insieme alla moglie Otama Kiyohara.\nLe sue sculture sono in diversi musei e importanti collezioni in Italia e in Giappone.\nBiografia.\nRagusa nacque da Michele Ragusa e Dorotea Filippelli, famiglia modesta di Partanna, un sobborgo di Palermo. Fu allievo di Salvatore Lo Forte.\nA 19 anni, nel 1860, dopo lo sbarco dei Mille a Marsala, prese parte alla Spedizione dei Mille. Il 1\u00ba ottobre, agli ordini di Nino Bixio e insieme ad altri artisti, tra cui vi era Francesco Lojacono, partecip\u00f2 alla Battaglia del Volturno.\nNel 1875 ricevette il diploma dell'Accademia di Brera \"ad honorem\".\nLa carriera nel Giappone Meiji.\nNello stesso anno, insieme all'architetto Giovanni Cappelletti (\u20201885) e al pittore Antonio Fontanesi, e sotto gli auspici di Alessandro F\u00e8 d'Ostiani, ambasciatore italiano a Tokyo, vinse un concorso istituito dal Giappone per creare un gruppo di consulenti e il corpo insegnanti della neonata Scuola tecnica di belle arti, la prima scuola d'arte governativa fondata in Giappone sotto la supervisione del Ministero dell'Industria.\nNel corso dei decenni successivi i tre artisti esercitarono una forte influenza sullo sviluppo dell'architettura e dell'arte giapponese.\nCon l'insediamento dell'Imperatore Mutsuhito nel 1868 era iniziato il rinnovamento del Giappone, ed erano state avviate importanti riforme politiche, culturali e strutturali: il paese si stava velocemente aggiornando sull'uso delle tecniche e tecnologie occidentali.\nLa politica ufficiale del governo giapponese aveva deciso di accettare le consulenze militari dalla Francia, quelle industriali dalla Gran Bretagna, quelle agricole degli Stati Uniti e quelle giuridiche, e mediche dalla Germania. L'Italia era il paese in cui scegliere i consulenti artistici. I consulenti stranieri erano chiamati \"oyatoi gaikokujin\", e vennero assunti sia nel settore pubblico che in quello privato.\nDato che nel periodo Meiji la popolarit\u00e0 del buddhismo giapponese era in declino, la pratica della scultura tradizionale sopravviveva ancora nelle arti minori, con la realizzazione di ornamenti architettonici, bambole tradizionali (\"ningy\u014d\"), maschere N\u014d e \"netsuke\".\nRispetto ai pittori gli scultori erano quindi pochi, cos\u00ec la scuola fu presentata con una certa enfasi nei confronti della scultura.\nVincenzo Ragusa si trasfer\u00ec dunque in Giappone nel novembre del 1876, allest\u00ec uno studio nella sua residenza di Mita, nel quartiere di Minato a Tokyo e ricevette anche un incarico di insegnamento presso la Scuola d'Arte Industriale di Yokohama. Rimase in Giappone fino al 1882 insegnando le tecniche europee di scultura, modellato e fusione del bronzo, ricevendo dal governo giapponese un alloggio, l'assistenza sanitaria e uno stipendio di 3.300 yen al mese. La sua attivit\u00e0 didattica esercit\u00f2 un ruolo molto importante nello sviluppo delle moderne arti scultoree del paese.\nNel 1878 realizz\u00f2 un busto bronzeo, ritratto dell'allora diciassettenne Tama Kiyohara, che fu la prima persona giapponese a posare per un artista europeo.\nI giapponesi provavano un certo imbarazzo verso il realismo dell'arte europea, ma quell'opera fu il primo di diversi ritratti di gente comune, attori e notabili, che l'artista palermitano realizz\u00f2 nel paese del Sol Levante.\nNel febbraio 1879 fu ricevuto dall'Imperatore Mutsuhito. Lavor\u00f2 quindi presso la Corte imperiale realizzando diverse opere, tra cui il ritratto dell'Imperatore stesso.\nLa collezione di oggetti giapponesi.\nDurante la sua permanenza nel Paese raccolse diversi oggetti e opere d'arte giapponese.\nTra il 1888 e il 1916, probabilmente per finanziare il suo progetto di creazione di una scuola d'arte a Palermo, cedette la collezione al Museo Etnografico Pigorini di Roma, dove \u00e8 attualmente custodita, ma non visibile al pubblico.\nComposta da 4172 pezzi, tra cui dipinti, xilografie, lacche, statue bronzee, armi, vasi in bronzo e ceramica, strumenti musicali, maschere teatrali, abiti, e oggetti di uso quotidiano, costituisce la pi\u00f9 importante raccolta di oggetti giapponesi antichi esistente in Italia. La raccolta ha anche un grande valore di testimonianza della cultura giapponese precedente all'apertura verso l'Occidente\nIl 25 luglio 2018 viene inaugurata al Museo Etnografico Pigorini di Roma \"Geisha - l'arte, la persona\" con un'esposizione dei materiali raccolti in Giappone dallo scultore palermitano tra il 1876 e il 1882, a fargli da cornice la mostra \"La Geisha, tra tradizione e modernit\u00e0\" con le foto di Fabrizio e Federico Bonifazi. \nIl ritorno a Palermo.\nA seguito di una probabile riduzione dei finanziamenti per l'arte in Giappone, nel 1882 torn\u00f2 a Palermo. Lo seguirono la pittrice Tama Kiyohara, con la sorella, esperta di ricamo giapponese e il marito di lei, esperto nell'uso delle lacche, Ragusa intendeva infatti importare in Sicilia il sapere delle arti applicate giapponesi.\nA Palermo, sulla scia dell'esperienza di William Morris, fond\u00f2 una \"Scuola Superiore d'Arte Applicata\" orientale. Le difficolt\u00e0 ad ottenere le materie prime necessarie causarono la chiusura della scuola.\nNel 1884, con fondi pubblici, apr\u00ec a Palazzo Belvedere la scuola d'arte \"Museo Artistico Industriale - Scuole Officine\" di Palermo.\nLa scuola esiste ancora ed \u00e8 l'attuale \"Liceo Artistico\" intitolato a \"Vincenzo Ragusa e Otama Kiyohara\".\nNel 1889 si spos\u00f2 con la pittrice Tama Kiyohara che prese il nome italiano di Eleonora Ragusa. In questa fase cade il \"Monumento a Giuseppe Garibaldi\" per Palermo, fuso a Roma nel 1882 da Alessandro Nelli.\nMor\u00ec a 85 anni, il 13 maggio 1927 a Palermo, dove \u00e8 sepolto nel Cimitero di Santa Maria dei Rotoli. Nel 1985 fu portata dal Giappone e tumulata con lui un'urna con met\u00e0 delle ceneri della moglie, morta in Giappone nel 1939.\nOpere.\nDiverse opere di propriet\u00e0 della Famiglia imperiale del Giappone, tra cui un \"Ritratto dell'Imperatore Mutsuhito\" e una \"Statua di Napoleone\", sono custodite presso il \"Kunaich\u014d\" (sede amministrativa del Casa Imperiale), al K\u014dkyo (Residenza dell'Imperatore) a Tokyo.\nAl suo rientro in Giappone dopo la morte del marito, Otama Ragusa don\u00f2 sedici sculture di Ragusa alla Scuola Imperiale d'Arte di Tokyo. Le opere si trovano attualmente presso il Museo dell'Universit\u00e0 delle Arti di Tokyo."}
{"id": "2769124", "revid": "228587", "url": "https://it.wikipedia.org/wiki?curid=2769124", "title": "Libreria chimica", "text": "Una libreria chimica \u00e8 una raccolta di composti chimici e dei dati loro riguardanti. Infatti per ciascun composto chimico raccolto sono catalogati dati quali la struttura molecolare, dati chimico-fisici, pericolosit\u00e0, ecc.\nLe librerie chimiche sono di solito specifiche per un determinato settore."}
{"id": "2769125", "revid": "213743", "url": "https://it.wikipedia.org/wiki?curid=2769125", "title": "Reagentario", "text": "Per reagentario chimico o reagentario si intende sia un armadio sia un magazzino in cui sono conservati i reagenti chimici di un laboratorio.\nPer entrambi questi tipi di reagentari sono previste particolari norme di costruzione che variano a seconda della pericolosit\u00e0, e in generale delle caratteristiche, dei reagenti conservati. Queste norme vanno dai materiali di costruzione al tipo di sistema di aerazione ai sistemi di sicurezza.\nIl termine reagentario pu\u00f2 anche riferirsi alla gamma di reagenti a disposizione del laboratorio."}
{"id": "2769130", "revid": "1408685", "url": "https://it.wikipedia.org/wiki?curid=2769130", "title": "Italo-paraguaiani", "text": "Italo-paraguaiani sono gli italiani immigrati in Paraguay, ed i loro discendenti.\nGeneralit\u00e0.\nAl 2007 gli Italiani residenti in Paraguay risultano essere , secondo il Ministero dell'Interno italiano\nInoltre circa paraguaiani hanno diretta origine italiana, in quanto discendenti da una \"colonia italiana\" emigrata in questa nazione sudamericana principalmente dopo il 1870 (ed alcuni di loro ancora parlano qualche parola in una lingua locale d\u2019Italia o in italiano).\nBisogna anche precisare che i paraguaiani con almeno un bisnonno italiano sono circa , anche se in molti casi si qualificano come paraguaiani di lingua spagnola.\nAlcune fonti fanno tuttavia risalire un qualche grado di ascendenza italiana a circa il 40% della popolazione totale del paese.\nVicende.\nGli italiani hanno contribuito in modo determinante allo sviluppo del Paraguay. Ai tempi della guerra condotta circa 130 anni fa dalla Triplice Alleanza formata da Argentina, Brasile e Uruguay contro il Paraguay, molti italiani recentemente emigrati nel Paraguay si arruolarono volontari nelle file del maresciallo Francisco Solano L\u00f3pez, allora presidente del Paese sudamericano.\nCirca europei vennero come emigranti nel Paraguay, devastato dalla Guerra della triplice alleanza, a fine Ottocento ed oltre un terzo erano italiani, provenienti principalmente dalle provincie della Lombardia (specialmente da Bergamo) e dal nord Italia.\nIl Paraguay (ridotto dopo questa atroce guerra a meno di abitanti, di cui quasi il 79% erano donne e bambini) fu ripopolato in parte da queste poche migliaia di italiani, che erano nel 1875 circa il 15% degli uomini nell'intero Paraguay.\nLe origini della popolazione e la progressiva costruzione delle citt\u00e0 riportano spesso a nomi italiani che rimbalzano in piazze, vie e edifici di notevole importanza. Si calcola che siano circa 300\u00a0000 i discendenti diretti ed indiretti di italiani presenti in Paraguay. \nTra i molti connazionali che hanno lasciato un segno nella storia del Paese va ricordato il navigatore Sebastiano Caboto, il primo europeo ad arrivare da queste parti nel 1528, ed i gesuiti che lavorarono nelle Missioni, come Jos\u00e9 Bressanelli e Juan Bautista Primoli (ma era italiano anche il governatore di Buenos Aires, Bucarelli, che esegu\u00ec nel 1768 il decreto di espulsione dei gesuiti).\nInoltre vanno ricordati alcuni professionisti contattati in Europa dal presidente Carlos Antonio Lopez nei primi decenni di vita indipendente del Paese, come l'architetto Alessandro Ravizza, autore tra il 1855 e il 1867 di importanti edifici quali i palazzi del Governo e del Parlamento, e la facciata in stile romano-classico della cattedrale di Asunci\u00f3n. Del resto, la chiesa de \"La Encarnaci\u00f3n\" nella capitale fu fatta in stile romano-corinzio nel 1893 dall'architetto italiano Giovanni Colombo.\nAnche il pittore-esploratore Guido Boggiani, attratto verso la fine del Novecento da una regione allora misteriosa e sconosciuta: il Chaco, viene spesso ricordato negli ambienti culturali del Paraguay. Assieme a Boggiani si collocano spesso lo scrittore e giornalista Ignacio Alberto Pane ed altri letterati di origine italiana.\nIn campo musicale, l'italo-paraguaiano Maneco Galeano viene considerato il miglior musicista contemporaneo nel Paraguay.\nInternazionalmente il pi\u00f9 rinomato italo-paraguaiano \u00e8 il pioniere dell'aviazione mondiale Silvio Pettirossi, a cui \u00e8 dedicato l'attuale aeroporto internazionale della capitale Asunci\u00f3n.\nL'attuale comunit\u00e0.\nL'attuale comunit\u00e0 italo-paraguaiana gode di un'ottima posizione socio-economica all'interno della societ\u00e0 del Paraguay. Finanche uno dei migliori quartieri della capitale ha nome italiano: Pettirossi.\nPersonaggi importanti del governo paraguaiano portano cognomi italiani, come Andrea R. Pedotti (Presidente del Paraguay tra il 1988 ed il 1993), Juan W. Monti (Presidente 1993 - 1998) e Luis G. Macchi (Presidente 1999 - 2003).\nRecentemente \u00e8 stata coronata Miss Italia nel mondo l'italo-paraguaiana Fiorella Migliore.\nInoltre sono numerose le organizzazioni italiane, specie nella capitale."}
{"id": "2769131", "revid": "1005847", "url": "https://it.wikipedia.org/wiki?curid=2769131", "title": "Roberto Palleschi", "text": "Biografia.\nEntra in politica nella federazione romana del Partito Socialista Italiano, in cui cresce politicamente negli anni '50 sino a raggiungerne il vertice per la corrente di Pietro Nenni. Diventa consigliere comunale a Roma.\nIl 7 maggio 1963 \u00e8 eletto deputato alla Camera; \u00e8 primo firmatario di una proposta di legge sulla limitazione degli orari di lavoro nei settori delle costruzioni edilizie, stradali ed idrauliche.\nNel 1975 ricopre la carica di Presidente della Regione Lazio mentre, tra il 1970 e il 1975 e tra il 1976 e il 1977, \u00e8 Presidente del Consiglio regionale del Lazio. Rientra alla Camera nel 1979 e diventa sottosegretario di Stato al commercio con l'estero nei governi Cossiga II e Forlani. Fu anche sottosegretario agli affari esteri nei due governi Spadolini e nel governo Fanfani V.\nNel 1984 \u00e8 marginalmente coinvolto nell'inchiesta aperta dal giudice Carlo Palermo sulle attivit\u00e0 nel Terzo Mondo del finanziere Ferdinando Mach di Palmstein, sospettato di traffico internazionale d'armi. Il suo operato \u00e8 menzionato anche a proposito dei rapporti fra il PSI e la Somalia di Siad Barre, in particolare per la vicenda del piano regolatore di Mogadiscio, affidato a Paolo Portoghesi.\nNel 1994 pubblica il libro \"Anche gli angeli vanno alla Guerra\". Nel 2001 entra nel Nuovo PSI, all'interno del quale viene eletto presidente del comitato direttivo regionale."}
{"id": "2769134", "revid": "1504506", "url": "https://it.wikipedia.org/wiki?curid=2769134", "title": "Esplosione coulombiana", "text": "L'esplosione coulombiana o esplosione di Coulomb \u00e8 un fenomeno che provoca la disgregazione dei legami inter-molecolari di un liquido o un solido, dopo la ionizzazione, se sottoposti ad un intenso campo elettrico.\nAl materiale vengono strappati elettroni dei gusci esterni con la formazione di ioni positivi e sottoposto a campo elettrico. A causa di forze di Coulomb repulsive tra queste specie, il materiale esplode dando luogo a plasma.\nL'esplosione di Coulomb \u00e8 il fenomeno che permette il desorbimento/vaporizzazione degli ioni nella tecnica di spettrometria di massa elettrospray. Per applicazioni industriali il fenomeno \u00e8 indotto da laser eccitati ad impulsi."}
{"id": "2769135", "revid": "154893", "url": "https://it.wikipedia.org/wiki?curid=2769135", "title": "Forze di Coulomb", "text": ""}
{"id": "2769136", "revid": "344646", "url": "https://it.wikipedia.org/wiki?curid=2769136", "title": "Yusuf al-Qaradawi", "text": "Dirige il Consiglio europeo della fatwa e della ricerca, ed \u00e8 noto per il suo programma televisivo nell'Al-Jazeera, \"al-Shar\u012b\u02bfa wa l-\u1e25ay\u0101t\" (\"Shari'a e vita\") e per IslamOnline (un sito web che aiut\u00f2 a fondare nel 1997), dove esprime le sue opinioni ed editti (\"fatw\u0101\") basati nelle sue interpretazioni del Corano. Ha anche pubblicato circa 50 libri, inclusi \"The lawful and the prohibited in Islam\" e \"Islam: The Future Civilization\". \u00c8 vincitore di otto premi internazionali per i suoi contributi sul pensiero islamico..\nAl-Qara\u1e0d\u0101w\u012b ha svolto a lungo un ruolo di rilievo nell'organizzazione dei Fratelli musulmani.\nDa molti musulmani \u00e8 considerato come un conservatore moderato che cerca di spiegare e adattare gli ideali dello stile di vita islamico alla societ\u00e0 odierna..\nDa un lato, considera che la democrazia \u00e8 compatibile con l'Islam e la considera come auspicabile per i Paesi musulmani, ma, d'altro canto, sostiene che le leggi della \"Shari'a\" non devono essere emendate per conformarsi ai valori e agli standard umani che mutano.\n\u00c8 fermamente ostile al principio della separazione tra religione e politica, secondo la formula classica che l'Islam \u00e8 \"religione e mondanit\u00e0\" (\"d\u012bn wa duny\u0101\").\nBiografia.\nAl-Qara\u1e0d\u0101w\u012b nacque in Egitto. Dopo la morte di suo padre, all'et\u00e0 di due anni, fu allevato dallo zio. La famiglia lo spingeva ad aprire una merceria oppure a diventare falegname, ma egli prefer\u00ec dedicarsi agli studi religiosi. Qara\u1e0d\u0101w\u012b fu, in giovent\u00f9, un seguace di \u1e24asan al-Bann\u0101\u02be. Fu imprigionato nel 1949, quando l'Egitto era sotto un regime monarchico e, dopo la pubblicazione de \"Il tiranno e lo studioso\", venne nuovamente imprigionato per altre tre volte. Frequent\u00f2 l'Universit\u00e0 al-Azhar prima di emigrare in Qatar.\nHa lavorato presso il Ministero degli Affari Religiosi (Awqaf), \u00e8 stato Decano del Dipartimento Islamico nelle Facolt\u00e0 di Shari'a e della Educazione nel Qatar ed \u00e8 stato direttore di vari Consigli Scientifici islamici di Atenei e istituzioni algerine.\nPer molto tempo \u00e8 stato membro dei Fratelli musulmani, ma ha rifiutato per due volte di assumerne il comando.\nQara\u1e0d\u0101w\u012b \u00e8 alla guida del Consiglio europeo della fatwa e della ricerca.\nIl 6 luglio 2014 ha criticato duramente in un'intervista la pretesa di Abu Bakr al-Baghdadi, leader dello Stato Islamico, di dar vita a un Califfato nei territori iracheni e siriani caduti sotto il controllo del suo movimento, dichiarandola \"nulla\" e \"insignificante\" (\"null and void\")... \"del tutto carente di realismo e legittimit\u00e0\"."}
{"id": "2769137", "revid": "219355", "url": "https://it.wikipedia.org/wiki?curid=2769137", "title": "Esplosione di Coulomb", "text": ""}
{"id": "2769138", "revid": "219355", "url": "https://it.wikipedia.org/wiki?curid=2769138", "title": "Esplosione coulombica", "text": ""}
{"id": "2769139", "revid": "219355", "url": "https://it.wikipedia.org/wiki?curid=2769139", "title": "Esplosioni coulombiane", "text": ""}
{"id": "2769142", "revid": "219355", "url": "https://it.wikipedia.org/wiki?curid=2769142", "title": "Elettronebulizzazione", "text": ""}
{"id": "2769145", "revid": "1488558", "url": "https://it.wikipedia.org/wiki?curid=2769145", "title": "Astensionismo", "text": "L'astensionismo \u00e8 il fenomeno per cui, in una votazione (ad esempio in occasione di referendum o elezioni), le persone aventi diritto di voto non esprimono il proprio voto. Se la votazione non \u00e8 in capo al Corpo elettorale ma ai componenti di un collegio ristretto (es. un'assemblea elettiva), \u00e8 puntualmente disciplinata nelle sue conseguenze: per esempio, nel diritto parlamentare, gli astenuti risultano presenti durante la votazione ma non si esprimono.\nUna persona che non ha espresso il proprio voto \u00e8 detta \"astenuta\". In termini generali l\"'astensionismo\" non va confuso con il \"voto di protesta\", in cui un avente diritto di voto si reca alle urne e invalida volontariamente la propria scheda elettorale con segni non consentiti (scheda nulla) oppure non esprime una preferenza (scheda bianca). Per legge chi consegna una scheda bianca o nulla, a differenza di chi non si reca fisicamente alle urne, ha a tutti gli effetti votato e viene considerato nel calcolo dell'affluenza al voto.\nL'astensione pu\u00f2 essere usata per indicare l'ambivalenza sulle scelte del votante, oppure una tacita disapprovazione che non assurge al livello di opposizione attiva. L'astensione pu\u00f2 anche essere usata quando qualcuno assume una certa posizione su una questione ma, poich\u00e9 il sentimento popolare supporta una posizione contraria, potrebbe non essere politicamente conveniente votare secondo la propria coscienza. Una persona pu\u00f2 astenersi anche quando non si sente adeguatamente informata circa la questione in esame o non ha partecipato a importanti discussioni in merito. \nMotivazioni.\nPer supportare questa strategia apolitica, diversi non-votanti affermano che votare non apporta alcuna differenza positiva. L'espressione \"Se votare cambiasse qualcosa, l'avrebbero reso illegale\" \u00e8 un sentimento spesso citato ed attribuito all'anarchica Emma Goldman. Ci sono inoltre anche \"non-votanti etnici\", ossia coloro che assolutamente si rifiutano di votare, non solo perch\u00e9 lo ritengono una tattica inefficace per cambiare, ma anche perch\u00e9 vedono l'atto o come un riconoscere il consenso ad essere governati dallo Stato, o come un mezzo per imporre illegittimamente il controllo sui compatrioti, o entrambe le cose, e perci\u00f2 questa visione vede nel voto la violazione del principio di non aggressione. Herbert Spencer ha espresso l'idea che se una persona vota per il candidato vincente, quello perdente o si astiene, sar\u00e0 comunque portato a credere di aver permesso al candidato vincente di governare.\nIn ogni caso, \"i cittadini non sembrano cercare la soluzione dei loro problemi economici alle urne. Ci\u00f2 concorda con la ben nota tesi che le fasce di popolazione con uno status socioeconomico inferiore, cio\u00e8 con livelli di istruzione, reddito e occupazione pi\u00f9 bassi, sono anche i meno coinvolti in forme di partecipazione politica. L\u2019astensionismo, infatti, \u00e8 generalmente diffuso tra i ceti meno abbienti e svantaggiati. Tale conclusione trova conferma nell\u2019analisi del profilo psicologico dei disoccupati, che spesso risultano ansiosi, depressi e inclini alla rinuncia\".\nLe forme dell'astensionismo.\nVi sono quindi diverse forme dell'astensionismo:\nAnarchici.\nSolitamente sono astensionisti gli anarchici perch\u00e9 ritengono il Parlamento una forma d'istituzione anacronistica. Nel Parlamento italiano dunque mai \u00e8 entrato un militante della Federazione anarchica italiana, mentre ne hanno fatto parte diversi ex anarchici eletti in altre formazioni politiche.\nCampagne per l'astensionismo.\nCi sono stati alcuni casi nel mondo dove movimenti popolari hanno boicottato le elezioni.\nIn Sudafrica c'\u00e8 una forte presenza di campagne a favore dell'astensionismo che vedono come loro argomento principale il fatto che nessun partito politico rappresenti davvero i poveri: la campagna \"No Land! No House! No Vote!\" che il Landless People's Movement (\"Movimento delle Persone Senza Terre\") cominci\u00f2 nel 2004, \u00e8 la pi\u00f9 importante tra queste. Queste campagne hanno subito una significativa repressione.\nNel 1999 un attivista per i diritti umani venne condannato in Bielorussia perch\u00e9 incitava a non partecipare alle elezioni locali che considerava essere non democratiche; nel 2004 la Commissione per i diritti umani delle Nazioni Unite ha giudicato che tale condanna lede la libert\u00e0 di espressione.\nAnche altri movimenti sociali e organizzazioni di societ\u00e0 civili nel mondo presentano campagne simili o preferenze per il non-voto. Queste includono i Naxaliti in India, l'Esercito Zapatista di Liberazione Nazionale in Messico e altri movimenti orientati verso la sinistra comunista e l'anarchia. Nelle elezioni di medio mandato in Messico del 2009 vi fu un forte supporto per la campagna del non-voto. In India i movimenti della popolazione povera a Singur, Nandigram e Lalgarh hanno rifiutato le elezioni politiche parlamentari (cos\u00ec come l'NGO e le alternative maoiste). Campagne contro il voto hanno avuto luogo anche in Canada e in Spagna.\nNel settembre 2011 il \"New York Times\" afferm\u00f2 la presenza di un crescente \"scorn for voting\" (\"disprezzo per il voto\") diffuso in tutto il mondo.\nProcedure parlamentari.\nNel diritto parlamentare, a un membro pu\u00f2 venir richiesto di astenersi nel caso di un conflitto di interessi (sia esso vero o anche solo percepito).\nLe astensioni non concorrono allo spostamento del voto in negativo o positivo; quando un votante si astiene, questi influenza solo il quorum, se \u00e8 previsto per la validit\u00e0 dell'esito della votazione. Le schede bianche, comunque, possono essere incluse nella totalit\u00e0 dei voti, a seconda delle norme in materia vigenti.\nAstensionismo attivo.\nSi parla di \"astensionismo attivo\" quando chi vota si esprime in modo che il proprio voto sia bilanciato e risulti quindi equivalente al non votare. Ci\u00f2 \u00e8 accaduto molte volte, ad esempio, nella Camera dei Comuni del Regno Unito: in una votazione dove possono essere espressi i voti \"s\u00ec\" e \"no\" per indicare l'essere d'accordo o contrario su una mozione, un deputato pu\u00f2 astenersi attivamente votando sia \"s\u00ec\" che \"no\": una votazione di questo tipo \u00e8, ai fini del risultato, equivalente a non votare affatto. Nella Camera dei lord invece questo tipo di voto non \u00e8 consentito, in quanto chi voti in questa maniera viene rimosso dalla lista dei votanti.\nAlla Camera dei Comuni del Regno Unito e in altre legislature, i membri possono votare \"presente\" piuttosto che votare a favore o contro un progetto di legge: ci\u00f2 vale come astensione.\nPresso il Senato degli Stati Uniti il presidente della Camera chiama alfabeticamente i nomi dei senatori i quali, se si astengono, devono fornire una ragione. I membri possono rifiutarsi di votare su qualsiasi materia essi credano di essere in conflitto di interesse.\nNelle organizzazioni internazionali.\nNel Consiglio di sicurezza delle Nazioni Unite, i rappresentanti delle cinque potenze con diritto di veto (USA, Regno Unito, Francia, Russia e Cina) solitamente si astengono piuttosto che mettere un veto su una misura che non trovano di loro gradimento, soprattutto se questa \u00e8 largamente condivisa dagli altri membri. Per convenzione, la loro astensione non blocca le risoluzioni, nonostante l'Articolo 27.3 dello Statuto delle Nazioni Unite, ed \u00e8 quindi considerata come un voto favorevole.\nAl Consiglio dell'Unione europea un'astensione su una questione decisa altrimenti all'unanimit\u00e0 vale come un \"s\u00ec\", mentre su una questione decisa con larga maggioranza vale come un \"no\".\nIn Italia.\nIn Italia l'astensionismo ha mostrato di variare notevolmente a seconda dell'interesse degli elettori e del relativo coinvolgimento emotivo riguardo ai temi proposti a votazione, tuttavia si registra (almeno sino al 2008) un tasso di astensionismo tuttora crescente.\nLe analisi statistiche dimostrano che il fenomeno dell'astensionismo \u00e8 andato crescendo in Italia a partire dagli anni settanta quando con la \"questione morale\" messa in luce nel 1981 da Enrico Berlinguer, segretario del Partito Comunista Italiano, si cominci\u00f2 a denunciare la corruzione dei partiti politici.\nDall'iniziale astensionismo del 6,6% degli elettori alle politiche del 1976, considerando anche i cosiddetti \"voti inespressi\", cio\u00e8 le schede bianche e nulle, si \u00e8 in tempi recenti arrivati alla non partecipazione al voto di circa un elettore su cinque.\nLe elezioni dal 1948 al 1976 vedono l'affluenza degli elettori alle urne con un'incidenza assai rilevante del 92% che diminuisce sempre pi\u00f9 a partire dal 1979.\nL'analisi politologica, messe da parte le valutazioni moraleggianti, ha identificato le cause del fenomeno innanzitutto nel progressivo sfaldamento dei partiti e delle loro organizzazioni politiche sul territorio che ha fatto mancare la mobilitazione degli elettori e quel senso di identificazione con il programma politico del partito di appartenenza che si traduceva in un'alta partecipazione al voto.\nLa quasi assenza dell'astensionismo nelle prime elezioni del dopoguerra si giustifica anche con il desiderio dei cittadini di recuperare la libert\u00e0 politica eliminata nel periodo fascista e con la volont\u00e0 di mettere in atto quel diritto-dovere che la nuova costituzione repubblicana assicurava ai cittadini e che la legge ordinaria sanzionava in caso di non partecipazione al voto.\nL'astensionismo aumenta alla fine degli anni '70 anche in coincidenza della nascita di un maggior numero di partiti che, per la necessit\u00e0 di vincere le elezioni, si adattano alla formazione di cartelli elettorali talora eterogenei col risultato di aumentare la sfiducia degli elettori.\nSe per\u00f2 con la sfiducia aumenta, negli anni '80 e '90, la decisione di non andare a votare, questa secondo alcuni politologi, \u00e8 anche significativa di una maggiore razionalizzazione dell'espressione del voto. Mentre prima ci si sentiva legati alle ideologie dei partiti ora alla mancanza della fedelt\u00e0 nei loro confronti si associa un aumento del non voto, con una crescita della protesta, nei confronti di chi ha deluso certe attese magari rivolgendosi a formazioni politiche che fanno professione di rifiuto del sistema partitico.\nDiscordanti presso gli studiosi le valutazioni dell'astensionismo: secondo alcuni la non partecipazione al voto contraddistingue le democrazie mature, dove si assiste a una naturale diminuzione dei votanti collegata a una minore passionalit\u00e0 politica, mentre secondo altri l'astensionismo \u00e8 un pericoloso segnale di sfiducia nella politica. Di fatto oggi l'astensionismo \u00e8 stato, contrariamente al passato, riconosciuto nell'ambito di un comportamento legittimo del cittadino ridefinendo - con le leggi nn. 276 e 277 del 4 agosto 1993 - l'espressione del voto solamente come un diritto e non pi\u00f9 come un diritto ed un dovere.\nRispetto ai primi anni della storia della Repubblica oggi il significato del voto \u00e8 cambiato: ha perso quell'aura di \"sacralit\u00e0\" legata alla conquista della libert\u00e0 dopo la dittatura\nLa difficolt\u00e0 a capire le trasformazioni politiche come scissioni, ricomposizioni ed alleanze, ed altri bizantinismi lontani dagli interessi concreti dei cittadini rendono l'astensionismo \"fisiologico\", come sfiducia e rifiuto ma anche con un significato \"sanzionatorio\" nei confronti di quei partiti dai quali i votanti con una condotta pi\u00f9 razionale, si considerano ormai in gran parte non pi\u00f9 legati ideologicamente e ai quali inviano un messaggio di non voto equivalente a un rimprovero e a un invito a modificare i loro comportamenti politici.\nIl confronto con l'astensionismo in Europa.\nSe confrontiamo l'astensionismo in Italia con quello degli altri paesi europei vediamo che la non partecipazione al voto pone gli italiani al primo posto, con un'astensione che si traduce non tanto nell'assenza ai seggi, come nel resto d'Europa, quanto piuttosto nell'inserire nell'urna schede bianche o nulle. Il che fa pensare che gli italiani risentano ancora del giudizio morale negativo che la societ\u00e0 esprime nei confronti di chi non vota e mascherino la loro volont\u00e0 di astenersi con la presenza al seggio ma con l'espressione di un voto non valido..\nL'astensionismo fra Nord e Sud d'Italia.\nL'astensionismo \u00e8 stato fino al 1953 storicamente maggiore di circa due punti percentuale nel Meridione italiano rispetto al resto d'Italia: si pensi per esempio alla intensa partecipazione al voto delle cosiddette regioni \"rosse\"; anche se bisogna tener conto del fenomeno migratorio che ha caratterizzato essenzialmente le regioni meridionali con la spesso frequente difficolt\u00e0 per gli emigrati di raggiungere i seggi nei paesi d'origine o di ricevere i certificati elettorali. Dai dati statistici risulta ora che nelle tre consultazioni politiche, del 1994, 1996, 2001, sebbene vi sia stato un aumento dei non votanti anche nel Nord, l'astensionismo del Mezzogiorno, specie quello delle isole, \u00e8 in costante aumento: segnale questo indubbio di un'aumentata sfiducia generale di un elettorato sempre pi\u00f9 deluso da dove emerge inoltre che, a livello nazionale, dal '94 al '96 non vi \u00e8 pi\u00f9 molta differenza tra la non partecipazione maschile e quella femminile: e questo anche perch\u00e9 mentre diminuisce l'astensionismo femminile al Sud rispetto a quello maschile, che rimane sostanzialmente immutato, al Nord cresce quello maschile rispetto a quello femminile.\nAstensionismo alle elezioni politiche.\nRepubblica Italiana.\nN.B. Per le elezioni viene considerato l'astensionismo degli elettori alla Camera dei deputati, per le elezioni del 1994, 1996 e 2001 il dato \u00e8 relativo alla quota proporzionale."}
{"id": "2769146", "revid": "1169327", "url": "https://it.wikipedia.org/wiki?curid=2769146", "title": "Cromatografia liquida-spettrometria di massa", "text": "La cromatografia liquida-spettrometria di massa, indicata con la sigla LC-MS o LC/MS (dall'inglese liquid chromatography-mass spectrometry) \u00e8 la tecnica analitica basata sull'utilizzo della cromatografia liquida insieme alla spettrometria di massa. Il cromatografo separa i composti presenti nel campione mentre lo spettrometro di massa funziona da rivelatore.\nHPLC-MS.\nOggi allo spettrometro di massa si accoppia un cromatografo per HPLC tanto che il termine LC-MS \u00e8 diventato comunemente un sinonimo di HPLC-MS. \nLa LC-MS o meglio l'HPLC-MS \u00e8 una delle tecniche pi\u00f9 usate in chimica analitica.\nTLC-MS.\nL'accoppiamento con la TLC pu\u00f2 avvenire per DE-MS della lastra TLC o con nuove tecniche come la SPESI."}
{"id": "2769147", "revid": "99392133", "url": "https://it.wikipedia.org/wiki?curid=2769147", "title": "HPLC-MS", "text": "La cromatografia liquida ad alta prestazione-spettrometria di massa, comunemente indicata con la sigla HPLC-MS o HPLC/MS (dall'inglese \"high performance (un tempo \"pressure\") liquid chromatography-mass spectrometry\"), \u00e8 la tecnica analitica basata sull'utilizzo dell'HPLC accoppiata alla spettrometria di massa. L'HPLC separa i composti presenti nel campione, mentre lo spettrometro di massa \u00e8 impiegato come rivelatore.\nL'HPLC-MS \u00e8 una delle tecniche di cromatografia liquida pi\u00f9 usate in chimica analitica tanto che il termine generico LC-MS \u00e8 usato come sinonimo comunemente."}
{"id": "2769148", "revid": "219355", "url": "https://it.wikipedia.org/wiki?curid=2769148", "title": "Liquid chromatography-mass spectrometry", "text": ""}
{"id": "2769149", "revid": "219355", "url": "https://it.wikipedia.org/wiki?curid=2769149", "title": "LC-MS", "text": ""}
{"id": "2769150", "revid": "219355", "url": "https://it.wikipedia.org/wiki?curid=2769150", "title": "LC/MS", "text": ""}
{"id": "2769151", "revid": "219355", "url": "https://it.wikipedia.org/wiki?curid=2769151", "title": "High performance liquid chromatography-mass spectrometry", "text": ""}
{"id": "2769152", "revid": "219355", "url": "https://it.wikipedia.org/wiki?curid=2769152", "title": "HPLC/MS", "text": ""}
{"id": "2769153", "revid": "219355", "url": "https://it.wikipedia.org/wiki?curid=2769153", "title": "Cromatografia liquida ad alta prestazione-spettrometria di massa", "text": ""}
{"id": "2769154", "revid": "219355", "url": "https://it.wikipedia.org/wiki?curid=2769154", "title": "Gas chromatography-mass spectrometry", "text": ""}
{"id": "2769155", "revid": "219355", "url": "https://it.wikipedia.org/wiki?curid=2769155", "title": "Gas cromatografia-spettrometria di massa", "text": ""}
{"id": "2769158", "revid": "6923", "url": "https://it.wikipedia.org/wiki?curid=2769158", "title": "Fornicazione", "text": "Il termine fornicazione viene utilizzato nella religione per indicare rapporti sessuali vietati da essa, ossia ogni forma di peccato legato alla sfera sessuale. Il termine greco tradotto \"fornicazione\" \u00e8 \"porn\u00e8ia\" che pu\u00f2 significare: [1] adulterio, [2] matrimonio illecito, [3] fornicazione. Viene utilizzato come traduzione del termine ebraico \"zen\u00fbt\" riferito ai rapporti incestuosi, la quale pratica veniva e viene inoltre ritenuta illegale da vari sistemi giuridici.\nEtimologia e significato.\nIl termine deriva dal tardo latino \"fornic\u0101re\" derivato a sua volta da \"fornix\", \"sotterraneo a volta, sede di prostitute, bordello\", usato dalle traduzioni della Bibbia in latino per tradurre il termine greco \"porn\u00e9ia\" (immoralit\u00e0 sessuale). Equivalente quindi alla \"porn\u00e9ia\" matteana che indicava tecnicamente le unioni illegittime come quella tra un uomo e la sua matrigna, condannate gi\u00e0 dal libro biblico del Levitico (18,8;20,11) e dallo stesso san Paolo (1Corinzi 5,1).\nNella religione.\nCristianesimo.\nNel suddetto senso, nel Nuovo Testamento i \"fornicatori\" (\"pornoi\") sono distinti dagli adulteri (\"moichoi\"), come in 1 Corinzi 6:9,10 \"\"Non sapete che gl'ingiusti non erediteranno il regno di Dio? Non v'illudete; n\u00e9 fornicatori, n\u00e9 idolatri, n\u00e9 ad\u00f9lteri, n\u00e9 effeminati, n\u00e9 sodomiti, n\u00e9 ladri, n\u00e9 avari, n\u00e9 ubriachi, n\u00e9 oltraggiatori, n\u00e9 rapinatori erediteranno il regno di Dio\".\"\nIn senso lato \"porneia\" significa un rapporto sessuale con una persona sposata che non sia il proprio coniuge. In questo significato si usa indifferentemente insieme a \"moicheia\", come in Matteo 5:32 dove Cristo dice: \"Chiunque manda via sua moglie, salvo che per motivo di fornicazione (concubinato), (la espone all'adulterio (anche se la donna \u00e8 libera di restare fedele al marito)) fa diventare adultera e chiunque sposa colei che \u00e8 (ripudiata) mandata via commette adulterio\". Lo stesso uso di \"porneia\" nel senso di \"adulterio\" (\"moichatai\") si trova in Matteo 19:9 \"Ma io vi dico che chiunque manda via sua moglie, quando non sia per motivo di fornicazione, e ne sposa un'altra, commette adulterio\".\nNel senso pi\u00f9 vasto, \"porneia\" denota l'immoralit\u00e0 in generale, od ogni tipo di trasgressione a quanto il testo biblico afferma essere un rapporto sessuale legittimo. In 1 Corinzi 5:1 \"Si ode addirittura affermare che vi \u00e8 tra di voi fornicazione; e tale immoralit\u00e0, che non si trova neppure fra i pagani; al punto che uno di voi si tiene la moglie di suo padre!\", \"porneia\" \u00e8 tradotto con \"immoralit\u00e0\" (cfr. anche 1 Corinzi 5:11 \"\"...ma quel che vi ho scritto \u00e8 di non mischiarvi con chi, chiamandosi fratello, sia un fornicatore, un avaro, un idolatra, un oltraggiatore, un ubriacone, un ladro; con quelli non dovete neppure mangiare\".\"\nIl plurale fornicazioni (\"dia tas porneias\") lo si traduce meglio con \"tentazioni all'immoralit\u00e0\" (1 Corinzi 7:2 \"\"...ma, per evitare le fornicazioni, ogni uomo abbia la propria moglie e ogni donna il proprio marito\".\"\nIl Vangelo di Matteo, a differenza degli altri vangeli sinottici, fa menzione di una clausola, la cosiddetta eccezione della \"porn\u00e8ia\", riportando le seguenti parole di Cristo:\" Chi ripudia la propria moglie, se non nel caso di impudicizia, e sposa un'altra, commette adulterio; e se sposa una donna ripudiata, commette adulterio\" (Mt 19:9); tale clausola sembra introdurre, a prima vista, un'eccezione alla regola dell'indissolubilit\u00e0 matrimoniale sopra enunciata.\nA questo riguardo, bisogna notare che nei passi paralleli del Nuovo Testamento, che trattano la stessa materia (Mc 10:2-12; Lc 16:18 e 1Cor 7:10-11), non si fa cenno a tale eccezione.\nLa Chiesa orientale e le Comunit\u00e0 protestanti, prendendo il termine 'impudicizia' nel senso di adulterio, intesero l'inciso come un vero caso di divorzio. La tradizione della Chiesa occidentale, invece, \u00e8 stata costante nell'escludere tale eccezione. Studi recenti sull'antico diritto matrimoniale giudaico hanno fornito elementi per una soddisfacente soluzione del dibattuto problema esegetico: nella impudicizia (gr. porn\u00e8ia), che \u00e8 cosa diversa dall'adulterio, (gr. moich\u00e8ia) sarebbe a intendersi il termine \"zen\u00fbt\" della lingua ebraica, (che nel greco biblico neo-testamentario viene tradotto con la parola porneia), col quale si indica un matrimonio contratto tra parenti e proibito dalla legge mosaica (Lv 18); cos\u00ec Ges\u00f9 verrebbe ad escludere dalla legge della indissolubilit\u00e0 quelle unioni illegali ed incestuose, non legate da Dio. Anche nel concilio di Gerusalemme, a conclusione del dibattito sulla validit\u00e0 della legge mosaica, viene raccomandato ai cristiani provenienti dal paganesimo di osservare l'astinenza dalle carni immolate agli idoli, dal sangue, dagli animali soffocati e dalla impudicizia (porn\u00e8ia), cio\u00e8 dai matrimoni contratti fra parenti, cose a cui i giudeo-cristiani tenevano in modo particolare (cf At 15:29). Ci\u00f2 spiega anche perch\u00e9 la famosa clausola si trovi soltanto nel Vangelo giudaizzante di Matteo\".\nNel vangelo secondo Matteo viene usato in Matteo la parola fornicazione (porn\u00e9ia) e in 1Corinzi 5:1 . In Ebrei 13:4 Paolo fa la distinzione tra fornicatori ed adulteri, quindi gli autori del vangelo sapevano bene il significato da attribuire ai diversi contesti. In Atti 15:29 si prova che includendo la fornicazione nell'ordine di astenersi dalle carni sacrificate agli idoli, dalle carni soffocate e dal sangue, si sta riferendo alle leggi giudaiche da continuare ad osservare. E per fornicazione s'intendeva vari tipi di relazione tra cui l'abbandonare il proprio marito per un soldato romano ricco ad esempio (cosa diffusa al tempo degli ebrei), gli incesti e cose simili. Per l'adulterio c'era la lapidazione. Nella Bibbia interlineare in Matteo 19:9 \u00e8 usato il termine porn\u00e9ia, ovvero impudicizia, fornicazione; in Giovanni 8:4 \u00e8 indicato il termine adulterio (moicheia) riguardo alla donna colta in flagrante adulterio. Nel vangelo secondo Matteo, mentre questi si rivolge agli ebrei ed \u00e8 per questo che d\u00e0 solo la possibilit\u00e0 al marito di mandare via la moglie che se colpevole veniva lapidata, quindi non aveva nessun libello di ripudio (divorzio). Il divorzio veniva dato alla donna non colpevole di adulterio (perch\u00e9 mandata via per qualsiasi motivo secondo i sostenitori delle interpretazioni di Hillel), affinch\u00e9 potesse essere sposa di un altro. Questa \u00e8 un'altra prova che il vangelo di Matteo \u00e8 scritto rivolgendosi agli ebrei in via di conversione.\nAlcuni brani biblici in proposito:\nDiverse le traduzioni bibliche:\nNell'Antico Testamento la fornicazione \u00e8 intesa come prostituzione spirituale, cio\u00e8 invocare altri d\u00e8i, abominio per Dio, designando cos\u00ec un rapporto \"perverso\" ma non paragonabile all'adulterio. Il fornicatore \u00e8 idolatra perch\u00e9 segue altri d\u00e8i o idoli (qualunque cosa che mette al primo posto nella propria vita che non sia Dio):\nMentre altri peccati devono essere vinti da ci\u00f2 che la Bibbia chiama \"crocifissione spirituale della carne\" (Galati 5:24 \"Quelli che sono di Cristo hanno crocifisso la carne con le sue passioni e i suoi desideri\"), il peccato dell'immoralit\u00e0 (\"porneia\") \u00e8 uno da cui il cristiano deve fuggire per mantenersi puro (1 Corinzi 6:18 \"Fuggite la fornicazione. Ogni altro peccato che l'uomo commetta, \u00e8 fuori del corpo; ma il fornicatore pecca contro il proprio corpo\").\nDato che il rapporto di Dio con il suo popolo \u00e8 equiparato a un matrimonio (Cfr. Efesini 5:23-27) nella Bibbia tutte le forme di apostasia sono definite come adulterio, e questo \u00e8 molto pertinente, perch\u00e9 i culti pagani erano di solito connessi con l'immoralit\u00e0 (Osea 6:10; Geremia 3:2,9; Apocalisse 2:21).\nNell'ambito della Chiesa cattolica, secondo un manuale dei confessori, scritto nel 1885 da Jean Baptiste Bouvier (vescovo di Le Mans), specificatamente dedicato alle violazioni del sesto comandamento la fornicazione \u00e8 definita come \"\"l'accoppiamento, mutuamente acconsentito, fra un uomo libero e una donna libera che non sia vergine\" \" ed \u00e8 distinguibile in tre specie, elencate in ordine crescente di gravit\u00e0: fornicazione semplice (praticata transitoriamente con una o pi\u00f9 donne), concubinato e prostituzione, definita come la pi\u00f9 grave fra tutte e tre.\nIslam.\nNon viene fatta menzione della lapidazione, tuttavia gli uomini e le donne ritenuti colpevoli sono condannati a subire 100 frustate."}
{"id": "2769162", "revid": "219355", "url": "https://it.wikipedia.org/wiki?curid=2769162", "title": "Sputtered neutral mass spectrometry", "text": ""}
{"id": "2769165", "revid": "400518", "url": "https://it.wikipedia.org/wiki?curid=2769165", "title": "Hana Kimi (manga)", "text": ""}
{"id": "2769167", "revid": "29475188", "url": "https://it.wikipedia.org/wiki?curid=2769167", "title": "Hippo Diarrhytus", "text": ""}
{"id": "2769169", "revid": "599013", "url": "https://it.wikipedia.org/wiki?curid=2769169", "title": "Clupea", "text": ""}
{"id": "2769170", "revid": "59785", "url": "https://it.wikipedia.org/wiki?curid=2769170", "title": "Roccia di copertura", "text": "Si definisce roccia di copertura (nella terminologia in lingua inglese: \"cap rock\" o \"seal\") una roccia a bassissima permeabilit\u00e0 (tale da potersi definire praticamente impermeabile), in posizione geometrica sovrastante la roccia serbatoio, che ostacola o impedisce la migrazione verso l'alto per gravit\u00e0 degli idrocarburi e, in presenza di una trappola di tipo strutturale o stratigrafico, ne permette l'accumulo in un volume definito di roccia.\nPossono essere rocce di copertura tutte le rocce con bassissima porosit\u00e0 efficace e bassissima permeabilit\u00e0. In ordine di frequenza:\nL'assenza della roccia di copertura o la sua scomparsa per erosione o eventi tettonici, in un'area in cui sia avvenuta la naftogenesi, permette la risalita degli idrocarburi formatisi fino alla superficie terrestre, dove possono formare laghi bituminosi, come a Ranch la Brea in California, o emissioni di gas naturale nell'atmosfera facilmente incendiabili (come Yanar Dag in Azerbaigian o Yanarta\u015f in Turchia)."}
{"id": "2769172", "revid": "29475284", "url": "https://it.wikipedia.org/wiki?curid=2769172", "title": "Neapolis (Tunisia)", "text": ""}
{"id": "2769174", "revid": "767487", "url": "https://it.wikipedia.org/wiki?curid=2769174", "title": "Peste Noire", "text": "I Peste Noire, conosciuti anche come PN o KPN (che sta per Kommando Peste Noire) e precedentemente come Dor Daedeloth sono un gruppo musicale black metal francese fondato nel 2000 ad Avignone da La sale Famine de Valfunde, chitarrista, cantante e autore di tutte le canzoni (eccetto \"La C\u00e9sarienne\" su \"Folkfuck Folie\" (scritta da Neige) e molti interludi di tastiere su \"Ballade cuntre lo Anemi francor\").\nBiografia.\nGli esordi (2001-2003).\nI Peste Noire sono stati fondati da La sale Famine de Valfunde (traducibile come \"La sporca carestia di Valfunde\") come One Man Band, ma, dato che Famine non sapeva suonare la batteria, assunse Neige (polistrumentista francese diventato famoso negli Alcest, gruppo Shoegaze / Post-metal) come session drummer sui demo dei Peste Noire, che inizialmente si chiamavano Dor Daedeloth. Argoth, un bassista, ha suonato le linee di basso nei demo fino a \"M\u00e9moire Pa\u00efenne\". Famine (allora conosciuto come Aegnor o come Feu Cruel) partecip\u00f2 al demo degli Alcest Tristesse Hivernale, scrivendo, tra l'altro, il riff portante di \"La For\u00eat de Cristal\". I Peste Noire hanno pubblicato altri tre demo chiamati rispettivamente \"\"Aryan Supremacy\" (2001) (commercializzato come Dor Daedeloth), \"Macabre Transcendance... e \"Phal\u00e8nes and Pestilence \u2013 Salvatrice averse\" (2003) e uno split con Sombre Chemin nei primi quattro anni di carriera. Tutti i demo dei PN sono stati registrati e realizzati da Famine (con l'aiuto dei turnisti) e poi copiati uno per uno su cassette audio, come da tradizione black metal.\nPubblicazione del primo album (2006).\nNel 2006, Famine assume due nuovi musicisti: Winterhalter alla batteria e Indria al basso (Conosciuti poi come membri degli Alcest). Famine aveva cacciato Neige dalla band (che, in realt\u00e0, era un turnista) e la band era diventata un trio quando stava per pubblicare il primo album, \"La Sanie des si\u00e8cles - Pan\u00e9gyrique de la d\u00e9g\u00e9n\u00e9rescence\", registrato e prodotto in agosto 2006 e pubblicato dalla piccola label francese \"De Profundis \u00e9ditions\". La Sanie des Si\u00e8cles(che si traduce approssimativamente come \"Le sanies dei secoli - Ode alla degenerazione\". \"Sanies\", in inglese, quindi, in teoria, anche in italiano, vorrebbe dire \"un sottile, verdastro e maleodorante scarico da una ferita, ulcera, ecc, contenente pus e sangue \", secondo il dizionario inglese Collins), \u00e8 fondamentalmente una compilation di brani presenti nei precedenti demo, ma ri-registrati con la nuova Line-Up ai Rosenkrantz studios (dove hanno registrato dei loro dischi anche Abigail, Celestia e Mortifera). Neige ha contribuito alle voci su \"Dueil Angoisseus\". \"Nous sommes fan\u00e9s\" (l'intro) e \"Des m\u00e9decins malades et des saints s\u00e9questr\u00e9s\", la bonus track dell'album, sono vecchie tracce demo (originali) i cui musicisti sono, logicamente, Famine (chitarre, basso e voce) e Neige (batteria).\nCaratteristiche.\nI Peste Noire sono esponenti di un black metal meno selvaggio e lineare rispetto alla norma, non meno scarno ma a tratti melodico e con scelte espressive pi\u00f9 legate al \"tappeto\" sonoro che alla velocit\u00e0 di esecuzione, con l'intento di rappresentare in pieno l'idea di pestilenza medievale. Maggiore teatralit\u00e0 contraddistinguono gli ultimi album, dove \u00e8 anche presente una vena folkloristica. I testi variano da proposizioni di composizioni originali con temi quali la disperazione, la morte e il nazionalismo, all'adoperamento di inni popolari francesi e poesie di autori francofoni moderni e medievali quali Fran\u00e7ois Villon (\"Ballade cuntre les anemis de la France\"), Christine de Pizan (\"Dueil Angoisseus\"), Guillaume de Machaut (\"Amour ne m'amoit ne je li \"), Charles Baudelaire (\"Le mort joyeux\" e \"Spleen\"), Paul Verlaine (\"Soleils couchants\"), Tristan Corbi\u00e8re (\"Paysage mauvais\") e Robert Brasillach (\"Psaume IV\"). Il suono grezzo e l'effetto corrosivo del cantato in screaming \u00e8 rafforzato da una registrazione di bassa qualit\u00e0; scelta curiosa che si mantiene non solo nei primi demo ma anche nei full-length pi\u00f9 recenti. Rispetto alla produzione, c'\u00e8 anzi una \"degenerazione\" qualitativa voluta nel tempo, ad esempio tra gli album \"La Sanie des si\u00e8cles\" (2006) e \"Folkfuck Folie\" (2007)."}
{"id": "2769180", "revid": "15756", "url": "https://it.wikipedia.org/wiki?curid=2769180", "title": "Somebody to Love (Nelly Furtado)", "text": "Somebody to Love \u00e8 il nono singolo estratto dal terzo album di Nelly Furtado, \"Loose\". La canzone \u00e8 anche la bonus track internazionale. \u00c8 stata pubblicata solo in Grecia e Turchia durante il febbraio 2008."}
{"id": "2769181", "revid": "767487", "url": "https://it.wikipedia.org/wiki?curid=2769181", "title": "Raffaele Gentili", "text": "\u00c8 stato uno dei cosiddetti operisti minori dellOttocento.\nMorto giovanissimo a causa di un'epidemia di colera, fu autore delle musiche di tre opere liriche (a quanto pare apprezzate dal pubblico del suo tempo, secondo la fonte biografica costituita dallo storico della musica Carlo Schmidl): "}
{"id": "2769188", "revid": "114748780", "url": "https://it.wikipedia.org/wiki?curid=2769188", "title": "Br\u00e8-Aldesago", "text": "Br\u00e8-Aldesago (fino al 1953 ufficialmente Br\u00e8) \u00e8 un quartiere di abitanti del comune svizzero di Lugano, nel Canton Ticino (distretto di Lugano).\nGeografia fisica.\nTra i quartieri che si estendono sul Monte Br\u00e8, Br\u00e8-Aldesago \u00e8 quello situato pi\u00f9 in alto. Comprende i nuclei di Br\u00e8 e di Aldesago. Confina a sud con i quartieri di Gandria e Castagnola-Cassarate-Ruvigliana, a ovest con i quartieri di Viganello, Cureggia e Pregassona e a nord con il quartiere di Davesco-Soragno. Inoltre confina a est con il comune italiano di Valsolda.\nStoria.\nGi\u00e0 comune autonomo, nel 1972 \u00e8 stato accorpato a Lugano assieme all'altro comune soppresso di Castagnola.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del quartiere."}
{"id": "2769191", "revid": "438678", "url": "https://it.wikipedia.org/wiki?curid=2769191", "title": "\u00c1lvaro de Castro", "text": "Dopo aver fatto parte della giunta costituzionale che govern\u00f2 il Portogallo nel 1915, fu governatore generale del Mozambico tra il 1915 al 1918.\nFu tra i protagonisti del tentativo di golpe dell'11 gennaio 1919, ordito in seguito all'omicidio di Sid\u00f3nio Pais."}
{"id": "2769199", "revid": "287204", "url": "https://it.wikipedia.org/wiki?curid=2769199", "title": "Ukmerge", "text": ""}
{"id": "2769201", "revid": "599013", "url": "https://it.wikipedia.org/wiki?curid=2769201", "title": "Bodhyagrimudra", "text": "Bodhyagrimudra \u00e8 un mudr\u0101 della dottrina induista, nella tradizione yoga e buddhista realizzato con le mani e le dita. \u00c8 conosciuto anche come Jnanamustimudra. La posizione rappresenta il \"gesto di somma illuminazione\". Questo mudra \u00e8 talvolta indicato come \"mudra dei sei elementi\" perch\u00e9 coinvolge sei dita (l'indice della mano destra, e tutte le dita della mano sinistra).\nSimbologia del mudra.\nLa posizione delle mani, con la sinistra che avvolge la destra, indica che la realt\u00e0 assoluta, l'uno, rappresentato dalla mano destra, \u00e8 avvolto dalla realt\u00e0 fenomenica, il molteplice, rappresentato dalla mano sinistra. Infatti le dita della mano sinistra rappresentano i cinque elementi (terra, acqua, fuoco, aria e vuoto) mentre il dito della mano destra rappresenta la mente umana (sesto elemento).\nQuesto mudra ha anche significati nella sfera sessuale, identificando il dito della mano destra come l'organo sessuale maschile, e la mano sinistra, che lo avvolge, come la sessualit\u00e0 femminile.\nPosizione.\nIl mudra si realizza con entrambe le mani. Si pone la mano destra ad angolo retto rispetto all'avanbraccio con il pollice verso il corpo, si chiudono le dita verso il palmo mantenendo eretto verso l'alto l'indice della mano destra. La mano sinistra, tenendo il palmo rivolto all'interno, chiude tutte le dita, mantenendo il pollice in alto, avvolgendole attorno all'indice della mano destra."}
{"id": "2769202", "revid": "599013", "url": "https://it.wikipedia.org/wiki?curid=2769202", "title": "Cristian Campestrini", "text": "Carriera.\nCresciuto nel Rosario Central, si afferma con la maglia del Arsenal F\u00fatbol Club nel 2009 come uno dei migliori portieri del campionato argentino e raggiungendo la maglia della nazionale. Nel 2012 vince il Torneo Clausura e la Supercoppa Argentina parando nella finale con il Boca Juniors ben 3 rigori. Nel 2014 si \u00e8 trasferito in Paraguay."}
{"id": "2769209", "revid": "93556", "url": "https://it.wikipedia.org/wiki?curid=2769209", "title": "Dhyanamudra", "text": "Dhyanamudra \u00e8 un mudra della dottrina induista, nella tradizione yoga e buddhista realizzato con le mani e le dita, ed \u00e8 identificato come \"gesto della meditazione\".\nCon questo nome ci si pu\u00f2 riferire a due diversi mudra, uno principalmente legato alla figura di Gautama Buddha (in giapponese Shaka Nyorai), l'altro invece legato a Amitabha Buddha (in giapponese Amida Nyorai).\nSimbologia del mudra.\nLa mano destra, che rappresenta l'illuminazione, sovrasta la sinistra, che rappresenta le illusioni. Dunque il mudra simboleggia il primato dell'illuminazione sul mondo delle apparenze.\nPosizione Gautama Buddha (Shaka Nyorai).\nIl mudra si realizza con entrambe le mani. Le mani sono estese, sovrapposte la destra sulla sinistra, appoggiate sulle gambe incrociate, con i palmi rivolti verso l'alto.\nPosizione Amitabha Buddha (Amida Nyorai).\nIl mudra si realizza con entrambe le mani. Con i palmi in alto sovrapporre le dita della mano destra su quelle della sinistra, distese, dal medio al mignolo.Piegare gli indici ad angolo retto facendoli congiungere sull'esterno a livello della seconda falange. Appoggiare i pollici distesi sugli indici e unire le punte dei pollici tra di loro, come a formare due cerchi vicini tra ciascun pollice ed indice."}
{"id": "2769210", "revid": "1784425", "url": "https://it.wikipedia.org/wiki?curid=2769210", "title": "Panag\u012bs Tsaldar\u012bs", "text": "Biografia.\nDopo aver studiato giurisprudenza all'universit\u00e0 di Atene, prosegu\u00ec i propri studi a Berlino e Parigi, iniziando - dopo il suo ritorno in Grecia - la carriera di avvocato.\nTsaldar\u012bs venne eletto per la prima volta in Parlamento nel 1910 e mantenne la carica di deputato fino alla morte nel 1936. Nel 1915 si schier\u00f2 con il re Costantino I durante lo scontro tra questi ed Eleutherios Venizelos e divenne ministro della Giustizia nel governo di D\u012bm\u012btrios Gounar\u012bs. In seguito al ritorno al potere di Venizelos nel 1917, il re and\u00f2 in esilio e Tsaldar\u012bs venne arrestato.\nNel 1919 spos\u00f2 Lina, figlia del docente universitario (e futuro primo ministro) Spyridon Lambros, con cui rimase tutta la vita.\nAlle elezioni legislative del 1920 il partito conservatore ottenne un'insaspettata vittoria e Tsaldar\u012bs entr\u00f2 negli esecutivi di D\u012bm\u012btrios Rall\u012bs e Nikolaos Kalogeropoulos prima come ministro degli Interni e poi come ministro dei Trasporti, carica che ricopr\u00ec anche durante il gabinetto di D\u012bm\u012btrios Gounar\u012bs.\nNel 1922, dopo la condanna a morte di Gounaris, Tsaldar\u012bs venne eletto leader del partito conservatore. Nella campagna per il plebiscito per la restaurazione della monarchia del 1924 sostenne il ritorno di Giorgio II.\nDurante la dittatura di Theodoros Pangalos, Tsaldar\u012bs si rifiut\u00f2 di collaborare con il regime del generale e alle elezioni del 1926 partecip\u00f2 al governo di unit\u00e0 nazionale di Alexandros Zaim\u012bs con la carica di ministro dell'Economia, dell'Educazione e degli Interni; nel 1927 fu costretto alle dimissioni a causa di contrasti interni all'esecutivo.\nA partire dal ritorno al potere dei liberali e di Venizelos nel 1928, Tsaldar\u012bs torn\u00f2 all'opposizione fino al 1932 quando rifiut\u00f2 l'offerta di Venizelos di guidare un governo di unit\u00e0 nazionale.\nPanag\u012bs Tsaldar\u012bs forn\u00f2 il suo primo, breve, esecutivo nel 1932 assieme a Georgios Kondylis e Ioannis Metaxas ma venne presto rovesciato. Il 10 marzo 1933 torn\u00f2 alla guida del Paese ma ben presto fu costretto a dimettersi a causa del successo del movimento militare di Nikolaos Plastiras che port\u00f2 alla formazione di un governo ad interim capeggiato dal generale Alexandros Othonaios.\nI contrasti tra i sostenitori della monarchia ed i repubblicani crebbero al punto che Venizelos sfugg\u00ec per poco ad un tentativo di assassinio ordito anche da alcuni membri del partito conservatore.\nUno dei principali successi di Tsaldar\u012bs fu la firma del Patto balcanico del 1934 con Turchia, Romania e Jugoslavia nonch\u00e9 un accordo separato con la Turchia che sistemava definitivamente la questione dei confini tra i due Paesi vicini.\nNel 1935 i partiti dell'opposizione decisero di boicottare le elezioni per protestare contro la legge elettorale voluta da Tsaldar\u012bs e la condanna a morte di due ufficiali legati ai liberali: Anastasios Papoulas e Miltiadis Koimisis. I conservatori ottennero dunque una larga maggioranza e Tsaldar\u012bs form\u00f2 un nuovo governo.\nIn questo periodo continuavano a farsi sempre pi\u00f9 insistenti le richieste (provenienti soprattutto dall'Unione dei realisti: alleanza formata da Ioannis Metaxas, I\u014dann\u012bs Rall\u012bs e Georgios Stratos) per il ritorno del re Giorgio II. Tsaldar\u012bs era favorevole e decise di indire un plebiscito provocando aspre reazioni da parte dei capi dell'esercito e dell'ex ministro della Guerra Georgios Kondylis.\nIl 10 ottobre 1935, i capi delle forze armate (tra cui Alexandros Papagos) chiesero le dimissioni di Tsaldar\u012bs e Kondylis si auto-proclam\u00f2 reggente abolendo la repubblica e indicendo per l'11 novembre un referendum per la restaurazione monarchica.\nFu membro della Massoneria."}
{"id": "2769217", "revid": "767487", "url": "https://it.wikipedia.org/wiki?curid=2769217", "title": "Valore atteso condizionato", "text": "Nella teoria della probabilit\u00e0, il valore atteso condizionato (o media condizionata) di una variabile casuale \u00e8 il suo valore atteso rispetto ad una distribuzione di probabilit\u00e0 condizionata.\nTrattamento discreto.\nIl punto di partenza \u00e8 la definizione di probabilit\u00e0 condizionata: dati due eventi \"A\" e \"B\", la probabilit\u00e0 di \"A\" dato \"B\" \u00e8\nAllo stesso modo si pu\u00f2 estendere la probabilit\u00e0 condizionata quando \"A\" e \"B\" sono esiti di due variabili casuali:\n(se il denominatore \u00e8 diverso da 0; 0 altrimenti). In particolare, se \"B\"={y} e \"A\"={x}, si ha\nche, lasciando fisso \"y\", pu\u00f2 essere mediato:\ndefinendo quindi E[\"X\"|\"Y\"] come quella variabile casuale che vale E[\"X\"|\"Y\"=\"y\"] quando \"Y\"=\"y\". Questa definizione, tuttavia, \u00e8 consistente solamente nel caso in cui \"X\" e \"Y\" siano discrete, ma perde di senso quando sono continue, in quanto la probabilit\u00e0 che \"Y\" sia un certo valore \"y\" (cos\u00ec come quella che \"X\" sia \"x\") \u00e8 sempre 0. Per eliminare queste difficolt\u00e0 la definizione prende strade diverse.\nDefinizione.\nData una variabile aleatoria \"X\" e una \u03c3-algebra formula_5, un valore atteso condizionato di \"X\" rispetto a formula_5 \u00e8 una variabile aleatoria \"Y\" tale che\nIl risultato fondamentale che rende questa definizione sensata \u00e8 l'esistenza, per ogni variabile aleatoria integrabile \"X\" e per ogni \u03c3-algebra, di un valore atteso condizionato; inoltre due variabili aleatorie con queste caratteristiche sono uguali quasi certamente, e quindi possono essere considerate sostanzialmente \"le stesse\"; in tal caso si scrive\nTale risultato pu\u00f2 essere dimostrato a partire dal teorema di Radon-Nikodym, oppure tramite un argomento di approssimazione.\nLa definizione \u00e8 consistente con quella elementare ponendo\ncio\u00e8 se si considera la \u03c3-algebra generata dalla variabile casuale \"Z\".\nIl valore atteso condizionato pu\u00f2 essere interpretato come la miglior approssimazione che \u00e8 possibile fare di \"X\" data l'\"informazione\" contenuta nella \u03c3-algebra formula_5: cos\u00ec come la media E[\"X\"] minimizza la funzione formula_13 quando \"c\" \u00e8 un numero reale (ovvero una funzione misurabile sulla \u03c3-algebra banale formula_14), cos\u00ec il valore condizionato formula_15 minimizza formula_16 tra le variabili aleatorie formula_5-misurabili. Ovviamente questa interpretazione pu\u00f2 essere data solo quando \"X\" appartiene a L2.\nPropriet\u00e0.\nIl valore atteso condizionato verifica tutte le maggiori propriet\u00e0 del valore atteso: \u00e8 positivo (cio\u00e8 se formula_18 allora formula_19), lineare, e verifica i teoremi della convergenza monotona, della convergenza dominata e il lemma di Fatou quando le ipotesi sono verificate dalla successione {\"Xn\"}: ad esempio, se le \"Xn\" sono positive e la successione \u00e8 crescente verso \"X\", allora\nUn'altra propriet\u00e0 fondamentale \u00e8 la possibilit\u00e0 di calcolare una media attraverso il condizionamento: per ogni variabile aleatoria \"X\" e per ogni \u03c3-algebra si ha\nformula che \u00e8 utile nel calcolo di alcune medie, come nel caso in cui \"X\" \u00e8 una variabile aleatoria definita da un parametro che \u00e8 anch'esso aleatorio. (Ad esempio, \"X\" potrebbe essere una variabile aleatoria binomiale in cui il numero di lanci \u00e8 una variabile di Poisson.) Un'altra caratteristica \u00e8 la \"propriet\u00e0 della torre\": se formula_22 sono due \u03c3-algebre, allora"}
{"id": "2769219", "revid": "212348", "url": "https://it.wikipedia.org/wiki?curid=2769219", "title": "Attesa condizionata", "text": ""}
{"id": "2769220", "revid": "212348", "url": "https://it.wikipedia.org/wiki?curid=2769220", "title": "Media condizionata", "text": ""}
{"id": "2769223", "revid": "124123", "url": "https://it.wikipedia.org/wiki?curid=2769223", "title": "AG Fronzoni", "text": "Biografia.\nAG Fronzoni nacque a Pistoia nel 1923. Grafico innanzitutto, ma anche designer e architetto. Ha realizzato tutta la sua opera e la sua stessa esistenza all'insegna della sobriet\u00e0 formale e della geometria quale fonte primaria di ispirazione, differenziando e superando l'imitazione della natura. Intransigente e senza compromessi, la sua decisa ed originale ricerca ha spaziato in tutti i settori articolando una filosofia \"minimalista\" basata sulla sintesi e sulla sottrazione che trova nella frase di Mies van der Rohe \"Less is more\" il punto di partenza del suo pensiero profondamente razionalista. Per Fronzoni il superfluo, l'eccedente, il ridondante \u00e8 definito \"spreco\" inteso in senso estetico, morale ed etico.\nInizia l'attivit\u00e0 a Milano nel 1949. \u00c8 insegnante all'Umanitaria di Milano, all'Istituto di Comunicazione Visiva di Milano, Istituto Statale d'Arte (ISA) di Monza e in altre scuole, fino a creare nel 1982 una propria \"Bottega\" in Corso Magenta che accoglie studenti da tutto il mondo.\nLa \"Bottega\".\nCon la \"Bottega\" sviluppa un nuovo tipo di insegnamento, lontano da modelli di scuole professionali, ma immensamente ricco rispetto agli scambi e le relazioni che instaura con gli studenti. Per Fronzoni il progetto prende vita dalla realt\u00e0: ogni evento \u00e8 soggetto ad analisi progettuale e la pratica della provocazione \u00e8 sempre la spinta al confronto, alla riflessione ed alla formazione del senso critico. L'insegnamento, come tutte le altre forme di comunicazione sociale, \u00e8 per Fronzoni essenziale.\nIl pensiero.\nFronzoni crede nella capacit\u00e0 di trasformare il mondo attraverso il progetto ed il progetto attraverso la cultura. Persona gentile e discreta, non esita a combattere con grande energia per il senso della forma, attribuendole responsabilit\u00e0 salvifiche, anche solo se si tratta di difendere un carattere tipografico minuscolo. \nLa scarsa influenza storica in Italia della corrente della Bauhaus gli fa mantenere un atteggiamento di critica intransigente e permanente per ci\u00f2 che \u00e8 convenzionale, formale e conformista, che si riflette nel suo particolare modo di vivere la trasgressione, una trasgressione assolutamente \"disciplinata piuttosto che disobbediente\".\nIl bianco ed il nero.\nLa filosofia illuminista ed antropocentrica di Fronzoni lo porta a considerare il bianco ed il nero come i colori rappresentativi del progetto dell'uomo, specchio della sua razionalit\u00e0 e cultura, mentre il colore appartiene al mondo naturale ed \u00e8 quindi estraneo, ma non alternativo all'opera dell'uomo. Coerentemente i suoi progetti grafici e di design rispecchiano questa filosofia: il rigore del contrasto del bianco e del nero, il rapporto di tensione dinamica tra pieno e vuoto ne esprimono l'aniconica purezza concettuale. Il manifesto \u00e8 lo spazio della libert\u00e0 di pensiero, senza limiti n\u00e9 regole, l'obiettivo \u00e8 chiamare l'intelletto dell'osservatore allo sforzo costruttivo dell'interpretazione. I caratteri tipografici sono per Fronzoni la \"grammatica\" della progettazione grafica: piccolissimi se bisogna sottolineare lo spazio della lettura, se rappresentano il pensiero sono invece grandi, tagliati, segnati, manipolati. La gabbia grafica \u00e8 apparentemente libera anche se nell'anarchia dell'impaginazione -i blocchi di testo sono un ulteriore strumento per comunicare- si percepisce la ricerca intellettuale ed il rigore. Nei suoi progetti ricerca ogni elemento che stimoli l'osservatore a non essere passivo: avvicinarsi, girare i fogli, unire le pagine, ad \"agire\" con il proprio senso critico e l'immaginazione. \u00c8 importante progredire con la trasgressione:\nI progetti.\nFronzoni prosegue la sua attivit\u00e0 grafica curando l'impaginazione di varie riviste tra cui \"Casabella\", mentre nel settore del design industriale sono significativi i progetti delle valigie \"Forma Zero\" per Valextra, la lampada \"Quadra\" per Viabizzuno, i set di mobili \"Serie '64\" per Cappellini. Dopo aver realizzato l'allestimento del museo di cultura Walser ad Alagna Valsesia (premio Zanotti Bianco), a Genova cura il restauro di Palazzo Balbi Senarega, sede dell'istituto di storia dell'arte dell'Universit\u00e0 di Genova e quello dell'Orangerie di Palazzo Bianco, sede della galleria d'arte moderna. Sempre a Genova, dirige la ristrutturazione della galleria d'arte \"la Polena\", per cui curer\u00e0 anche la grafica dei cataloghi, e la progettazione dell'immagine culturale \"Arte e citt\u00e0\". A Pavia \u00e8 chiamato da Marco Fraccaro a restaurare le scuderie del Collegio Cairoli, oggi spazio espositivo dell'Universit\u00e0. Ha disegnato l'immagine coordinata di varie aziende ed suoi lavori sono riconosciuti ed esposti nei pi\u00f9 importanti musei, come il MoMA di New York. La sua inconfondibile impronta minimalista resta perfettamente attuale. Molte opere sono parte di collezioni permanenti: nella Biblioth\u00e8que Nationale e Mus\u00e9e des arts d\u00e9coratifs a Parigi, nel Kunstgewerbe Museum a Zurigo, nel Mus\u00e9e Cantonal des beaux-arts di Losanna, nel Deutsches Bucherei di Lipsia, Deutsches Plakat Museum di Essen, nel Museo Nazionale di Varsavia, nella Morovska Galerie di Brno, nello Stedelijk Museum di Amsterdam, nel Royal Ontario Museum di Toronto."}
{"id": "2769226", "revid": "2020618", "url": "https://it.wikipedia.org/wiki?curid=2769226", "title": "Castagnola-Cassarate-Ruvigliana", "text": "Castagnola-Cassarate-Ruvigliana (fino al 1972 Castagnola) \u00e8 un quartiere di 6 202 abitanti del comune svizzero di Lugano, nel Canton Ticino (distretto di Lugano).\nGeografia fisica.\nCassarate si trova sulla sponda opposta del Cassarate rispetto al centro di Lugano, mentre Castagnola \u00e8 situato sul versante meridionale del Monte Br\u00e8. Ruvigliana si trova invece al di sopra di Castagnola ed \u00e8 l'unica delle tre localit\u00e0 a non avere un accesso diretto al lago.\nIl quartiere di Castagnola-Cassarate-Ruvigliana confina a sud col lago Ceresio, a ovest col fiume Cassarate, a est con Gandria e a nord con Viganello e Br\u00e8-Aldesago. Sono compresi nel quartiere anche i territori di Caprino e Cavallino, situati sull'altra sponda del lago, e l'Alpe di Trevino, sotto la cima del Sighignola.\nStoria.\nCastagnola e Cassarate vengono citati gi\u00e0 nel 1335 coi nomi di \"Castigniola\" e \"Casorago\".\nIl territorio di Castagnola-Cassarate-Ruvigliana \u00e8 stato accorpato a Lugano nel 1972 assieme all'altro comune soppresso di Br\u00e8-Aldesago. \nNel XX secolo, grazie allo sviluppo edilizio e dell'industria alberghiera, \u00e8 diventato il sobborgo residenziale e turistico pi\u00f9 ambito di Lugano, raggiunto dalla funicolare (1908) e dalla filovia (1955).\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del quartiere."}
{"id": "2769233", "revid": "2175", "url": "https://it.wikipedia.org/wiki?curid=2769233", "title": "Scharsterland", "text": ""}
{"id": "2769245", "revid": "228587", "url": "https://it.wikipedia.org/wiki?curid=2769245", "title": "Steinhagen", "text": "Steinhagen \u00e8 il nome delle seguenti localit\u00e0:"}
{"id": "2769247", "revid": "767487", "url": "https://it.wikipedia.org/wiki?curid=2769247", "title": "Roberto Kettlun", "text": "Biografia.\nNato a Santiago del Cile il 25 luglio 1981.\nDa agosto 2011 si \u00e8 trasferito al Citt\u00e0 di Brindisi del presidente Roberto Quarta."}
{"id": "2769258", "revid": "287204", "url": "https://it.wikipedia.org/wiki?curid=2769258", "title": "Tartarughe divine", "text": "Tartarughe divine (titolo originale \"Small Gods\") \u00e8 un romanzo di Terry Pratchett. Tra i romanzi dell'autore, questo \u00e8 il tredicesimo ambientato nel Mondo Disco (\"Discworld\").\nIl libro non \u00e8 soltanto un romanzo umoristico, ma contiene una riflessione sulla fede, sul prevalere della gerarchia ecclesiastica rispetto al sentimento del divino, sull'atrocit\u00e0 delle guerre di religione, sulla compassione.\nTrama.\nLa maggior parte delle religioni del Mondo Disco sono politeiste, ma gli abitanti della regione \"Omnia\" sono strettamente monoteisti. Essi credono che esista un solo dio, chiamato Om, rappresentato come un toro nell'atto di calpestare i suoi nemici, oppure come un'aquila, e uccidono chiunque osi sostenere che esistano altri dei. Nonostante il fanatismo religioso, gli abitanti di Omnia hanno perso la vera fede e si trovano a partecipare alle cerimonie religiose pi\u00f9 per abitudine e fede nel clero (la temibile \"Quisition\" ed il suo capo Vorbis, dedita principalmente alla tortura, che Pratchett descrive come parodia dell'Inquisizione) che non per fede in Om. Questo \u00e8 un serio problema, perch\u00e9 gli dei del Mondo Disco traggono il loro potere dalla fede dei credenti.\nUn giorno il dio Om si trova intrappolato nel corpo di una tartaruga, quasi privo di poteri, perch\u00e9 ormai un solo abitante di Omnia, il monaco Brutha, crede veramente in lui. Il dio si trova quindi, suo malgrado, a dipendere dal monaco per cercare di riacquistare la fede dei suoi credenti e con essa il suo potere divino.\nLa storia narra il percorso di miglioramento di Om. All'inizio della storia Om \u00e8 un dio egoista e vanitoso, che non si interessa neanche lontanamente al genere umano. Con lo scorrere delle pagine il dio comprende e apprezza il genere umano, capisce che vale la pena lottare per l'umanit\u00e0 e, dopo aver riacquistato il suo potere, non solo affronta gli dei del pantheon per scongiurare una guerra e salvare la vita di molti umani, incluso Brutha, ma addirittura rivoluziona la sua religione, dando dei nuovi comandamenti che promuovono una fede molto pi\u00f9 tollerante e pacifista.\nCollegamenti con altri libri.\nLa religione Omniana compare in \"Piedi d'argilla\", dove \u00e8 presente la guardia Visita-l'Infedele-con-Opuscoli-Informativi, di fervente credo Omniano, e in \"Carpe Jugulum\", nella figura del prete omniano Mightily Oat, che si allea alle streghe contro i vampiri."}
{"id": "2769269", "revid": "1543377", "url": "https://it.wikipedia.org/wiki?curid=2769269", "title": "Andrea Cecchi", "text": "Carriera.\nNuotatore specializzato nei 100 e 200 metri rana in cui emerge gi\u00e0 da ragazzo, tanto da vincere tre medaglie ai campionati europei giovanili di nuoto del 1983 e una in quelli del 1984. Nel 1987 partecipa ai Giochi del Mediterraneo a Latakia e vince la medaglia di bronzo nei 200 m rana; disputa anche i suoi primi campionati europei a Strasburgo, e vince i primi titoli italiani. L'anno dopo ripete le vittorie ai campionati italiani, ma deve anche interrompere temporaneamente la carriera per problemi di salute.\nAll'inizio degli anni novanta va a studiare negli Stati Uniti d'America a Los Angeles e all'UCLA riprende la carriera come ranista vincendo anche tre titoli universitari americani; torna anche a vincere titoli italiani e viene convocato per disputare i mondiali a Perth a gennaio del 1991, quindi in estate torna ai giochi del Mediterraneo di Atene e va ancora sul podio, questa volta nella staffetta mista; in agosto, sempre ad Atene, arriva due volte in finale ai campionati europei sfiorando la medaglia nei 100 m rana.\nNel 1992 partecipa ai Giochi della XXV Olimpiade di Barcellona, fermandosi per\u00f2 solo alle batterie dei 100 e 200 m rana. In quel periodo \u00e8 il miglior italiano nella gara breve, vincendola per quattro anni di fila ai campionati estivi. L'anno dopo arriva ancora quarto alle universiadi di Buffalo nei 100 m rana e agli europei sprint nella staffetta 4 \u00d7 50 m mista: \u00e8 inoltre finalista agli europei di Sheffield e ai mondiali in vasca corta di Palma di Maiorca. Ha partecipato ancora ai campionati mondiali di Roma nel 1994, arrivando solo alla finale di consolazione dei 100 m rana.\nTerminata l'attivit\u00e0 agonistica ad alto livello nel 1995, si \u00e8 laureato negli Stati Uniti ed \u00e8 diventato chiropratico restando comunque nell'ambiente del nuoto.\nPalmar\u00e8s.\n\"questa tabella \u00e8 incompleta\"\nCampionati italiani.\n9 titoli individuali e 3 in staffette, cos\u00ec ripartiti:"}
{"id": "2769276", "revid": "116159586", "url": "https://it.wikipedia.org/wiki?curid=2769276", "title": "G\u00fcnthersleben-Wechmar", "text": "G\u00fcnthersleben-Wechmar era un comune tedesco.\nStoria.\nNel 2018 il comune di G\u00fcnthersleben-Wechmar venne aggregato al comune di Drei Gleichen.\nLuoghi da vedere.\nI luoghi legati alla famiglia Bach sono l'attrazione principale della citt\u00e0, e includono la casa di Veit Bach e il mulino dove lavorava. Ci sono poi di interessanti da visitare:"}
{"id": "2769277", "revid": "146644", "url": "https://it.wikipedia.org/wiki?curid=2769277", "title": "In to the Wild", "text": ""}
{"id": "2769279", "revid": "106990", "url": "https://it.wikipedia.org/wiki?curid=2769279", "title": "G\u00fcnthersleben", "text": ""}
{"id": "2769280", "revid": "106990", "url": "https://it.wikipedia.org/wiki?curid=2769280", "title": "Wechmar", "text": ""}
{"id": "2769283", "revid": "1243", "url": "https://it.wikipedia.org/wiki?curid=2769283", "title": "Ferrovia Asti-Mortara", "text": ""}
{"id": "2769291", "revid": "46291", "url": "https://it.wikipedia.org/wiki?curid=2769291", "title": "Orchis olbiensis", "text": "Orchis olbiensis \u00e8 una pianta appartenente alla famiglia delle Orchidacee.\nL'epiteto specifico deriva dalla antica citt\u00e0 romana di Olbia (oggi Hy\u00e8res), da non confondere con la omonima citt\u00e0 della Sardegna.\nDescrizione.\n\u00c8 una pianta erbacea con fusto alto non pi\u00f9 di 25\u201330\u00a0cm, verde alla base e porporino verso l'apice. \nL'apparato radicale \u00e8 costituito da due rizotuberi, tondeggianti o ellissoidi.\nLe foglie, raggruppate alla base del fusto, sono oblungo-lanceolate, di colore verde, non maculate o minute punteggiature rosso-brune.\nI fiori, di colore dal rosa al lilla, sono raggruppati in infiorescenze cilindriche formate da 6-12 fiori, pi\u00f9 piccoli di quelli della sottospecie nominale. I sepali laterali, ovato-lanceolati, sono eretti, il mediano assieme ai petali, pi\u00f9 piccoli, copre a casco il ginostemio. Il labello \u00e8 trilobato, convesso in senso longitudinale, con lobo mediano pi\u00f9 lungo dei laterali, con margine crenulato e con la parte basale pi\u00f9 chiara e punteggiata da macchioline bruno-purpuree. Lo sperone \u00e8 arcuato e ascendente.\nIl ginostemio \u00e8 corto, con antere di colore verde-rossastro e masse polliniche di colore verde scuro.\nFiorisce da marzo ad aprile.\nBiologia.\nSpecie priva di nettare, attira gli insetti impollinatori (imenotteri dei generi \"Apis, Eucera, Andrena, Bombus\" e talora anche coleotteri) grazie all'aspetto del suo fiore che ricorda quello di altre specie nettarifere.\nDistribuzione e habitat.\nQuesta specie \u00e8 diffusa nella parte occidentale del bacino del Mediterraneo (Nordafrica, Portogallo, Spagna e Francia meridionale).\nIn Italia \u00e8 presente solo nella Liguria occidentale.\nCresce in prati magri, garighe e radure boschive, con predilezione per i suoli calcarei, da 0 a 600\u00a0m di altitudine."}
{"id": "2769292", "revid": "1305772", "url": "https://it.wikipedia.org/wiki?curid=2769292", "title": "LEGO Universe", "text": "Lego Universe era un massively multiplayer online game ambientato nel mondo Lego. Sviluppato da NetDevil, \u00e8 uscito il 26 ottobre 2010. Coloro che prenotarono il gioco potevano averne accesso dall'8 ottobre 2010, ricevendo anche un \"in-game-bonus\" e una minifigura LEGO.\nUfficializzato fin dal 2007, il primo trailer completo del gioco \u00e8 stato presentato al Consumer Electronics Show nel gennaio 2010.\nI server sono stati chiusi definitivamente il 30 gennaio 2012 a causa di \"entrate insoddisfacenti\" dall'intero target del gioco.\nModalit\u00e0 di gioco.\nIl gioco consisteva nell'esplorare dozzine di ambientazioni del mondo Lego, anche se all'epoca erano solo 5, di cui una da esplorare solo come primo livello mentre nelle altre si poteva tornare quando si voleva. In tali zone, il giocatore doveva compiere missioni, risolvere puzzle, recuperare tesori e giocare a diversi minigame (come una corsa con delle macchine o sparare a delle mini-navi con un cannone ecc... Il target era rivolto ai giocatori dagli otto anni in su, per tutta la famiglia, e il produttore Chris Sherland lo ha definito un \u00abmisto tra \"Second Life\", \"Club Penguin\" e \"World of Warcraft\"."}
{"id": "2769297", "revid": "118112991", "url": "https://it.wikipedia.org/wiki?curid=2769297", "title": "Trittico degli Uffizi", "text": "Il Trittico degli Uffizi \u00e8 un dipinto tempera su tavola di Andrea Mantegna, databile al 1460 circa e conservato nella Galleria degli Uffizi a Firenze. L'opera \u00e8 composta da tre pannelli riuniti solo nel XIX secolo, la cui reale coesione come trittico \u00e8 messa in dubbio da molti storici dell'arte. Si tratta dell'\"Ascensione di Cristo\" (86x42,50), l'\"Adorazione dei Magi\" (76x76,5\u00a0cm) e la \"Circoncisione\" (86x42,50\u00a0cm).\nStoria.\nLa maggior parte degli studiosi ritiene questi tre dipinti come facenti parte della decorazione della cappella privata del marchese Ludovico III Gonzaga nel Castello di San Giorgio di Mantova, ai quali si riferirebbero due lettere datate aprile 1464 inviate da Mantegna al marchese e la menzione vasariana di \"una tavoletta [di Mantegna], nella quale sono storie di figure non molto grandi ma bellissime [...] nel castello di Mantova, per la cappella\".\nAltri (come Fiocco), non potendo spiegare l'arrivo a Firenze dell'opera, la collocano invece come lavoro eseguito in Toscana durante uno dei due viaggi dell'artista, datati 1466 e 1467. Ragioni stilistiche legano l'opera per\u00f2 all'ultimo periodo padovano dell'artista (concluso nel 1459), piuttosto che alla fase maturamente mantovana.\nIn ogni caso la menzione pi\u00f9 antica sicuramente accertata dell'opera \u00e8 del 1587, quando si trovava, smembrata, a Valle Muggia, presso Pistoia, tra le propriet\u00e0 di Don Antonio de' Medici. Nel 1632, tramite passaggi ereditari, l'opera entr\u00f2 nelle collezioni granducali, dove era gi\u00e0 smembrata e con l'\"Adorazione dei Magi\" che veniva attribuita a Botticelli. La ricomposizione dell'opera avvenne nel 1827, con la nuova cornice neorinascimentale intagliata e dorata che sopperisce alle diversit\u00e0 tra la tavola centrale (quasi quadrata e leggermente concava) e quelle laterali.\nLa maggior parte della critica moderna sottolinea l'incongruenza di questo assemblaggio, sottolineando le differenze, oltre che di formato e forma, anche di ambientazione e qualit\u00e0 pittorica, soprattutto tra la \"Circoncisione\" e le altre due tavole. Roberto Longhi dubit\u00f2 che le tre tavole fossero state concepite unitariamente e ipotizz\u00f2 che avessero diversa funzione all'interno per\u00f2 della stessa cappella, dove incluse anche la tavola della \"Morte della Vergine\" al Prado, compresa la sua appendice segata via dal coronamento in epoca imprecisata della tavoletta con \"Cristo con l'animula della Vergine\". Secondo lui la \"Circoncisione\" and\u00f2 a sostituire il pannello della \"Morte della Vergine\" quando si decise di limitare le \"Storie\" alla sola vita di Cristo.\nDescrizione e stile.\nLe differenze tra i tre dipinti sono evidenti anche guardando a elementi stilistici. Ad esempio ognuno di essi presuppone una fonte luminosa diversa e l'ambientazione in esterno dell'\"Ascensione\" e dell'\"Adorazione dei Magi\" differisce dal ricco interno della \"Circoncisione\". La forma leggermente concava dell'\"Adorazione\" ha fatto pensare a una sua collocazione entro una nicchia o un'absidiola centrale.\nAscensione.\nDei tre dipinti, l'\"Ascensione\" \u00e8 quello con uno schema pi\u00f9 rigido e severo, che esalta per\u00f2 il senso mistico della scena. Diviso in due fasce orizzontali, in quella inferiore mostra la Vergine e gli apostoli che, in cerchio attorno al sepolcro, guardano con gesti di sorpresa il Cristo che ascende nella met\u00e0 superiore, poggiante su una nuvola e circondato da una mandorla celeste dove si trovano i serafini (angeli rossi), mentre fa un gesto di benedizione e regge nella mano sinistra la bandiera crociata, segno di trionfo.\nIl paesaggio \u00e8 brullo e pietroso, simile a quello della \"Crocifissione\" del Louvre (dalla predella della \"Pala di San Zeno\"), con un cielo terso, punteggiato di nuvole e digradante di tonalit\u00e0, via via pi\u00f9 chiare all'avvicinarsi all'orizzonte.\nEsiste un disegno preparatorio in carta grigio-verde con lumeggiature bianche delle teste degli apostoli, conservato nel Fogg Art Museum di Cambridge (Massachusetts).\nAdorazione dei Magi.\nL'\"Adorazione dei Magi\" \u00e8 forse l'opera pi\u00f9 vivace e variopinta di Mantegna. Il corteo dei Magi arriva da una strada che si inerpica in lontananza, in una strada tortuosa tra speroni di roccia, ed arriva in primo piano verso la grotta della Nativit\u00e0. Qui nell'arco scuro dell'apertura, sta la Vergine col Bambino entro una mandorla di serafini che sottolineano il gruppo sacro, mentre a destra si trova la figura curva e canuta di san Giuseppe. In alto quattro angeli pregano sulla grotta, mentre il bue e l'asinello sono in disparte, a sinistra dell'ingresso. I tre Magi si stanno inginocchiando: Mantegna evita il tradizionale ritmo progressivo che vede un re in piedi, uno nell'atto di piegarsi e uno gi\u00e0 inginocchiato in favore di una disposizione pi\u00f9 libera. Sapientemente le linee di forza della scena convogliano lo sguardo dello spettatore verso il Bambino, che sta benedicendo Gasparre, colto in un inchino composto e riverente.\nIl corteo, come frequente in questo tipo di rappresentazione, \u00e8 animato da un gran numero di personaggi e animali esotici, tra cui si riconoscono turbanti all'orientale, cappelli alla bizantina, personaggi di colore e un arciere mongolo.\nAl centro si trova una grossa lacuna, gi\u00e0 coperta da una grossolana ridipintura eliminata nell'ultimo restauro dell'opera.\nCirconcisione.\nLa \"Circoncisione\" \u00e8 la scena pi\u00f9 raffinata del trittico, dove Mantegna ricrea appieno un interno classicheggiante, con una profusione di eleganti decorazioni che non si ritrova in nessuna altra sua opera di questo formato. Iconograficamente presenta una rara unione di due episodi, cio\u00e8 la presentazione al Tempio e la circoncisione. L'atto del sacerdote rimanda infatti al secondo episodio, non frequentemente raffigurato nell'arte del tempo, mentre il resto della scena fa riferimento alla presentazione: vi compare infatti la profetessa Anna e san Giuseppe che porta in offerta due tortore, necessarie per il rito di purificazione di Maria, che avveniva, secondo il rito ebraico, dopo la nascita del primo figlio maschio. La contaminazione dei due episodi, che secondo i Vangeli avvennero rispettivamente otto e quaranta giorni dopo la nascita di Ges\u00f9, si trova unificata nel vangelo apocrifo dello Pseudo-Matteo, dove si cita una seconda circoncisione avvenuta in occasione del rito di purificazione della madre. Una copia manoscritta di tale testo \u00e8 ricordata tra i libri della biblioteca dei Gonzaga nel 1407, e non \u00e8 inverosimile che Mantegna potesse averla usata come fonte.\nGli altri personaggi della scena sono il vecchio sacerdote, curvo e canuto ma con un'espressione e una gestualit\u00e0 ferma e consapevole, che direziona lo sguardo dell'osservatore verso il Bambino tra le braccia della Vergine. Il sacerdote tiene in mano il coltellino rituale, preso da un vassoio con altri strumenti necessari al rito che gli viene offerto da un giovane inserviente di spalle, abbigliato con un'ampia tunica legata in vita e ai fianchi all'antica. A destra si trovano, oltre alla gi\u00e0 citata Anna, l'anziana inserviente del tempio, una donna con un bambino per mano, che mangia una ciambella, che alcuni hanno voluto identificare con sant'Elisabetta e san Giovannino, anche se la mancanza delle aureole fa piuttosto pensare a figure di passaggio.\nStraordinariamente sontuosa \u00e8 la decorazione della stanza, con un'ornamentazione scultorea all'antica degna della sensibilit\u00e0 di un archeologo. Al centro, in asse con il gruppo principale di figure, campeggia una grande colonna in marmo screziato, che regge, con un capitello fantasiosamente ispirato all'ordine corinzio, due archi a tutto sesto, decorati da ghirlande che contengono medaglioni di scuro marmo serpentino, e nastri svolazzanti. Accanto alla colonna si ergono due paraste in porfido, decorate da elaborate candelabre dorate, che trovano riscontro nelle architetture in rovina del \"San Sebastiano\" di Vienna. Esse reggono due architravi nel medesimo materiale, decorate da festoni e conchiglie, sui quali poggiano due archi simili, che contengono due lunette con scene figurate in monocromo: si tratta del \"Sacrificio di Isacco\" e della \"Consegna delle tavole della Legge\" (vi si riconosce Mos\u00e8 con le tipiche corna), due avvenimenti che prefigurano simboleggiano la fedelt\u00e0 alla legge divina e che secondo la \"Legenda Aurea\" di Jacopo da Varagine alludono al rito della presentazione: non di rado si trovano riferimenti a Mos\u00e8 nelle scene di presentazione al Tempio, come ad esempio (per restare agli Uffizi), in quella di Ambrogio Lorenzetti del 1342. In alto lo spazio tra gli archi \u00e8 occupato da un cherubino dorato. Sotto gli archi invece la decorazione \u00e8 affidata a un paramento marmoreo bianco decorate da preziose specchiature marmoree: a sinistra si trova una mensola sopra un blocco scolpito a girali a bassorilievo; a destra si trova una fastosa porta, con ante decorate in maniera simile alle paraste e con l'architrave sormontata da bassorilievi di cornucopie e un vaso biansato con nastri annodati. Il pavimento \u00e8 a scacchi marmorei, scorciati in prospettiva.\nUn termine \"ante-quem\" per questa tavola, individuato dal Longhi, \u00e8 una miniatura di Liberale da Verona datata 1473 dove viene riprodotta l'architettura del tempio. Un recente restauro ha eliminato alcune ridipinture sulla tavola ed ha evidenziato ulteriormente il divario stilistico tra questa opera e gli altri due pannelli del trittico.\nEsiste un disegno della Vergine col Bambino nella Hamburger Kunsthalle che \u00e8 considerato uno studio autografo per la stesura finale del dipinto, oppure un lavoro derivato da un copista (Tietze-Conrat, Fiocco e Ragghianti)."}
{"id": "2769299", "revid": "767487", "url": "https://it.wikipedia.org/wiki?curid=2769299", "title": "Songs from the Front Porch - An Acoustic Collection", "text": "Songs From The Front Porch - An Acoustic Collection \u00e8 il quinto album di Michael Franti &amp; Spearhead distribuito nel gennaio del 2003 dalla Boo Boo Wax, l'etichetta discografica fondata dalla stessa band a seguito della separazione con la Capitol Records."}
{"id": "2769304", "revid": "38120", "url": "https://it.wikipedia.org/wiki?curid=2769304", "title": "Jose Angel Cano Lopez", "text": ""}
{"id": "2769306", "revid": "109488168", "url": "https://it.wikipedia.org/wiki?curid=2769306", "title": "Del Giocondo", "text": "I Del Giocondo o Giocondi sono una famiglia storica di Firenze.\nDerivano il loro cognome da Iacopo di Bartolomeo detto \"Giocondo\", un artigiano che, alla fine del XIV secolo, aveva istituito a Firenze un'attivit\u00e0 di costruzione di botti. Nel corso del Quattrocento, i discendenti dell'illustre avo cominciarono ad usare il suo soprannome come cognome. I Giocondi lasciarono l'attivit\u00e0 artigianale per darsi al commercio di tessuti pregiati, come la seta.\nIl membro pi\u00f9 illustre della famiglia fu Francesco di Bartolomeo del Giocondo, nato nel 1465, quando la famiglia del Giocondo aveva raggiunto un'agiata condizione economica e una discreta posizione sociale. Francesco inizi\u00f2 sin da giovane a lavorare nell'azienda di famiglia e nel 1491 spos\u00f2 Camilla Rucellai, appartenente alla famiglia Rucellai, una delle pi\u00f9 illustri famiglie fiorentine dell'epoca. Camilla muore tre anni dopo, appena diciotenne, lasciando Francesco con un bimbo di un anno, Bartolomeo. Si rispos\u00f2 con Tommasa di Mariotto Villani, nel 1493.\nIl 5 marzo 1495, Lisa Gherardini, all'et\u00e0 di quindici anni, spos\u00f2, su imposizione del nonno Mariotto, Francesco, cosa che consolid\u00f2 il legame tra le famiglie Del Giocondo e Gherardini. Lo sposo aiut\u00f2 economicamente quella parte della famiglia Gherardini rimasta in Firenze, e che stava perdendo la florida posizione economica di un tempo.\nLa famiglia del Giocondo aveva molti legami sia con i Medici, per motivi economici e politici, e con Leonardo da Vinci. Pare che Piero da Vinci, padre di Leonardo, notaio pi\u00f9 importante di Firenze, e che si prodigava per trovare committenti al figlio, ebbe tra i suoi clienti proprio i Del Giocondo; inoltre, questi ultimi abitavano in Santissima Annunziata, vicino alla bottega di Leonardo."}
{"id": "2769308", "revid": "1305772", "url": "https://it.wikipedia.org/wiki?curid=2769308", "title": "Giocondi", "text": ""}
{"id": "2769310", "revid": "1724837", "url": "https://it.wikipedia.org/wiki?curid=2769310", "title": "Statistiche e record della Societ\u00e0 Sportiva Lazio", "text": "Nella presente pagina sono riportate le statistiche nonch\u00e9 record riguardanti la Societ\u00e0 Sportiva Lazio, societ\u00e0 calcistica italiana per azioni con sede a Roma.\nStatistiche di squadra.\nPiazzamenti in Campionato.\nPiazzamenti notevoli.\nSerie A.\nLa Lazio ha partecipato a 92 campionati di massima serie, 79 dei quali di Serie A a girone unico. In tali stagioni \u00e8 salita 12 volte sul podio:\nSerie B.\nLa Lazio ha partecipato a 12 campionati di serie cadetta, 11 dei quali di Serie B. In tali stagioni ha ottenuto 5 promozioni:\nCoppa Italia.\nLa Lazio ha partecipato a 73 edizioni della Coppa Italia. \u00c8 arrivata in finale in 10 occasioni:\nSupercoppa Italiana.\nLa Lazio ha partecipato a 8 edizioni della Supercoppa italiana:\nLa Lazio nelle competizioni internazionali.\nL'esordio della Lazio in una competizione internazionale ebbe luogo con la partecipazione alla Coppa dell'Europa Centrale 1937, il massimo trofeo europeo dell'epoca. Il debutto in una competizione UEFA, invece, avvenne nel 1973 con la partecipazione alla Coppa UEFA.\nComplessivamente, la Lazio ha all'attivo 29 partecipazioni a competizioni internazionali UEFA, in cui ha disputato 203 partite (52 in UEFA Champions League, 9 in Coppa delle Coppe UEFA, 137 in Coppa UEFA/UEFA Europa League, 1 in Supercoppa UEFA e 4 in Coppa Intertoto UEFA) ed ha vinto una Coppa delle Coppe UEFA ed una Supercoppa UEFA (1999), perdendo una finale di Coppa UEFA (1998).\nLa Lazio ha partecipato inoltre alle seguenti competizioni internazionali non UEFA: Coppa delle Fiere, Coppa Mitropa, Coppa delle Alpi, Coppa Anglo-Italiana, Coppa Latina, Coppa dell'Amicizia e Coppa d'Estate. Tra queste ha vinto una Coppa delle Alpi (1971), perdendo una finale di Coppa dell'Europa Centrale (1937).\nRecord di squadra.\nPartite-record della squadra.\nVittorie con il massimo scarto.\nIn assoluto, la vittoria della Lazio con il pi\u00f9 ampio scarto in gare di campionato \u00e8 il 13-1 inflitto alla Pro Roma il 10 novembre 1912, 2\u00aa giornata del campionato 1912-1913. I marcatori dell'incontro furono Folpini, autore di ben sette reti, Saraceni I, che mise a segno una tripletta, con Consiglio, Faccani e Corelli I che incrementarono il risultato con un goal a testa. Per la Pro Roma segn\u00f2 al 70' De Berardinis.\nPer quanto riguarda la vittoria pi\u00f9 ampia in trasferta, essa risale al 1\u00ba febbraio 1925, al campo Lungotevere Flaminio contro la Pro Roma, alla 7\u00aa giornata di campionato. La Lazio vinse con un perentorio 10-1.\nRelativamente ai derby, sono tre le vittorie in campionato con il massimo scarto (3-0): la prima \u00e8 del 10 dicembre 2006, 15\u00aa giornata del campionato 2006-2007, e i marcatori furono al 44' Ledesma, al 50' Oddo (r) ed al 72' Mutarelli; la seconda \u00e8 del 2 marzo 2019, 26\u00aa giornata del campionato 2018-2019, e i marcatori furono al 12' Caicedo, al 73' Immobile (r) e all'89' Cataldi; la terza vittoria \u00e8 del 15 gennaio 2021, 18\u00aa giornata del campionato 2020-2021, e i marcatori furono al 14' Immobile, al 23' e al 67' Luis Alberto.\nL'11 aprile 2009, 31\u00aa giornata del campionato 2008-2009, la Lazio travolge i dirimpettai giallorossi per 4-2 andando in rete con quattro giocatori differenti: al 2' Pandev, al 4' Z\u00e1rate, al 58' Lichtsteiner ed all'85' Kolarov. Prima di allora, i \"biancocelesti\" non avevano mai realizzato quattro reti in un derby di campionato, mentre vi erano gi\u00e0 riusciti all'andata dei quarti di finale della Coppa Italia 1997-1998; era il 6 gennaio 1998 quando la Lazio di Eriksson si impose con un perentorio 4-1 scaturito grazie ai gol di Bok\u0161i\u0107, Jugovi\u0107, Mancini e Fuser; la rete romanista la mise a segno Balbo su rigore. Durante la stessa stagione la Lazio raggiunse anche il record di vittorie consecutive annue nei derby: quattro su quattro. Oltre ai due scontri in campionato (1-3 / 2-0), gli uomini guidati da Sven-G\u00f6ran Eriksson si aggiudicarono anche andata e ritorno dei quarti di finale di Coppa Italia (4-1 / 1-2).\nPer quanto concerne la vittoria pi\u00f9 ampia nelle coppe nazionali, questa risale al terzo turno della Coppa Italia 2014-2015, partita disputata all'Olimpico contro il Bassano Virtus terminata col punteggio di 7-0 in favore della Lazio. Andarono a segno, tutti nel secondo tempo, Candreva, de Vrij, Parolo, Basta e Klose, oltre a Keita, autore di una doppietta.\nIn assoluto, la vittoria con il massimo scarto raggiunta dalla Lazio nelle competizioni internazionali \u00e8 quella ottenuta con il risultato di 6-0, conquistata il 18 agosto 2011 nell'andata dei preliminari di Europa League 2011-2012, in cui la Lazio travolge i macedoni del Rabotni\u010dki grazie ai goal di Hernanes, Mauri, Rocchi, Klose e alla doppietta di Ciss\u00e9.\nPer quanto riguarda la vittoria pi\u00f9 ampia fuori casa in gare europee, essa presenta come risultato lo 0-4. Si \u00e8 verificata per ben quattro volte: la prima ai 32esimi di finale della Coppa UEFA 1997-1998 contro il Vit\u00f3ria Guimar\u00e3es, la seconda ai quarti di finale della Coppa delle Coppe 1998-1999 ai danni del Panionios, la terza alla 4\u00aa giornata della 2\u00aa fase della Champions League 1999-2000 contro gli sloveni del Maribor e la quarta nella fase a gironi dell'Europa League 2009-2010 in casa del Levski Sofia.\nAltres\u00ec, da ricordare la vittoria interna per 5-1 contro l'Olympique Marsiglia, anch'essa ottenuta nella 2\u00aa fase a gironi della Champions League edizione 1999-2000. Questo match \u00e8 ricordato anche per la quaterna messa a segno da Simone Inzaghi, fra i primi cinque giocatori di tutti i tempi ad aver siglato quattro reti in una singola partita (lo stesso Inzaghi si lascia anche parare un calcio di rigore).\nSconfitte con il massimo scarto.\nIn assoluto, la sconfitta con il pi\u00f9 ampio scarto subita dalla Lazio in gare di campionato \u00e8 il 9-1 rimediato nella stagione 1926-1927 in casa del Novara. Da ricordare sono anche la debacle dell'annata 1933-1934, quando i \"biancocelesti\" furono travolti a Milano dall'Ambrosiana-Inter con un perentorio 8-1, e quella del 5 marzo del 1961, contro l'Inter di Helenio Herrera che a San Siro si impose sui laziali col risultato di 7-0.\nNelle coppe nazionali fu il Genoa ad infliggere alla Lazio la sconfitta pi\u00f9 pesante; accadde il 6 gennaio del 1937 in occasione dei quarti di finale di Coppa Italia, quando a Marassi la squadra del bomber Silvio Piola fu sconfitta dai \"grifoni\" genoani per 5-0.\nPer quanto riguarda le coppe europee, la squadra capitolina sub\u00ec la sua pi\u00f9 larga sconfitta in occasione dei sedicesimi di ritorno della Coppa UEFA 1977-1978, quando le \"Aquile\" caddero in trasferta sotto i colpi dei padroni di casa del Lens. Al termine dei novanta minuti i francesi erano in vantaggio per 2-0 e, alla luce del risultato della gara d'andata (2-0 per la Lazio), la partita si prolung\u00f2 fino ai tempi supplementari, durante i quali la compagine transalpina mise a segno quattro reti che, sommate alle altre due realizzate nei tempi regolamentari, fissarono il punteggio finale sul 6-0.\nNumeri di maglia ritirati.\nLa S.S. Lazio ha deciso nella stagione 2003-04, sotto la presidenza del compianto presidente Ugo Longo, di ritirare la maglia n\u00ba12 come segno di riconoscenza verso la Curva Nord, cuore del tifo biancoceleste, considerata il dodicesimo uomo in campo."}
{"id": "2769312", "revid": "110157", "url": "https://it.wikipedia.org/wiki?curid=2769312", "title": "Erniarina", "text": "L'erniarina \u00e8 una sostanza organica naturale appartenente alla famiglia delle cumarine. Si trova nei fiori di camomilla."}
{"id": "2769314", "revid": "726373", "url": "https://it.wikipedia.org/wiki?curid=2769314", "title": "Spellsinger", "text": "Spellsinger \u00e8 un romanzo fantasy scritto nel 1983 dallo scrittore statunitense Alan Dean Foster. \u00c8 il primo libro dell'omonimo ciclo.\nLa trama.\nLa storia \u00e8 ambientata in un mondo fantastico, in cui gli animali sono antropomorfi, sanno parlare e sono intelligenti quanto gli umani. In questo mondo gli uomini e alcuni animali, per lo pi\u00f9 uccelli e mammiferi, vivono insieme in una societ\u00e0 simile a quella dei racconti medievali. Questa societ\u00e0 \u00e8 spesso minacciata dai \"Plated Folk\", insetti giganti le cui terre sono separate da quelle degli uomini e degli animali da un grande muro divisorio che periodicamente i Plated Folk prendono d'assalto. Questi tentativi sono sempre vanificati.\nUn giorno Clothahump, una tartaruga antropomorfa, nonch\u00e9 il pi\u00f9 potente mago del pianeta, scopre che i Plated Folk sono riusciti a venire in possesso di una potentissima arma proveniente da un mondo parallelo, la Terra. Per scongiurare la minaccia Clothahump decide di usare la sua magia per trasportare, dallo stesso mondo da cui proviene l'arma, un potente mago: un \"ingegnere\". Il suo incantesimo da un risultato inatteso: Clothahump trasporta nel suo mondo un \"sanitation engineer\", un ingegnere delle pulizie, cio\u00e8 uno studente in legge che si guadagna da vivere facendo le pulizie. il ragazzo, Jonathan Thomas Meriweather (Jon-Tom), rivela delle qualit\u00e0 inaspettate, \u00e8 uno spellsinger: una persona in grado di realizzare degli incantesimi (in inglese \"spell\" significa incantesimo) attraverso la musica (in inglese \"singer\" significa cantante)."}
{"id": "2769315", "revid": "686936", "url": "https://it.wikipedia.org/wiki?curid=2769315", "title": "National Football League 1991", "text": "La stagione NFL 1991 fu la 72\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XXVI, si disput\u00f2 il 26 gennaio 1992 al Metrodome di Minneapolis, in Minnesota e si concluse con la vittoria dei Washington Redskins sui Buffalo Bills per 37 a 24. La stagione inizi\u00f2 il 6 settembre 1992 e si concluse con il Pro Bowl 1992 che si tenne il 2 febbraio a Honolulu.\nStagione regolare.\nLa stagione regolare inizi\u00f2 il 1\u00ba settembre e termin\u00f2 il 23 dicembre 1991, si svolse in 17 giornate durante le quali ogni squadra disput\u00f2 16 partite.\nPlay-off.\nI play-off iniziarono con il \"Wild Card Weekend\" l'28 e 29 dicembre 1991. I \"Divisional Playoff\" si giocarono il 4 e 5 gennaio 1992 e i \"Conference Championship Game\" il 12 gennaio. Il Super Bowl XXVI si gioc\u00f2 il 26 gennaio al Metrodome di Minneapolis."}
{"id": "2769325", "revid": "287204", "url": "https://it.wikipedia.org/wiki?curid=2769325", "title": "Emanuela Viola", "text": "Carriera.\nSpecializzata nella farfalla e buona staffettista, ha vinto il suo primo titolo italiano nella staffetta mista nel 1986. Ha partecipato ai Giochi del Mediterraneo di Latakia del settembre 1987 vincendo la medaglia di bronzo nei 100\u00a0m farfalla preceduta da Ilaria Tocchini. Nel 1988 \u00e8 stata campionessa italiana nei 100\u00a0m farfalla e tre volte in staffetta ed \u00e8 stata convocata ai Giochi della XXIV Olimpiade di Seul nel 1988, fermandosi alle batterie della stessa gara. Ha partecipato ai campionati italiani anche nel 1989 vincendo in tutto tre titoli nelle staffette.\nPalmar\u00e8s.\nCampionati italiani.\n1 titolo individuale e 8 in staffette, cos\u00ec ripartiti:"}
{"id": "2769327", "revid": "767487", "url": "https://it.wikipedia.org/wiki?curid=2769327", "title": "Indagine sul calcio", "text": "Indagine sul calcio \u00e8 un libro di Oliviero Beha e Andrea Di Caro, pubblicato nel 2006 da BUR Biblioteca Univ. Rizzoli.\nTratta degli scandali calcistici susseguitesi tra il Mondiale del 1982 e quello del 2006."}
{"id": "2769335", "revid": "767487", "url": "https://it.wikipedia.org/wiki?curid=2769335", "title": "Wafer-level packaging", "text": "Wafer-Level Packaging (WLP) indica una tecnologia di packaging dei circuiti integrati a livello di wafer. Essenzialmente \u00e8 una soluzione che porta ad ottenere un componente che ha circa la stessa dimensione del die di silicio di partenza."}
{"id": "2769342", "revid": "599013", "url": "https://it.wikipedia.org/wiki?curid=2769342", "title": "Pala di Serravalle", "text": "Madonna con Bambino in gloria e santi Andrea e Pietro, detta anche pala di Serravalle \u00e8 un dipinto di Tiziano Vecellio, custodito nella chiesa di Santa Maria Nova, nel quartiere di Serravalle a Vittorio Veneto.\nStoria.\nPer questa pala d'altare, votata dal Consiglio di Serravalle per la chiesa di Santa Maria nella primavera 1542, era stato inizialmente scelto il pittore locale coevo Francesco da Milano, tra i pi\u00f9 attivi artisti vittoriesi del XVI secolo, ma, alla successiva votazione, il Consiglio decret\u00f2 poco conveniente il primo artista e opt\u00f2, anche per questioni di prestigio degli stessi committenti, per Tiziano, al quale nello stesso anno veniva commissionato, sui vicini colli, il \"polittico di Castello Roganzuolo\".\nL'affare col pittore cadorino va definitivamente in porto nell'autunno dello stesso anno; il pagamento, dilazionato nel tempo, ammonter\u00e0 a 250 ducati.\nL'opera viene probabilmente completata tra 1547 e 1548, ma, causa complicazioni dovute a ulteriori richieste di denaro al Consiglio da parte del pittore, la consegna avr\u00e0 luogo solamente nei primi anni '50. Dopo la consegna, proseguiranno in sede legale le dispute sul pagamento.\nLa pala di Serravalle \u00e8 rimasta nella sede originale fino a oggi. Nei secoli ha subito un deterioramento progressivo, gi\u00e0 documentato nel tardo XVII secolo e acuito da erronei restauri interpretativi, come quello del 1865. Tuttavia l'opera ha beneficiato di due fondamentali interventi tra 1991 e 2000, i quali hanno restituito i colori originali alla grande tavola."}
{"id": "2769344", "revid": "1776051", "url": "https://it.wikipedia.org/wiki?curid=2769344", "title": "Taitung", "text": "Taitung (cinese tradizionale: \u53f0\u6771\u5e02; pinyin: T\u00e1id\u014dngsh\u00ec; Wade-Giles: T'ai-tung shih; POJ: T\u00e2i-tang-chh\u012b) \u00e8 la capitale della Contea di Taitung, provincia della Repubblica di Cina. La citt\u00e0 si trova sulla costa sudorientale di Taiwan, e si affaccia sull'Oceano Pacifico.\nLa citt\u00e0 \u00e8 servita dall'Aeroporto di Taitung, ed \u00e8 uno dei luoghi dai quali si pu\u00f2 arrivare a Green Island e Orchid Island, due importanti mete turistiche taiwanesi.\nStoria.\nA Taitung non si insediarono i cinesi Han fino al XIX secolo."}
{"id": "2769358", "revid": "228587", "url": "https://it.wikipedia.org/wiki?curid=2769358", "title": "Disaeratore", "text": "Un disaeratore \u00e8 un dispositivo che viene utilizzato per eliminare l'aria/gas contenuta/o in circuiti, in confezioni, ecc. \nApplicazioni.\nTrova applicazione in meccanica (usato ad esempio per togliere l'aria negli impianti di frenatura o frizione di trattori), in edilizia (ad esempio per togliere l'aria nei circuiti idraulici come gli impianti di riscaldamento), nell'industria di confezionamento (ad esempio, nell'alimentare, per togliere creare il vuoto) e in tutti quei processi o strutture in cui \u00e8 necessario togliere l'aria o il gas."}
{"id": "2769370", "revid": "124322611", "url": "https://it.wikipedia.org/wiki?curid=2769370", "title": "Muwenda Mutebi II", "text": "Mutebi II \u00e8 asceso al trono nel 1993, quando il governo ugandese restaur\u00f2 il regno di Buganda come monarchia costituzionale all'interno dell'Uganda."}
{"id": "2769379", "revid": "322321", "url": "https://it.wikipedia.org/wiki?curid=2769379", "title": "Antonio Frosini", "text": ""}
{"id": "2769380", "revid": "149485", "url": "https://it.wikipedia.org/wiki?curid=2769380", "title": "Campionati mondiali di canoa/kayak slalom 1999", "text": "I XXVI Campionati mondiali di canoa/kayak di slalom si sono svolti a La Seu d'Urgell (Spagna)."}
{"id": "2769382", "revid": "117314805", "url": "https://it.wikipedia.org/wiki?curid=2769382", "title": "Valiants Memorial", "text": "Il Valiants Memorial, o Monument aux Valeureux in francese, \u00e8 un monumento militare situato ad Ottawa, capitale del Canada, per commemorare quattordici figure della storia militare del paese.\nConsiste in nove busti e cinque statue, tutte a grandezza naturale, scolpite da Marlene Hilton Moore e John McEwen. Si trova attorno a Sappers Staircase, un passaggio sotterraneo nell'angolo nordorientale di Confederation Square; \u00e8 adiacente al National War Memorial. Il muro del passaggio \u00e8 decorato con una citazione dall'\"Eneide\" di Virgilio: \"Nulla dies umquam memori vos eximet aevo\", ovvero \"Nessun giorno potr\u00e0 cancellarvi dalla memoria del tempo\". Il monumento \u00e8 stato inaugurato dal governatore generale Micha\u00eblle Jean il 5 novembre 2006."}
{"id": "2769385", "revid": "212348", "url": "https://it.wikipedia.org/wiki?curid=2769385", "title": "Monument aux Valeureux", "text": ""}
{"id": "2769391", "revid": "149485", "url": "https://it.wikipedia.org/wiki?curid=2769391", "title": "Campionati mondiali di canoa/kayak slalom 1997", "text": "I XXV Campionati mondiali di canoa/kayak di slalom si sono svolti a Tr\u00eas Coroas (Brasile)."}
{"id": "2769394", "revid": "149485", "url": "https://it.wikipedia.org/wiki?curid=2769394", "title": "Campionati mondiali di canoa/kayak slalom 1995", "text": "I XXIV Campionati mondiali di canoa/kayak di slalom si sono svolti a Nottingham (Regno Unito)."}
{"id": "2769397", "revid": "149485", "url": "https://it.wikipedia.org/wiki?curid=2769397", "title": "Campionati mondiali di canoa/kayak slalom 1991", "text": "I XXII Campionati mondiali di canoa/kayak di slalom si sono svolti a Tacen (Jugoslavia).\n\u00c8 stata la prima edizione in cui Germania ha gareggiato come un'unica nazione dopo la riunificazione."}
{"id": "2769398", "revid": "1573940", "url": "https://it.wikipedia.org/wiki?curid=2769398", "title": "Campionati mondiali di canoa/kayak slalom 1989", "text": "I XXI Campionati mondiali di canoa/kayak si slalom si sono svolti a Garrett County negli Stati Uniti d'America.\nL'Italia ha vinto la sua prima medaglia nella storia di questa competizione."}
{"id": "2769399", "revid": "1071652", "url": "https://it.wikipedia.org/wiki?curid=2769399", "title": "Campionati mondiali di canoa/kayak slalom 1987", "text": "I XX Campionati mondiali di canoa/kayak di slalom si sono svolti a Bourg-Saint-Maurice (Francia)."}
{"id": "2769402", "revid": "436907", "url": "https://it.wikipedia.org/wiki?curid=2769402", "title": "Mirage (Romano Mussolini)", "text": "Mirage \u00e8 un album di Romano Mussolini realizzato nel 1973 e uscito l'anno successivo, con la produzione artistica di Piero Montanari. Il disco fu registrato a Milano nella Basilica, sala di propriet\u00e0 dell'etichetta Pdu di Mina che si occup\u00f2 della pubblicazione.\nOltre Romano Mussolini al piano Fender, Piero Montanari al basso elettrico e Roberto Spizzichino alla batteria, suonarono, in varie sessioni, Glauco Masetti ai sax, Emilio Soana alla tromba e Tullio De Piscopo alle percussioni.\nQuest'album \u00e8 molto ricercato tra i collezionisti perch\u00e9 rappresenta la svolta \"elettrica\" di Mussolini, che abbandona il pianoforte acustico, almeno per quel momento, per realizzare un intero 33 giri con il Fender Rhodes piano 88 tasti, suonando brani con chiare influenze jazz-funky (o fusion, come si diceva a quel tempo), che era poi l'incontro musicale tra i pi\u00f9 interessanti degli anni '70, tracciato da Miles Davis in un album storico del 1969, Bitches Brew."}
{"id": "2769403", "revid": "123640363", "url": "https://it.wikipedia.org/wiki?curid=2769403", "title": "Spyrid\u014dn Lampros", "text": "Era figlio di Paulos Lampros.\nDopo aver studiato a Londra, Parigi e Vienna inizi\u00f2 ad insegnare storia e letteratura antica all'universit\u00e0 di Atene.\nNel 1903 fond\u00f2 un movimento accademico chiamato \"Neos Hellenomnemon\" che studiava gli sviluppi scientifici e filosofici del mondo di lingua greca durante l'epoca bizantina e ottomana.\nNell'ottobre 1916, durante il periodo dello scisma nazionale (caratterizzato dalla presenza di due governi: uno guidato da Eleutherios Venizelos con sede a Salonicco e un altro ad Atene presieduto da Costantino I) accett\u00f2 l'incarico conferitogli dal re di formare un governo. Poco dopo una serie di proteste di piazza lo costrinsero alle dimissioni.\nDopo la caduta della monarchia, Lampros and\u00f2 in esilio prima sull'isola di Idra e poi a Skopelos, dove mor\u00ec.\nSua figlia, Lina spos\u00f2 Panag\u012bs Tsaldar\u012bs (due volte primo ministro) e divenne la prima donna a ricoprire una carica di governo: nel 1956 venne nominata ministro degli Affari Sociali."}
{"id": "2769404", "revid": "585241", "url": "https://it.wikipedia.org/wiki?curid=2769404", "title": "Shahrest\u0101n di Zaveh", "text": "Lo shahrest\u0101n di Zaveh (farsi \u0634\u0647\u0631\u0633\u062a\u0627\u0646 \u0632\u0627\u0648\u0647) \u00e8 uno dei 28 \"shahrest\u0101n\" del Razavi Khorasan; si trova a sud di Mashhad. Il capoluogo \u00e8 Daulatabad (Dowlatabad; farsi \u062f\u0648\u0644\u062a\u200c\u0622\u0628\u0627\u062f), una citt\u00e0 che nel 2006 aveva 8.740 abitanti. In precedenza il territorio era parte dello shahrest\u0101n di Torbat-e Heydariyyeh."}
{"id": "2769407", "revid": "1369234", "url": "https://it.wikipedia.org/wiki?curid=2769407", "title": "Propriet\u00e0 chimica", "text": "Propriet\u00e0 chimica \u00e8 una caratteristica della materia che viene evidenziata durante una reazione chimica.\nL'attributo \"chimica\" sottolinea l'oggettivit\u00e0 scientifica (secondo il modello fondamentale galileiano dell'intersoggettivit\u00e0) e della riproducibilit\u00e0.\nL'International Uniform Chemical Information Database (IUCLID) acquisisce, immagazzina, gestisce e scambia informazioni sulle propriet\u00e0 intrinseche e gli effetti delle sostanze chimiche.\nLa propriet\u00e0 chimica non pu\u00f2 essere determinata solo dal visualizzare o toccare la sostanza ma \u00e8 una qualit\u00e0 che pu\u00f2 essere stabilita solo dal cambiamento dell'identit\u00e0 della sostanza chimica. La struttura interna della sostanza deve essere deformata per poter esaminare le sue propriet\u00e0 chimiche.\nLe propriet\u00e0 chimiche possono essere in contrasto con le propriet\u00e0 fisiche, che possono essere individuate senza cambiare la struttura della sostanza. Tuttavia, per molte propriet\u00e0 nel campo della chimica fisica, e di altre discipline ai limiti della chimica e della fisica, la distinzione pu\u00f2 essere una questione di prospettiva del ricercatore. Propriet\u00e0 dei materiali, sia fisiche che chimiche, possono essere visti come sopravvenienti, vale a dire, secondarie alla realt\u00e0 sottostante.\nPropriet\u00e0 chimiche possono essere utilizzate per la costruzione di classificazioni chimiche.\nStoria.\nLe propriet\u00e0 chimiche dei materiali sono state molto studiate fin dai tempi pi\u00f9 antichi. Basti ricordare nell'et\u00e0 del bronzo, il passaggio della forgia delle armi dal bronzo, miscela di stagno e rame, all'acciaio, miscela di ferro e carbonio. Nel medioevo, gli alchimisti le studiavano per poter tramutare qualche materiale in oro, finch\u00e9 Lavoisier, fece i primi passi, con metodo scientifico, nello studio delle propriet\u00e0 chimiche e pi\u00f9 in generale della chimica moderna. La chimica moderna, grazie alle trasmutazioni, ossia con riempimento di elettroni degli orbitali atomici, \u00e8 stata in grado di sintetizzare l'oro a partire da altri elementi a costi energetici pi\u00f9 cari del prodotto, mostrando per\u00f2 come sia possibile far cambiare propriet\u00e0 chimiche degli elementi e delle sostanze.\nEsempi di propriet\u00e0 chimiche.\nAlcuni esempi di propriet\u00e0 chimiche attribuibili alle varie sostanze chimiche sono:"}
{"id": "2769409", "revid": "767487", "url": "https://it.wikipedia.org/wiki?curid=2769409", "title": "Lingua puyuma", "text": "La lingua puyuma \u00e8 la lingua parlata dal popolo Puyuma di aborigeni taiwanesi. Essa fa parte delle lingue formosane, della famiglia delle lingue austronesiane. La lingua \u00e8 a rischio, in quanto non si sta tramandando tra le nuove generazioni, ma \u00e8 parlata soprattutto da anziani e adulti."}
{"id": "2769412", "revid": "270002", "url": "https://it.wikipedia.org/wiki?curid=2769412", "title": "Codelite", "text": ""}
{"id": "2769413", "revid": "339392", "url": "https://it.wikipedia.org/wiki?curid=2769413", "title": "Lingua taokas", "text": ""}
{"id": "2769420", "revid": "339392", "url": "https://it.wikipedia.org/wiki?curid=2769420", "title": "Erbario e museo botanico (Universit\u00e0 di Bologna)", "text": ""}
{"id": "2769428", "revid": "1305772", "url": "https://it.wikipedia.org/wiki?curid=2769428", "title": "Shahrest\u0101n di Dalgan", "text": "Lo shahrest\u0101n di Dalgan (farsi \u0634\u0647\u0631\u0633\u062a\u0627\u0646 \u062f\u0644\u06af\u0627\u0646) \u00e8 uno dei 18 \"shahrest\u0101n\" del Sistan e Baluchistan, il capoluogo \u00e8 Golmurti, una cittadina di 2.999 abitanti (nel 2006). Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2769431", "revid": "111994861", "url": "https://it.wikipedia.org/wiki?curid=2769431", "title": "Erbario di Ferdinando Bassi", "text": "L'Erbario di Ferdinando Bassi fa parte delle collezioni conservate all'interno dell'Erbario e Museo Botanico dell'Universit\u00e0 di Bologna. L'erbario consta di 62 pacchi, 59 dei quali contengono fanerogame. Nel complesso esso raccoglie 4291 diverse specie suddivise in 1084 generi. I campioni sono liberi all'interno delle cartelle che li contengono, e sono spesso accompagnati da pi\u00f9 di un cartellino. In alcuni casi si trovano delle annotazioni di Antonio Bertoloni, nei casi in cui egli abbia fatto riferimento a questi campioni nella sua Flora Italica.\nNel 2007 sono stati ritrovati all'interno dell'erbario cinque campioni inviati da Linneo a Bassi."}
{"id": "2769437", "revid": "780783", "url": "https://it.wikipedia.org/wiki?curid=2769437", "title": "Giro di Slovenia", "text": "Il Giro di Slovenia (nome ufficiale ; , ma non viene impiegato negli usi ufficiali) \u00e8 una corsa a tappe maschile di ciclismo su strada che si svolge annualmente, nel mese di giugno, in Slovenia. Dal 2005 fa parte circuito UCI Europe Tour, classe 2.1.\nLe prime due edizioni erano riservate alla categoria amatoriale, nel 1995 fu gara Open, mentre dal 1996 \u00e8 riservata ai professionisti.\nAlbo d'oro.\n\"Aggiornato all'edizione 2021.\""}
{"id": "2769439", "revid": "767487", "url": "https://it.wikipedia.org/wiki?curid=2769439", "title": "Johann Michael Bach", "text": "Biografia.\nFiglio di Heinrich Bach, Johann Michael ricevette la prima educazione musicale proprio dal padre. Successivamente studi\u00f2 dal Kantor in Arnstadt, Jonas de Fletin.\nNel 1665 Johann Michael Bach succedette a suo fratello Johann Christoph come organista della cappella del castello di Arnstadt. Dopo un'audizione, il 5 ottobre 1673, succedette ad Effier come organista della citt\u00e0 di Gehren. Johann Michael Bach fu attivo anche come costruttore di strumenti musicali. Il 17 ottobre 1707 sua figlia, Maria Barbara Bach, spos\u00f2 suo cugino di secondo grado Johann Sebastian.\nUn opuscolo pubblicato dal consiglio cittadino di Gehren si riferisce a Johann Michael Bach come una \"persona esperta, tranquilla ed artisticamente preparata\". Come compositore, nel mottetto corale, la forma vocale a cui egli si dedic\u00f2 quasi esclusivamente, compose opere degne di nota."}
{"id": "2769440", "revid": "938", "url": "https://it.wikipedia.org/wiki?curid=2769440", "title": "Lingua yami", "text": "La lingua yami (\u96c5\u7f8e) o tao (caratteri cinesi: \u9054\u609f\u8a9e) \u00e8 la lingua parlata dal popolo Tao di aborigeni taiwanesi, che vivono sull'isola Orchid a 46 km a sudest di Taiwan. La Yami \u00e8 l'unica lingua tra quelle degli indigeni di Taiwan che non fa parte della sottofamiglia delle lingue formosane, si identifica invece meglio con le lingue filippine di cui le lingue bataniche, soprattutto con la lingua ivatan parlata nell'arcipelago delle Batanes, a nord delle Filippine."}
{"id": "2769443", "revid": "216401", "url": "https://it.wikipedia.org/wiki?curid=2769443", "title": "Marco Di Renzo", "text": ""}
{"id": "2769444", "revid": "404449", "url": "https://it.wikipedia.org/wiki?curid=2769444", "title": "Elisabetta Bertotti", "text": "Biografia.\nElisabetta Bertotti fonda a Trento in un garage la prima sezione della Lega Nord nel 1990 dopo aver assistito ad un comizio di Bossi. Alle elezioni del 1992 viene candidata ed eletta alla Camera dei Deputati e deve interrompere gli studi universitari: con i suoi soli 26 anni \u00e8 la pi\u00f9 giovane fra i leghisti. Viene rieletta nel 1994, sempre con la Lega. Alle elezioni comunali di Trento del 1995 sostiene il candidato del centro-sinistra Lorenzo Dellai invece del leghista Giuseppe Filippin, del quale riteneva inaccettabili i \"deliranti discorsi contro gli zingari e gli extracomunitari\" e viene conseguentemente espulsa dal partito su domanda dell'allora eletto Segretario della Sezione Nazionale di Trento, Sergio Divina. Il 29 giugno 1995 passa quindi al gruppo misto e non viene ricandidata nel 1996. Contro l'espulsione e le affermazioni dei dirigenti leghisti present\u00f2 un esposto alla Procura della Repubblica. In entrambe le legislature aveva svolto l'incarico di segretario dell'Ufficio di Presidenza.\n\u00c8 sposata dal 2017 con l'ex presidente dell'Ordine dei Giornalisti del Trentino Alto Adige Fabrizio Franchi."}
{"id": "2769446", "revid": "13502", "url": "https://it.wikipedia.org/wiki?curid=2769446", "title": "Gastone Franchetti", "text": "Nativo della Garfagnana, si spost\u00f2 a Riva del Garda al seguito del padre che lavorava nella costruzione della Strada Gardesana occidentale del lago di Garda.\nTenente degli alpini e attivista antifascista (nome di battaglia \"Fieramosca\") dopo l'8 settembre crea un movimento di ex-alpini, le cosiddette Brigate delle Fiamme Verdi (dal colore delle \"mostrine\" degli Alpini), che si oppone alla leva forzata nell'esercito della Repubblica Sociale, fra il Lago di Garda trentino e Brescia, attivit\u00e0 per la quale venne fucilato dai nazifascisti a Bolzano l'agosto del 1944, dopo due mesi di atrocit\u00e0 subite. Il fratello Armando Franchetti, \u00e8 dichiarato \"disperso\" a seguito dell'affondamento nel Mediterraneo della nave su cui erano imbarcati i soldati italiani prigionieri dopo l'armistizio del 1943.\nDopo l'8 settembre.\nNel 1943 l'Italia dichiara guerra alla Germania e il 1\u00ba dicembre nasce la Repubblica Sociale Italiana (RSI) che si stabil\u00ec a Gargnano sul lago di Garda, presso Sal\u00f2. Dopo la disfatta subita dalle armate di Hitler a El Alamein nel 1942, sul Don e a Stalingrado nel 1943, gli Alleati sbarcano in Normandia e in Italia, dopo la battaglia di Anzio, occupano Roma il 4 giugno 1944, costringendo i Nazisti ad arretrare sull'Appennino tosco-emiliano (la cosiddetta Linea Gotica).\nI Tedeschi si preparano all'estrema difesa sulle Alpi (\"Alpenfestung\"), dalla Svizzera all'Istria, compiendo terribili rappresaglie e gli eccidi pi\u00f9 mostruosi: in Trentino, nel Bellunese e nella provincia di Bolzano si costituisce l'Alpenvorland che annetteva quei territori al Terzo Reich e il 6 novembre 1943, il commissario Hofer istitu\u00ec il \"Sondergericht f\u00fcr die Operationszone Alpenvorland\", ovvero uno speciale tribunale che aveva competenza nel caso in cui il reo o la parte lesa fosse un cittadino appartenente al Reich. Con la costituzione dell'Alpenvorland inizi\u00f2 anche la deportazione degli ebrei che per la maggior parte transitavano per il Campo di transito di Bolzano.\nBrigata Fiamme Verdi.\nLe Fiamme Verdi nacquero nel novembre 1943 e raggiunsero la forza di 2800 uomini divisi in tre battaglioni da Franchetti, che dopo l'armistizio aveva pensato \u2013 come scrive lo storico bresciano Dario Morelli \u2013 \"di unire tutti gli antifascisti della valli alpine italiane in un'organizzazione a carattere prevalentemente militare allo scopo di combattere il fascismo e di scacciare l'invasore nazista, ma anche di riscattare le genti della montagna dall'oppressione sociale in cui sempre erano state lasciate\".\nDa Riva del Garda calando verso Brescia, tra ottobre e novembre 1943, furono organizzate riunioni di gruppi clandestini da Trento, Milano, Sondrio, Lecco, Como, Belluno, Padova... Per Brescia si determin\u00f2 di radunare sotto le Fiamme Verdi varie formazioni gi\u00e0 esistenti in citt\u00e0 e nelle valli, praticamente tutte di origine cattolica. Franchetti vedeva nelle \"Fiamme Verdi\" \"il blocco di tutte le genti della montagna che avrebbero espresso nella nuova Italia anche la loro nota, sia pure rude, ma di forza\".\nLa sua iniziativa dilag\u00f2 a macchia d'olio dall'Ossola al Lario, da Cremona all'Alto Adige, da Monza al Friuli, in Lomellina, a Bergamo, riuscendo persino ad insinuarsi nella roccaforte rossa di Reggio Emilia (dove proprio le Fiamme Verdi comandate da don Carlo Orlandini furono le prime a entrare in citt\u00e0 il 24 aprile 1945)\nBrigata Cesare Battisti.\nNella zona del Basso Sarca si era costituito un gruppo antifascista studentesco attorno a un insegnante del locale liceo, il prof. Guido Gori, la Brigata Cesare Battisti gi\u00e0 attiva prima dell'8 settembre 1943. Con l'armistizio \"un'altra figura, importante, entra nel gruppo con l'influenza del suo fisico atletico. \u00c8 Gastone Franchetti, spavaldo e dolce, rude e generoso, incolto e irrequieto. Fascista, volontario in guerra, valoroso ufficiale degli alpini, torna a Riva con un alone di leggenda. Affascina i ragazzi. Attorno a lui si coagula un altro gruppo diverso da quello di Gori. I due, che si incontrano, si stimano, sono due figure straordinarie, diversissime, magnetiche. Gori non poteva essere per fisico e carattere uomo d'azione. Franchetti non pu\u00f2 avvicinarsi al livello culturale di Gori. \u00c8 un rapporto conflittuale basato per\u00f2 sulla stima reciproca, sull'affetto che Gastone Franchetti prova verso il barbuto docente.\"\n28 giugno 1944.\nNella neonata divisione Fiamme Verdi di Riva, figlia della Brigata Cesare Battisti, riesce a infiltrarsi il vile traditore, che vender\u00e0 la vita dei suoi compagni ai nazisti, Fiore Lutterotti, amico di Franchetti. Nella primavera 1944, facendosi addirittura nominare \"aiutante di campo\" della brigata presenta un rapporto, datato 7 giugno 1944, in cui descrive dettagliatamente la Brigata.\nIl 28 giugno 1944, a seguito della delazione di Lutterotti reparti SS operano decine di arresti e assassinano nel triangolo Riva - Arco - Nago-Torbole 16 persone tra cui i giovani studenti Eugenio Impera e Enrico Meroni.\nTra i sopravvissuti alla strage cinque partigiani vengono processati il 2 agosto 1944 dal Tribunale militare tedesco di Bolzano (il \"Sondergericht f\u00fcr die Operationszone Alpenvorland\"): il conte Giannantonio Manci maggior esponente del CLN trentino, Gastone Franchetti comandante della formazione, Giuseppe Porpora, Giuseppe Ferrandi, Gino Lubich e Giorgio Tosi. Il procuratore militare Werner von Fischer chiede la pena di morte per tutti. Il Tribunale presieduto dal generale Sprung condanna a morte Franchetti e Porpora, e al carcere duro gli altri, che vengono liberati alla fine della guerra (gli atti del processo sono stati ritrovati e acquistati dal Museo del Risorgimento e della lotta per la libert\u00e0 di Trento).\nLa sera della sentenza mentre i condannati vengono ricondotti alle carceri di Bolzano, nell'attraversare il centro della citt\u00e0, Franchetti intona una canzone alpina, triste e fiera. Gli altri lo seguono nel canto e diventa un coro, lasciando ammirata la popolazione per quella manifestazione di dignit\u00e0 e di coraggio. Franchetti viene fucilato il 29 agosto 1944 alle ore 6.30 nel poligono di Bolzano; Giuseppe Porpora il 10 agosto 1944 alle ore 16.15 a Ponzaso insieme ad altri 5 partigiani.\nI rintocchi della campana sulla cima della Torre Apponale di Riva.\nOgni 28 giugno, alle otto del mattino, in tutta la citt\u00e0 di Riva del Garda si sentono i rintocchi della \"Renga\", la campana sulla cima della Torre Apponale per decisione del Consiglio comunale, a ricordo dell'eccidio del 1944. Il 28 giugno 1944 a Riva, Arco, Nago, Rovereto e Trento, alle prime ore dell'alba, una squadra di S.S. uccide 16 persone; altre furono prelevate e chiuse in carcere.\nL'ara al cimitero di Riva.\nDal 6 novembre 2005 nel cimitero del Grez di Riva del Garda, nella nuova ara dedicata ai Caduti nell'arcata nord, hanno trovato riposo tutti i resti di coloro che sono stati riconosciuti come \"Caduti in guerra\" dal Commissariato generale onoranze Caduti in guerra del Ministero della Difesa. Si tratta di:\nIn pi\u00f9 sono stati tumulati nel nuovo monumento anche il sottotenente degli alpini \"Nino Pernici\", morto a 24 anni nel maggio del 1916 sul monte Mrzli, e la medaglia d'oro al valor militare il sergente \"Bruno Galas\", morto a 21 anni nel 1941 in Africa. I resti mortali dei Caduti \"Renato Casabalda\", \"Pietro Vittorio Martello\" e \"Olivo Parro\" sono invece stati richiesti dalle famiglie nelle loro terre di origine, rispettivamente a Cortona, a Badia Polesine e a Pordenone.\nOnorificenze.\nIl 28 giugno 1948 gli viene conferita la \"medaglia d'oro al valor militare\"\nIl 25 giugno 2006 a Riva del Garda si \u00e8 ricordato la Resistenza nel Basso Sarca in una cerimonia di commemorazione per i \"Martiri del 28 giugno 1944\" a cui hanno partecipato i Sindaci dei Comuni di Riva del Garda, Arco, Nago-Torbole e Tenno, i parenti delle vittime e Luciano Baroni, vicepresidente dell'Associazione Nazionale Partigiani d'Italia nonch\u00e9 presidente della sezione trentina."}
{"id": "2769453", "revid": "1865216", "url": "https://it.wikipedia.org/wiki?curid=2769453", "title": "Jacmel", "text": "Jacmel, in creolo haitiano \"Jakm\u00e8l\", \u00e8 un comune di Haiti, capoluogo dell'arrondissement omonimo nel dipartimento del Sud-Est."}
{"id": "2769457", "revid": "380453", "url": "https://it.wikipedia.org/wiki?curid=2769457", "title": "Fenerbah\u00e7e Spor Kul\u00fcb\u00fc (pallavolo femminile)", "text": "Il Fenerbah\u00e7e Spor Kul\u00fcb\u00fc \u00e8 una societ\u00e0 pallavolistica turca con sede a Istanbul: milita nel campionato turco di Sultanlar Ligi; fa parte della polisportiva Fenerbah\u00e7e Spor Kul\u00fcb\u00fc."}
{"id": "2769459", "revid": "287204", "url": "https://it.wikipedia.org/wiki?curid=2769459", "title": "Dessie", "text": ""}
{"id": "2769460", "revid": "110157", "url": "https://it.wikipedia.org/wiki?curid=2769460", "title": "The Image Has Cracked", "text": "The Image Has Cracked \u00e8 il primo album del gruppo punk inglese Alternative TV, pubblicato nel 1978 da Get Back Records. Nel 2001 l'etichetta Import Records ne ha pubblicato una ristampa con varie bonus track.\nIl disco.\nDal punto di vista musicale \u00e8 l'album degli ATV pi\u00f9 vicino al punk rock, ma contiene gi\u00e0 alcuni elementi sperimentali, che verranno estremizzati nel successivo \"Vibing Up the Senile Man\". Sono presenti ad esempio influenze noise e reggae e c'\u00e8 un largo utilizzo di sintetizzatori. Inoltre \u00e8 presente una cover di una traccia semisconosciuta di Frank Zappa, \"Why Don't You Do Me Right?\".\nUn altro elemento che discosta l'album dalla maggior parte dei dischi punk \u00e8 la presenza di \"Alternatives\", registrazione di un concerto degli ATV in cui il cantante Perry consegn\u00f2 il microfono al pubblico, incoraggiandolo a parlare. Questa parziale diversit\u00e0 degli ATV rispetto ai gruppi punk \u00e8 stata rilevata anche da All Music Guide, che colloca l'album a met\u00e0 tra i The Fall e le semplici canzoni a tre corde del punk."}
{"id": "2769472", "revid": "1543377", "url": "https://it.wikipedia.org/wiki?curid=2769472", "title": "Erbario di Jean e Gaspard Bauhin", "text": "L'Erbario di Jean e Gaspard Bauhin \u00e8 un erbario anonimo, ma che si ritiene sia stato preparato appunto da Jean e Gaspard Bauhin, botanici svizzeri, che lo completarono dopo il 1596 e lo inviarono in dono ad Ulisse Aldrovandi.\nEsso \u00e8 composto da 273 piante incollate su 88 fogli, ed \u00e8 conservato al'Universit\u00e0 di Bologna."}
{"id": "2769474", "revid": "113670861", "url": "https://it.wikipedia.org/wiki?curid=2769474", "title": "Lunatica (album)", "text": "Lunatica \u00e8 il secondo album della cantante pop italiana Silvia Mezzanotte, pubblicato nel 2008 dall'etichetta discografica NAR International.\n\u00c8 stato prodotto da Alessandro Colombini e supportato da un omonimo tour, con il quale la cantante ha girato l'Italia nel 2008 e nel 2009. Il primo singolo estratto dall'album si intitola Non c'\u00e8 contatto in cui l'artista ha collaborato alla stesura dei testi insieme ai compositori della parte musicale Emilio Munda e Matteo Gaggioli. Del brano \u00e8 stato anche girato un videoclip dal regista Luciano Melchionna che vede come attrice principale Carolina Crescentini. Il secondo ed ultimo singolo \u00e8 Silvia che freddo composto dalla scrittrice Grazia Verasani. L'album contiene anche un duetto con Goran Kuzminac, nella canzone \"Al di l\u00e0 del mare\"."}
{"id": "2769479", "revid": "1610933", "url": "https://it.wikipedia.org/wiki?curid=2769479", "title": "Trifilia", "text": "La Trifilia o Triphylia o Triphalia \u00e8 un distretto dell'Elide, confinante a nord con la Pisatide, da cui la divide il fiume Alfeo, e a sud con la Messenia, dalla quale la separa la foce del fiume Neda. Il nome \"Trifilia\", secondo l'etimologia greca, significa \"tre trib\u00f9\" (\u03c4\u03c1\u03af\u03b1 \u03c6\u03cd\u03bb\u03b1\u03b9), essendo stato abitato in epoche diverse dagli \"Epei\", dai \"Mini\" o \"Arcadi\", e infine dagli \"Elei\".\nPolibio.\nLo storico greco Polibio d\u00e0 un nome e un'etimologia diversa. Egli sostiene che il nome sia \"Triphalia\" da \"Triphalo\", un garzone arcade.\nGrazie alla sua testimonianza abbiamo conservati i nomi di molti luoghi dei quali altrimenti non si conserverebbe traccia. Innanzitutto il monte Typa, caratterizzato da numerosi dirupi, destinato ad essere luogo di pena per quelle donne sorprese, contro il divieto, a partecipare ai giochi olimpici, o colpevoli di aver attraversato il fiume Alfeo nei giorni del ciclo mestruale. Pare che questo monte desse il nome a una citt\u00e0 che sorgeva nelle sue vicinanze, menzionata da Polibio e Strabone con i nomi di \"Typan\u00e8a\" o \"Typana\". Nei pressi di questa vi era un'altra localit\u00e0 detta \"Hypana\".\nVicino a Hypana e Typanea, a circa 30 stadi dal mare, sorgeva \"Pylo Trifiliaco\". Tra Pilo e Scillunte si ergeva il monte Menta, detto dagli antichi \"Minthe\" oggi \"Smyrne\", che ospitava un antico santuario dedicato ad Ade. Mentre, al di l\u00e0 della pianura di Pylo, era un bosco sacro di Demetra.\nDi fronte alla confluenza del Leuciania con l'Alfeo sorgeva \"Phrixa\", detta anche \"Phaestus\", posta sopra un colle scosceso, della quale ai tempi di Pausania si potevano scorgere ancora le rovine fra cui l'altare di Atena \"Cydonia\", unico reperto del tempio a lei consacrato.\nVicino a Phrixa e l'Alfeo si trovava \"Epitalio\", ritenuta da alcuni la \"Thryon\" o \"Thryoessa\" di Omero e da altri la \"Aepy\" dello stesso poeta.\nFiumi.\nOltre ai fiumi principali del distretto, l'Alfeo e la Neda, altri corsi d'acqua minori irrigavano la Trifilia: il \"Calci\", l\"'Anigro\" e lo \"Iardane\".\nEssi scendono tutti dalle falde occidentali del monte Liceo e, con un corso piuttosto breve, sfociano in mare, nel golfo di Arcadia, anticamente chiamato golfo di Ciparissia.\nL'Anigro scende dal monte Lapito, dipendente dal Liceo, e le sue acque diffondono un cattivo odore, che troverebbe una spiegazione nel mito delle Pretidi. Un suo affluente aveva il nome di \"Acidante\". Fra il Calci e l'Anigro, sulle sponde del primo, vi era un villaggio detto Calci e una sorgente chiamata Cruni.\nSu tutta la spiaggia sorgevano recinti e boschetti sacri ad Artemide, Afrodite e le ninfe, oltre a tempi dedicati ad Hermes e Poseidone lungo la costa.\nSenofonte.\nNei pressi di Calci, si trovava Scillunte, citt\u00e0 rovinata dagli Elei, dove si ritir\u00f2 Senofonte che vi edific\u00f2 un recinto sacro e un tempio ad Artemide \"Efesia\", presso il quale si vedeva il suo monumento sepolcrale. Il territorio di questa citt\u00e0 dava cacce abbondanti.\nSamico.\nLa spiaggia fra l'Anigro e lo Iardane aveva il nome di Samico da una citt\u00e0 chiamata \"Samo\" o \"Samio\", ridotta ai tempi di Strabone a un cumulo di rovine, che si credeva corrispondere all\"'Arene\" di Omero. A 100 stadi di distanza dall'Anigro, nelle vicinanze del mare, aveva luogo il tempio di Nettuno soprannominato Samio, situato in un bosco di ulivi selvatici.\nVoci correlate.\nMonte Menta"}
{"id": "2769481", "revid": "113415720", "url": "https://it.wikipedia.org/wiki?curid=2769481", "title": "Maqam", "text": "Un Maqam (\"stazione\") \u00e8 una stazione spirituale o livello di sviluppo, distinto dall'H\u0101l, o stato di conoscenza. \u00c8 visto come il prodotto dello sforzo del mistico per trasformare se stesso, mentre l'hal \u00e8 un dono. Il termine \"Maqam\" significa anche \"scala\".\nQuesti sono i fondamenti pi\u00f9 elevati della walaya: le distinzioni morali e i gradi spirituali accordati agli uomini della Via. Questi costituiscono l'elemento stabilizzante di un'esperienza liberante. Secondo Ibn 'Arabi, al-yaq\u00een (\"certezza\") \u00e8 l'apice del maqamaat."}
{"id": "2769483", "revid": "100650548", "url": "https://it.wikipedia.org/wiki?curid=2769483", "title": "Il viaggio (Silvia Mezzanotte)", "text": "Il viaggio \u00e8 l'album di debutto della cantante pop italiana Silvia Mezzanotte, ex componente dei Matia Bazar. \u00c8 stato pubblicato il 26 maggio 2006 dall'etichetta discografica Edel Music."}
{"id": "2769488", "revid": "287204", "url": "https://it.wikipedia.org/wiki?curid=2769488", "title": "Jurgen Prutsch", "text": ""}
{"id": "2769494", "revid": "116816336", "url": "https://it.wikipedia.org/wiki?curid=2769494", "title": "Patrick Watson", "text": "Biografia.\nNato in California e cresciuto a Hudson (Quebec), frequenta il Lower Canada College ed inizia a lavorare come analista dell'acqua presso una ditta della citt\u00e0. La sua carriera musicale nasce ai tempi del college, in una band ska chiamata \"Gangster Politics\"."}
{"id": "2769496", "revid": "1305772", "url": "https://it.wikipedia.org/wiki?curid=2769496", "title": "Poison Ivy (disambigua)", "text": "Poison Ivy (letteralmente edera velenosa in lingua inglese) pu\u00f2 riferirsi a:"}
{"id": "2769498", "revid": "287204", "url": "https://it.wikipedia.org/wiki?curid=2769498", "title": "Poison Ivy (brano musicale)", "text": ""}
{"id": "2769500", "revid": "3115", "url": "https://it.wikipedia.org/wiki?curid=2769500", "title": "Ferdinando Bassi", "text": "Biografia.\nLa sua vita orbit\u00f2 sempre attorno allo Studio Bolognese. All'Orto botanico di Bologna ricopr\u00ec l'incarico di primo Prefetto della sezione riguardante le piante rare ed esotiche dal 1763 al 1774, anno della sua scomparsa. Si occup\u00f2 di tutti gli aspetti delle scienze: dalla Fisica alla Chimica fino alla Paleontologia, senza tralasciare ovviamente la Botanica. Comp\u00ec diversi viaggi per raccogliere nuove piante e se ne fece inviare numerose; intrattenne, inoltre, rapporti epistolari con alcuni scienziati dell'epoca, fra i quali va citato Linneo, col quale ebbe anche un documentato scambio di materiali."}
{"id": "2769502", "revid": "256896", "url": "https://it.wikipedia.org/wiki?curid=2769502", "title": "Autorit\u00e0 d'ambito", "text": ""}
{"id": "2769504", "revid": "287204", "url": "https://it.wikipedia.org/wiki?curid=2769504", "title": "Poison Ivy (film)", "text": ""}
{"id": "2769507", "revid": "120146890", "url": "https://it.wikipedia.org/wiki?curid=2769507", "title": "Giuseppe Monti (botanico)", "text": "Dal 1722 al 1760 rivest\u00ec il ruolo di professore di botanica e prefetto dell'Orto botanico di Bologna. \nA lui \u00e8 stato dedicato il genere \"Montia\"."}
{"id": "2769512", "revid": "287204", "url": "https://it.wikipedia.org/wiki?curid=2769512", "title": "40 (produttore)", "text": "Biografia.\nNoah \u00e8 nato nell'Ontario dal regista cinematografico Donald Shebib e dall'attrice Tedde Moore, conosciuti per aver recitato in \"A Christmas Story - Una storia di Natale\". Noah ha studiato e si \u00e8 diplomato al \"Humberside Collegiate Institute\" e al \"Parkdale Collegiate Institute\" di Toronto, prima di diventare attore. Nel 2005, all'et\u00e0 di 22 anni, gli \u00e8 stata diagnosticata la sclerosi multipla. La sua storia personale \u00e8 ben visibile sul sito web della National Multiple Sclerosis Society, dove delinea le sue esperienze con la malattia, sperando che creando consapevolezza e \u00abmigliorando le connessioni e le conoscenze sulla SM, si possa porre fine alla malattia\u00bb. Anche a sua madre \u00e8 stata diagnosticata la stessa malattia.\nCarriera.\nCinema e televisione.\nHa iniziato la sua carriera da bambino, con diverse partecipazioni a programmi televisivi e film. Nel 1996 ha partecipato in un episodio della serie televisiva \"Goosebumps\" e in 10 nella serie \"Wind at My Back\" (nel 1996 e 1997). Ha ottenuto poi, nel 1999, un ruolo di maggior rilievo nel film \"Il giardino delle vergini suicide\". La sua ultima interpretazione \u00e8 avvenuta nel film \"Perfect Pie\" del 2002.\nMusica.\nInizialmente, dopo avere abbandonato il mondo della recitazione, Noah, ha fatto il disc jockey sotto il nome di DJ Decibel e si esibiva insieme a MC Elite (Everett MacLean). Successivamente Shebib \u00e8 passato da DJ a produttore musicale, lavorando con artisti locali di Toronto come Empire, Knamelis, Stolenowners, Christopher Morales e Saukrates. Ha adottato lo pseudonimo di \"40 Days &amp; 40 Nights\" (che in seguito \u00e8 stato abbreviato a \"40\") all'inizio della sua carriera, poich\u00e9 lavorava in studio per tutta la notte, senza dormire.\nHa iniziato a lavorare con la star della serie \"Degrassi\", Aubrey Graham (noto successivamente come Drake) nel 2005. Quando Shebib inizi\u00f2 a lavorare con Drake, era solamente un ingegnere di registrazione e di missaggio. Tuttavia, dopo il terzo giorno di lavoro, Noah ha deciso di costruire un rapporto di produzione esclusivo con Drake, proclamando che \"avrebbero conquistato il mondo insieme\".\nLa grande occasione di Shebib \u00e8 arrivata nel 2009, quando \u00e8 stato produttore esecutivo del mixtape dell'ormai rapper Drake intitolato \"So Far Gone\" con il produttore di Toronto, Boi-1da. Ha registrato e mixato ogni brano dell'album, e ha anche prodotto alcune tracce degne di nota come \"The Calm\", \"Houstatlantavegas\", \"Bria's Interlude\" e \"Successful\", che finirono per definire il genere di Drake in futuro. Ha anche lavorato all'album in studio di debutto del rapper, \"Thank Me Later\", e al secondo, \"Take Care\". In quest'ultimo, Shebib ha co prodotto quasi tutte le tracce, oltre ai suoi soliti lavori di registrazione e missaggio. Shebib ha anche prodotto il singolo \"I'm Single\" estratto dal mixtape \"No Ce Ceiling\" di Lil Wayne, \"Un-Thinkable (I'm Ready)\" di Alicia Keys e \"Demonstrate\" di JoJo.\n40, insieme a Drake e Oliver El-Khatib, ha fondato l'etichetta discografica OVO Sound nel 2012. La musica prodotta sotto la label viene caricata sulla pagina blog del sito, disponibile per lo streaming, prima che l'album venga ufficialmente pubblicato. Un esempio \u00e8 il singolo \"Marvins Room\", che \u00e8 stato pubblicato per la prima volta sul blog cinque giorni dopo il suo concepimento, prima ancora che fosse previsto come singolo dell'album rispettivo. Il produttor ha contribuito a produrre nuove tracce di Drake, co-producendo il singolo principale \"\"Started from the Bottom\", tra le molte altre.\nShebib ha anche lavorato al terzo album di Drake, \"Nothing Was the Same\", al suo quarto album in studio \"Views\", e all'ultimo, \"Scorpion\"."}
{"id": "2769513", "revid": "834", "url": "https://it.wikipedia.org/wiki?curid=2769513", "title": "Sovereign (album)", "text": ""}
{"id": "2769519", "revid": "287204", "url": "https://it.wikipedia.org/wiki?curid=2769519", "title": "Miriti-Parana", "text": ""}
{"id": "2769526", "revid": "287204", "url": "https://it.wikipedia.org/wiki?curid=2769526", "title": "Puerto Alegria", "text": ""}
{"id": "2769529", "revid": "1305772", "url": "https://it.wikipedia.org/wiki?curid=2769529", "title": "Fasce", "text": ""}
{"id": "2769533", "revid": "1522738", "url": "https://it.wikipedia.org/wiki?curid=2769533", "title": "Sorilea", "text": ""}
{"id": "2769535", "revid": "154893", "url": "https://it.wikipedia.org/wiki?curid=2769535", "title": "Homer Jay Simpson", "text": ""}
{"id": "2769549", "revid": "287204", "url": "https://it.wikipedia.org/wiki?curid=2769549", "title": "Tarapaca", "text": ""}
{"id": "2769552", "revid": "3115", "url": "https://it.wikipedia.org/wiki?curid=2769552", "title": "Gum 18", "text": "Gum 18, nota anche come RCW 35, \u00e8 un'estesa nebulosa a emissione visibile nella costellazione delle Vele.\nSi osserva nella parte orientale della costellazione, circa 3,5\u00b0 a WSW della stella (); la sua tenue nebulosit\u00e0 si confonde con quella del bordo sudorientale della Nebulosa di Gum e i delicati filamenti della Nebulosa delle Vele. La sua declinazione moderatamente australe comporta che dalle regioni boreali la sua osservazione sia in parte difficoltosa, specialmente oltre i 46\u00b0N. Dall'emisfero australe invece \u00e8 osservabile per buona parte delle notti dell'anno. Il periodo migliore per la sua osservazione nel cielo serale \u00e8 compreso fra i mesi di dicembre e maggio.\nSi tratta di una regione H II di estese dimensioni situata alla distanza di circa 1800\u00a0parsec (circa 5870 anni luce), in direzione dell'associazione OB Vela\u00a0OB1 e della nube Vela Molecular Ridge\u00a0B; data la compatibilit\u00e0 fra le distanza dei due oggetti, questa nube appare legata a quest'associazione. Fra le stelle che potrebbero concorrere alla sua ionizzazione, la pi\u00f9 probabile \u00e8 CD-43\u00a04690, sebbene ne siano indicate altre, come CD-43\u00a03088. CD-43\u00a04690 \u00e8 una giovane e massiccia stella blu di classe spettrale O7.5, con una magnitudine apparente pari a 9,61, mentre le altre probabili stelle ionizzatrici sono di classe spettrale B. In questa direzione appare anche la nebulosa a riflessione vdBH 21, nonch\u00e9 la brillante stella HD 76004, che essendo per\u00f2 a 394\u00a0parsec (1284 anni luce) di distanza, non fa parte del complesso nebuloso."}
{"id": "2769555", "revid": "287204", "url": "https://it.wikipedia.org/wiki?curid=2769555", "title": "Inirida", "text": ""}
{"id": "2769556", "revid": "838137", "url": "https://it.wikipedia.org/wiki?curid=2769556", "title": "Marcantonio Marcolini", "text": "Biografia.\nNacque il 22 novembre 1721 a Fano.\nIl 27 febbraio 1768, all'et\u00e0 di quarantasei anni, venne ordinato presbitero.\nIl 12 giugno 1769, all'et\u00e0 di quarantasette anni, papa Clemente XIV lo nomin\u00f2 arcivescovo titolare di Tessalonica. Ricevette la consacrazione episcopale il 25 giugno successivo, nella Cattedrale di San Pietro a Frascati, dalle mani del cardinale Enrico Benedetto Stuart, arciprete della Basilica di San Pietro in Vaticano e Vice-Cancelliere di Santa Romana Chiesa, assistito dai co-consacranti monsignor Stefano Evodio Assemani, arcivescovo titolare di Apamea di Siria, e monsignor Francesco Maria Piccolomini, vescovo di Pienza.\nVenne creato cardinale da papa Pio VI, nel concistoro del 23 giugno 1777. Aveva cinquantacinque anni.\nMor\u00ec il 18 giugno 1782 a Fano, all'et\u00e0 di sessant'anni. Venne sepolto nella Cattedrale di Santa Maria Assunta a Fano.\nGenealogia episcopale.\nLa genealogia episcopale \u00e8:\nBibliografia.\nrime composte, e dette in una pubblica Accademia, e allo stesso eminentissimo signore"}
{"id": "2769557", "revid": "1444886", "url": "https://it.wikipedia.org/wiki?curid=2769557", "title": "Orchid Island", "text": "Orchid Island (yami: \"Ponso no Tao\" o \"Pongso no Tao\"; cinese tradizionale: \u862d\u5dbc; pinyin: L\u00e1n Y\u01d4; POJ: L\u00e2n-s\u016b) \u00e8 un'isola vulcanica di 45 km\u00b2, situata al largo della costa sudorientale dell'isola di Taiwan e separata dalle Batanes, arcipelago delle Filippine, dal canale di Bashi dello Stretto di Luzon. L'isola \u00e8 governata dalla Contea di Taitung della Repubblica di Cina sotto il nome di Citt\u00e0 di Lanyu, ed \u00e8 casa del popolo Tao di aborigeni taiwanesi. I Tao sono un gruppo etnico minore proveniente dalle Batanes filippine, che migrarono sull'isola circa 800 anni fa e le diedero il nome di Ponso no Tao o Pongso no Tawo (\"isola del popolo\"), o anche Irala. Successivamente, l'isola sarebbe stata conosciuta anche con il nome di Botel Tobago.\nL'isola \u00e8 comparsa per la prima volta sulle mappe all'inizio del XVII secolo, grazie ai giapponesi che la rinominarono \"Tabako-shima\"; il nome sarebbe stato successivamente ripreso dai francesi come \"Tabaco Xima\", per la prima volta nel 1654. I cinesi che non avevano contatti con le popolazioni indigene dell'isola la rinominarono \"Hongtouyu\" (\u7d05\u982d\u5dbc \"Isola Testarossa\"), nome che ispir\u00f2 il giapponese \"K\u014dt\u014d-sho\", che le fu dato durante l'occupazione giapponese di Taiwan. Il governo giapponese dichiar\u00f2 l'isola come area di ricerca etnologica, e vi viet\u00f2 l'ingresso al pubblico, divieto che rimase fino al 1967, sebbene nel 1945 i giapponesi furono cacciati dal nuovo governo della Repubblica di Cina. Tuttavia, grazie a questo divieto, il popolo Tao \u00e8 quello che ha preservato meglio i propri usi e costumi, le proprie credenze e tradizioni tra tutte le etnie di aborigeni di Taiwan. Da quando fu tolto il divieto di accesso al pubblico, iniziarono ad essere costruite sull'isola scuole di cinese, e l'istruzione divenne obbligatoria in tale lingua. L'isola divenne una popolare meta turistica, e altri popoli di aborigeni iniziarono a riconoscerla sotto i nomi di \"Buturu\" (ami) e \"Botol\" (puyuma).\nIl 19 gennaio 1946, l'isola fu designata come \"giurisdizione Hongtouyu\" (\u7d05\u982d\u5dbc\u9109 \"Isola Testarossa\") della Contea di Taitung. Il 24 novembre dello stesso anno, fu gi\u00e0 rinominata \"Lanyu\", o \"Isola delle Orchidee\", a causa della specie endemica di orchidea \"Phalaenopsis\".\nL'isola \u00e8 accessibile solo via mare o per via aerea, tuttavia l'unica compagnia aerea che offre voli verso Orchid Island \u00e8 la \"Daily Air\". Dalla terraferma, il volo dura circa mezz'ora e la frequenza giornaliera dei viaggi dipende dalle condizioni meteorologiche. Dal porto Fukang di Taitung partono diversi traghetti turistici per raggiungere l'isola.\nLa montagna pi\u00f9 alta dell'isola \u00e8 il monte Hongtoushan (\u7d05\u982d\u5c71), alto 552 m, e ci sono altri otto rilievi di altezza superiore ai 400 m.\nGli abitanti dell'isola sono per lo pi\u00f9 agricoltori e pescatori, che si affidano per il sostentamento annuale alla cattura di pesci volanti per quanto riguarda la pesca, e alla coltivazione di colocasia esculenta, patate dolci e miglio per quanto riguarda l'agricoltura.\nControversia sui rifiuti nucleari.\nNel 1974, la \"Commissione per l'Energia Atomica\" della Repubblica di Cina selezion\u00f2 Long Men (\u9f8d\u9580), la punta pi\u00f9 meridionale di Orchid Island, come luogo ideale per costruire una struttura \"temporanea\" per lo smaltimento di scorie radioattive. In realt\u00e0, la struttura avrebbe dovuto contenere, in 50 anni, 340.000 barili (pari a 18.000 tonnellate) di rifiuti nucleari. Il governo illuse il commissario di distretto Tao, analfabeta, che sarebbe stato costruito un conservificio di pesce, poich\u00e9 c'era bisogno della sua firma. Nel 1978 fu costruito un porto, e nel 1980 iniziarono i lavori della struttura del deposito nucleare. Durante tutto il tempo impiegato per concludere i lavori, il governo continu\u00f2 ad ingannare gli isolani, finch\u00e9 i praticanti religiosi dell'isola non scoprirono la verit\u00e0 da alcuni articoli comparsi in giornali taiwanesi. Carichi di rifiuti nucleare di basso e medio livello iniziarono ad arrivare a maggio del 1982 da tre centrali nucleari della Taipower, azienda dell'energia taiwanese diretta dello Stato. L'isola ospitava 97.672 barili (pi\u00f9 di 4.800 tonnellate) di rifiuti radioattivi, contenuti in 23 fossi di cemento utilizzati senza permesso.\nNel 1991, la situazione divenne nota a livello nazionale grazie a Kuo Jian-ping, missionario presbiteriano che organizz\u00f2 una manifestazione pubblica a Taipei con il supporto di alcuni gruppi anti-nucleari, e consegn\u00f2 alla Taipower una lettera nella quale includeva tre richieste: fermare l'espansione della seconda fase di costruzione del sito di smaltimento; l'arresto immediato di tutti i carichi nucleari diretti ad Orchid Island; infine, la totale chiusura dell'impianto per il 30 giugno 1991. La Taipower assecond\u00f2 solo la prima richiesta, e nel 1996 anche la seconda richiesta fu esaudita, tuttavia operazioni nel sito del deposito nucleare continuano tuttora. . Il governo ha dato avvio a trattative con Russia, Repubblica Popolare Cinese, Corea del Nord e Isole Salomone per trasferire i rifiuti nucleari di Taiwan in uno di questi luoghi e continuare l\u00ec lo smaltimento.\nNel 2002, pi\u00f9 di met\u00e0 della popolazione isolana protest\u00f2 pubblicamente di fronte al deposito, poich\u00e9 il governo non aveva mantenuto l'impegno assunto di rimuovere 100.000 barili di rifiuti nucleari di basso livello dall'isola. Il Primo ministro Yu Shyi-kun si scus\u00f2 a nome di tutto il corpo legislativo per il fallimento del governo sul mantenimento della propria parola, ma dichiar\u00f2 anche di non sapere come e quando i rifiuti nucleari sarebbero potuti essere rimossi dall'isola, a causa delle difficolt\u00e0 nel trovare un sito alternativo. D'altra parte, la Taipower chiese agli isolani di espandere ancora il deposito per soli nove anni, in cambio di 200 milioni di NTD (circa 7 milioni di dollari statunitensi).\nVillaggi.\nL'asterisco indica i quattro attuali villaggi amministrativi (\u6751).\nOrchid Island Inferiore (Wade-Giles: Hsiao Lan Y\u00fc; pinyin: Xiao Lanyu; Piccola Botel-Tobago), un'isoletta vulcanica disabitata vicino alla grande Orchid Island, \u00e8 il punto pi\u00f9 a sud della Contea di Taitung. Oltre ad essere habitat dell'orchidea endemica \"Phalaenopsis equestris\", pianta in via d'estinzione, l'isola \u00e8 stata obiettivo di alcune esercitazioni militari."}
{"id": "2769558", "revid": "386562", "url": "https://it.wikipedia.org/wiki?curid=2769558", "title": "Isola delle Orchidee", "text": ""}
{"id": "2769559", "revid": "386562", "url": "https://it.wikipedia.org/wiki?curid=2769559", "title": "Isola Orchidea", "text": ""}
{"id": "2769560", "revid": "125280563", "url": "https://it.wikipedia.org/wiki?curid=2769560", "title": "L'ubicazione del bene", "text": "L'ubicazione del bene \u00e8 una raccolta di racconti di Giorgio Falco pubblicata da Einaudi nel 2009.\nAmbientazione.\nTutti i racconti sono ambientati nella citt\u00e0 immaginaria \"Cortesforza\", un piccolo sobborgo a sud di Milano situato \"a venti chilometri in automobile dal lavoro e dal supermercato\".\nNel racconto che d\u00e0 il titolo al libro Cortesforza viene descritta in un annuncio di vendita come un \"piccolo comune che negli ultimi due decenni ha avuto uno sviluppo residenziale costante ma coerente e contenuto, grazie al quale ha mantenuto la sua principale peculiarit\u00e0: un centro a misura d'uomo\".\nI racconti.\nOnde a bassa frequenza.\nPietro decide di lasciare il suo posto di lavoro in una multinazionale per aprire una ditta di disinfestazione in proprio, nonostante sua moglie e la famiglia di lei siano fortemente scettici su quest'idea. L'idea si riveler\u00e0 purtroppo totalmente fallimentare e Pietro si ritrover\u00e0 ben presto con le spalle al muro ricorrendo via via ad escamotage sempre pi\u00f9 disperati per mandare avanti la nuova azienda. Fino all'inevitabile conclusione.\nL'ubicazione del bene.\nIl bene \u00e8 una villetta unifamiliare e l'ubicazione \u00e8 Via Carlo Borromeo 16/B a Cortesforza. Il racconto \u00e8 per\u00f2 incentrato sui \"fatti accaduti in questi anni attorno all'ubicazione del bene\".\nCome la storia del signor Moriero autista di bus calabrese in pensione, che da quarantasei anni prende a \"pugni in testa\" sua moglie. O la storia di Gianni Minerva, tassista trentanovenne che si \u00e8 trasferito a Cortesforza per far crescere suo figlio Andrea in un contesto migliore. E soprattutto del protagonista del racconto del suo divorzio e di come si \u00e8 arrivati al pignoramento della casa.\nOscar.\nA pochi giorni dalle nomine dirigenziali i top manager di una grande azienda milanese si riuniscono a casa di uno di loro per bere del vino e sfogare la loro aggressivit\u00e0 con dei combattimenti di Betta splendens.\nEssere sul punto.\nUna giovane coppia decide di prendere un cane, al posto del figlio desiderato dalla moglie. Verr\u00e0 scelto un piccolo carlino di due settimane, per di pi\u00f9 abitato da pulci.\nPiccole formiche bianche.\nGabriele e Silvia decidono di acquistare una grande villa settecentesca, e attendono pazientemente il termine dei lavori di ristrutturazione vivendo in un camper parcheggiato nel giardino. Al termine dei lavori troveranno per\u00f2 degli sgraditi ospiti nelle travi di legno della casa.\nLa gente \u00e8 pi\u00f9 forte di tutti.\nPaolo \u00e8 adulto ma vive ancora assieme ai due genitori ottantenni. O meglio, viveva con loro prima che due infermieri arrivassero a prelevarlo e a portarlo in una casa di cura per malattie mentali.\nAlba.\nLui e lei. Si amano. Si sposano. Comprano una casa. Mettono in cantiere un figlio. Divorziano. Lui va vivere in un camper.\nUn altro ancora.\nUn temporale improvviso impedisce a due giovani sposi di completare l'album fotografico del proprio matrimonio con delle foto all'aperto. Rimediare a questo inconveniente sar\u00e0 pi\u00f9 difficile del previsto, anche a causa della scarsa professionalit\u00e0 del fotografo.\nParole come gli altri.\nDue solitudini che si incontrano. Il protagonista del racconto, single che vive in un bilocale senza giardino spiando le vite dei vicini di casa, e il signor Morlacchi, vedovo settantenne che vive in casa con un gigantesco pappagallo parlante.\nPremi.\nIl libro ha vinto il Premio Pisa 2009, ed \u00e8 stato finalista al Premio Minerva 2009, al premio Settembrini 2009, al Premio Bergamo 2010, e al premio Chiara 2010."}
{"id": "2769562", "revid": "386562", "url": "https://it.wikipedia.org/wiki?curid=2769562", "title": "Lanyu", "text": ""}
{"id": "2769564", "revid": "386562", "url": "https://it.wikipedia.org/wiki?curid=2769564", "title": "Orchid (Taiwan)", "text": ""}
{"id": "2769567", "revid": "132266", "url": "https://it.wikipedia.org/wiki?curid=2769567", "title": "Marco Antonio Marcolini", "text": ""}
{"id": "2769573", "revid": "1522738", "url": "https://it.wikipedia.org/wiki?curid=2769573", "title": "Dyelin Taravin", "text": ""}
{"id": "2769574", "revid": "1522738", "url": "https://it.wikipedia.org/wiki?curid=2769574", "title": "Elenia Sarand", "text": ""}
{"id": "2769575", "revid": "1318658", "url": "https://it.wikipedia.org/wiki?curid=2769575", "title": "Naean Arawn", "text": ""}
{"id": "2769577", "revid": "1522738", "url": "https://it.wikipedia.org/wiki?curid=2769577", "title": "Arimilla Marne", "text": ""}
{"id": "2769578", "revid": "1784938", "url": "https://it.wikipedia.org/wiki?curid=2769578", "title": "Il passo silenzioso della neve", "text": "Il passo silenzioso della neve \u00e8 un singolo della cantante italiana Valentina Giovagnini pubblicato nel 2002 da Virgin, primo estratto dall'album \"Creatura nuda\".\nIl disco.\nCon \"Il passo silenzioso della neve\", la cantante ha partecipato al Festival di Sanremo 2002 nella sezione \"Giovani\", arrivando seconda, per appena 21 voti, alle spalle di Anna Tatangelo che ha interpretato la canzone \"Doppiamente fragili\".\nLa canzone, scritta da Vincenzo Incenzo e Davide Pinelli, \u00e8 stata pubblicata come primo singolo nel marzo di quell'anno, riscuotendo un discreto successo di vendita in Italia. \u00c8 stata inserita nell'album d'esordio della cantante, \"Creatura nuda\", pubblicato nello stesso periodo.\nVideo musicale.\nIl videoclip vede protagonista la cantante che vaga a piedi nudi in un bosco dai toni cupi e misteriosi, rispecchiando cos\u00ec il senso del brano. Secondo quanto detto in un'intervista, \u00e8 stato girato in bosco nei pressi di Milano.\n\u00c8 stato trasmesso da tutte le maggiori emittenti musicali italiane, tra le quali MTV."}
{"id": "2769585", "revid": "1573940", "url": "https://it.wikipedia.org/wiki?curid=2769585", "title": "Luodong", "text": "Luodong (cinese tradizionale: \u7f85\u6771; pinyin: Lu\u00f3d\u014dng; Wade-Giles: Lo-tung) \u00e8 una cittadina urbana situata nell'area centrale della Contea di Yilan, a Taiwan. Il suo nome deriva dalla parola \"Rutung\"/\"Lutung\", che significa \"scimmia\" nelle lingue degli aborigeni taiwanesi. Tra le citt\u00e0 ad essa contigue, Luodong \u00e8 conosciuta per il suo ampio parco sportivo immerso nella natura.\nAttrazioni turistiche.\nA Luodong viene allestito di sera un mercato notturno che offre tutte le specialit\u00e0 della gastronomia locale. Nonostante talvolta possa esserci un cattivo odore, il mercato \u00e8 frequentato da centinaia di persone. La comunit\u00e0 offre, inoltre, clubs e spettacoli amatoriali i cui attori sono gli stessi membri della popolazione locale.\nLuodong offre, inoltre, un secondo parco immerso nella natura, pi\u00f9 piccolo del parco sportivo e destinato principalmente all'intrattenimento delle famiglie."}
{"id": "2769597", "revid": "253269", "url": "https://it.wikipedia.org/wiki?curid=2769597", "title": "Margot Grahame", "text": "Biografia.\nTra le attrici pi\u00f9 pagate del Regno Unito durante gli anni trenta, alla met\u00e0 del decennio si trasfer\u00ec a Hollywood, dove venne messa sotto contratto dalla RKO.\n\u00c8 nota al grande pubblico per aver interpretato la parte della prostituta ne \"Il traditore\" (1935) di John Ford e per una parte ne \"Il corsaro dell'isola verde\" (1952). Tra i suoi ruoli, anche quello di Milady nella versione del 1935 de \"I tre moschettieri\", diretta da Rowland V. Lee. \nSi spos\u00f2 tre volte: il primo matrimonio dal 1934 al 1936 con l'attore britannico Francis Lister; il secondo, dal 1938 al 1946, con il miliardario canadese Allan McMartin. Il terzo marito fu A.D. Peters, un agente letterario e produttore cinematografico, con quale si spos\u00f2 nel 1958, anno in cui lasci\u00f2 la carriera di attrice. \nVedova di Peters dal 1972, Margot Grahame mor\u00ec a Londra nel 1982, all'et\u00e0 di 70 anni, per una bronchite cronica."}
{"id": "2769603", "revid": "114576609", "url": "https://it.wikipedia.org/wiki?curid=2769603", "title": "Antonello Gerbi", "text": "Biografia.\nDi origine ebraica, nasce a Firenze, primogenito di Edmo, agente di cambio, e di Iginia Levi, appartenente alla buona borghesia veneziana (era sorella del filosofo del diritto Alessandro Levi e di Olga Levi, moglie del socialista Claudio Treves). Passa l\u2019infanzia tra Firenze e Livorno, citt\u00e0 d\u2019origine del padre. Durante la prima guerra mondiale, la famiglia \u2013 che comprendeva due fratelli minori \u2013 si trasferisce a Roma al seguito di Edmo, richiamato come \u00abscritturale\u00bb nell\u2019esercito. Al Liceo Tasso conosce l\u2019amico di una vita, Giovanni Malagodi, e ne prende a frequentare la casa, incontrando il padre, senatore Olindo, fedele sostenitore di Giovanni Giolitti.\nAlla fine della guerra, la famiglia si sposta a Milano, piazza finanziaria pi\u00f9 interessante per un agente di cambio. Cos\u00ec Antonello si iscrive al Liceo Ginnasio Giovanni Berchet, fino al conseguimento della maturit\u00e0 classica (suo professore di storia, Ugo Guido Mondolfo; tra i compagni di classe, Lelio Basso). Milano rimarr\u00e0 da allora il centro della sua esistenza, anche se nel 1921 opta per la facolt\u00e0 romana di Giurisprudenza (dimorando per\u00f2 stabilmente nella capitale solo il primo anno accademico e laureandosi nel 1925 con il filosofo del diritto Giorgio Del Vecchio).\nA Milano \u00e8 vicino all\u2019ambiente socialista o social-liberale, vede spesso suo zio Claudio Treves e i fratelli Rosselli, ma soprattutto esordisce nell\u2019estate del \u201923 \u2013 con lo pseudonimo di Don Ferrante \u2013 come elzevirista del quotidiano social-democratico \u00abLa Giustizia\u00bb, diretto dall\u2019illustre zio. Lo pseudonimo prescelto rivela il suo temperamento: come al personaggio manzoniano, non gli \u00abpiaceva n\u00e9 di comandare n\u00e9 d\u2019ubbidire\u00bb. \u00c8 ovviamente di sentimenti antifascisti (subisce un\u2019aggressione squadristica nel \u201925 ai funerali di Anna Kuliscioff), ma troppo individualista e scettico per militare in alcun partico. A meno che non fosse un \u00abpartito\u00bb spirituale, come quello facente capo al filosofo della libert\u00e0, Benedetto Croce. Don Ferrante ne recensisce ammirato in quegli anni \"La storia del Regno di Napoli\" e altre opere\",\" dando inizio a un profondo sodalizio, interrotto solo dalla morte del filosofo napoletano nel 1952.\nSar\u00e0 Croce a far pubblicare da Laterza il suo primo libro, \"La politica del Settecento\" (1928), in sostanza una rielaborazione della sua tesi di laurea. Sempre Croce lo raccomander\u00e0 a Luigi Einaudi per una biennale borsa di studi Rockefeller a Berlino, Londra e Vienna (1929-1931). Nel 1926, soppressa \u00abLa Giustizia\u00bb, comincia a collaborare con il quotidiano \u00abIl Lavoro\u00bb di Genova. Nello stesso periodo prende parte attiva al circolo di cultura \u00abIl Convegno\u00bb (guidato da Enzo Ferrieri) occupandosi soprattutto di critica cinematografica. Per vivere, esercita senza convinzione la professione forense. La borsa Rockefeller gli consente di recarsi a Berlino, dove respira la vivacit\u00e0 culturale della Repubblica di Weimar e frequenta per un semestre i seminari di uno dei padri dello storicismo tedesco, Friedrich Meinecke. \u00c8 poi a Londra, dove si divide fra la British Library, alcuni corsi alla London School of Economics e la pratica bancaria alla Midland Bank. Da Londra fa un viaggio automobilistico di qualche settimana in Scozia con Nello Rosselli e il cugino acquisito Carlo Levi.\nAl suo ritorno a Milano (fine 1931), inizia il suo quarantennale sodalizio con il banchiere Raffaele Mattioli, conosciuto tramite Malagodi prima di partire per l\u2019estero. Mattioli nel 1932 lo assume alla Banca Commerciale Italiana (Comit) come capo dell\u2019Ufficio Studi (dove un paio di anni dopo fu affiancato da Ugo La Malfa quale vice). Il lavoro bancario rallenta necessariamente il ritmo degli studi. Comunque, nel 1932 pubblica \u2013 sempre tramite Croce \u2013 \"La politica del romanticismo\" (centrato sulle figure di M\u00f6ser, Hamann, Herder e Kant). E nel 1933, sempre frutto del soggiorno all\u2019estero, \"Il peccato di Adamo ed Eva. Storia della ipotesi di Beverland\" (il peccato originale visto come peccato carnale). Nello stesso anno ottiene la libera docenza in Storia delle dottrine politiche.\nNell\u2019autunno del \u201938, per sottrarlo alla legislazione antiebraica, Mattioli lo trasferisce in una affiliata della Banca Commerciale a Lima, in Per\u00f9. Preso dalla nuova realt\u00e0 in cui sarebbe vissuto per dieci anni, si volge dapprima allo studio della situazione economica del Per\u00f9 e poi a vari aspetti della vita americana in genere. Uscivano cos\u00ec, oltre ad alcuni articoli storici, diversi lavori di carattere professionale e infine (1943) le \"Viejas pol\u00e9micas sobre el Nuevo Mundo\", nucleo originario della sua opera pi\u00f9 famosa, \"La disputa del Nuovo Mondo\" (1955). \u00c8 la storia della tesi della debolezza e impotenza del continente americano (e delle sue genti), giunta alla sua prima formulazione dottrinale verso la met\u00e0 del \u2019700 (Buffon) e continuata fino a \u2019800 inoltrato nella cultura europea, intesa in senso lato (viaggiatori, letterati, poeti, scienziati, ecc.).\nNel corso dell\u2019esilio peruviano, scrive anche il secondo dei suoi libri americanistici, \"La Natura delle Indie Nove\", pubblicato per\u00f2 solo un anno prima morte (nel 1975). In quel volume esamina le relazioni dei primi viaggiatori europei in America, cominciando da Cristoforo Colombo, Vespucci e Cort\u00e9s fino allo spagnolo Gonzalo Fern\u00e1ndez de Oviedo, cronista ufficiale di Carlo V, cui \u00e8 dedicata la maggior parte del volume. Il risultato \u00e8 un ampio quadro dei problemi scientifici e politici che tormentarono la presa di possesso del Nuovo Mondo.\nIn Per\u00f9 sposa la viennese Herma Schimmerling (1912-2012), da cui ha due figli, Daniele (n. 1941), consulente finanziario, e Sandro (n. 1943), giornalista e scrittore.\nDopo dieci anni di \u00abesilio\u00bb, nel \u201948 rientra a Milano e riprende il lavoro di capo dell\u2019Ufficio Studi della Banca Commerciale. Riorganizza l\u2019Ufficio (che impiegava circa 50 persone), segue le sue varie pubblicazioni periodiche, partecipa all\u2019estero a convegni triennali di colleghi di altre banche, scrive promemoria e interventi di vario argomento per Mattioli e soprattutto lo aiuta nella stesura delle famose Relazioni annuali della Comit. Andr\u00e0 in pensione nel 1970.\nSempre grazie a Mattioli, collabora con la casa editrice di quest\u2019ultimo, la Riccardo Ricciardi Editore. In particolare \u00e8 chiamato a curare il primo volume della collana dei classici, dedicato a Benedetto Croce (\"Filosofia-Poesia-Storia\", 1951). La stessa Ricciardi pubblicher\u00e0 i due volumi americanistici gi\u00e0 ricordati: \"La disputa del Nuovo Mondo\" nel 1955 e \"La natura delle Indie Nove\" nel 1975.\nMuore l\u2019anno seguente (il 26 luglio 1976) nella sua casa di Civenna, sopra Bellagio (Como).\nLe sue carte e fotografie sono depositate presso l\u2019Archivio storico del gruppo Intesa Sanpaolo in un fondo inventariato, consultabile su richiesta. La sua biblioteca si trova in parte all\u2019Universit\u00e0 degli Studi di Milano (Opac d\u2019Ateneo) e in parte al Centro APICE che fa capo all'Universit\u00e0 stessa."}
{"id": "2769605", "revid": "486946", "url": "https://it.wikipedia.org/wiki?curid=2769605", "title": "Nigritella rubra", "text": ""}
{"id": "2769606", "revid": "1310927", "url": "https://it.wikipedia.org/wiki?curid=2769606", "title": "Stefan \u0160\u0107epovi\u0107", "text": "Biografia.\n\u00c8 il fratello di Marko \u0160\u0107epovi\u0107 e il figlio di Sla\u0111an \u0160\u0107epovi\u0107.\nCaratteristiche tecniche.\nDi ruolo centravanti, dispone di ottima fisicit\u00e0 oltre che di buona tecnica e velocit\u00e0. Il suo altruismo fa s\u00ec che lui sia bravo anche nel giocare di sponda e fornire assist.\nCarriera.\nClub.\nOFK Belgrado.\nCresciuto nelle giovanili del Partizan e dell'OFK Belgrado, debutta a 18 nella massima serie serba, ovvero nella Superliga, durante la stagione 2007-2008 giocando 4 partite.\nNel luglio 2008 viene ceduto in prestito al FK Mladi Radnik, club che milita nella seconda serie serba (Prva liga Srbija), dove per\u00f2 viene adoperato solo in 2 partite.\nPer questo motivo viene ceduto in prestito nel gennaio 2009 al FK Sopot, che milita nella terza serie serba (Srpska liga), dove gioca 11 partite segnando 4 gol.\nNell'estate 2009 ritorna all'OFK Belgrado e in met\u00e0 campionato disputa 12 partite segnando un gol nel derby contro il Rad Belgrado.\nSampdoria.\nIl 21 gennaio 2010 si trasferisce, in prestito con diritto di riscatto, alla Sampdoria.\nViene convocato per la prima volta in prima squadra in occasione di -Sampdoria del 7 febbraio 2010 senza per\u00f2 scendere in campo.\nIl 28 febbraio 2010 esordisce in Serie A giocando da titolare la partita -Sampdoria 1-0, a causa delle assenze di Pazzini, Cassano e Pozzi.\nL'11 aprile 2010 marca la sua seconda presenza in Serie A, subentrando al 57' all'infortunato Cassano nel 102\u00ba Derby della Lanterna (finito 1 a 0 per i blucerchiati).\nClub Bruges e Kortrijk.\nNella notte del 9 luglio 2010 il ne annuncia l'acquisto.\nIn seguito il lo manda in prestito al KV Kortrijk, dove all'esordio il 5 febbraio 2011 va subito a segno nella gara comunque persa 2-1 contro il Verslag Westerlo. Rimane comunque l'unico gol della sua stagione. A fine prestito ritorna infatti al .\nIl 27 settembre 2011, nonostante il suo contratto sarebbe scaduto nel 2013, il giocatore e la societ\u00e0 decidono di rescindere il contratto, lasciando cos\u00ec il giovane attaccante svincolato all'inizio della stagione 2011/2012.\nHapoel Akko.\nSi trasferisce in Israele, all'Hapoel Akko di Acri. Realizza 13 reti in 31 presenze, e la squadra si piazza al nono posto in classifica.\nPartizan Belgrado.\nL'8 giugno 2012 sigla un contratto di 2 anni con il Partizan Belgrado, squadra nella quale ha iniziato la sua carriera professionistica, dove giocher\u00e0 affiancando il fratello Marko \u0160\u0107epovi\u0107.\nAl primo appuntamento ufficiale della stagione va subito a segno nella partita di andata del secondo turno valida per i preliminari di Champions League vinta 4-1 in trasferta contro la Valletta.\nNazionale.\nL'esordio con la maglia della Serbia Under-21 avviene il 18 novembre 2009 nella partita amichevole contro la Danimarca, siglando 2 dei 3 gol realizzati dalla Serbia. Nel 2012 riceve la convocazione nella nazionale maggiore della Serbia."}
{"id": "2769607", "revid": "486946", "url": "https://it.wikipedia.org/wiki?curid=2769607", "title": "Nigritella rossa", "text": ""}
{"id": "2769609", "revid": "1784425", "url": "https://it.wikipedia.org/wiki?curid=2769609", "title": "Gri\u0161a Filipov", "text": "Nacque nella piccola cittadina di Kadijivka, oggi Stachanov nell'odierna Ucraina, in una famiglia di immigrati bulgari che nel 1936 fecero ritorno in Bulgaria. Filipov comp\u00ec gli studi alla scuola superiore di Love\u010d e dal 1938 al 1940 fu studente all'Universit\u00e0 di Sofia. Divenne membro del Partito Comunista Bulgaro (PCB) nel 1940 ed entr\u00f2 a far parte attiva dei gruppi antifascisti degli studenti bulgari, motivo per cui fu arrestato nel 1942 e condannato dapprima a 12 e poi a 15 anni di prigione.\nDopo la caduta del regime fascista nel 1944, occup\u00f2 posizioni politicamente rilevanti e si laure\u00f2 in economia industriale a Mosca nel 1951. Divent\u00f2 membro del Comitato Centrale del PCB nel 1966 e membro del Politburo nel 1974. Dal 1971 al 1981 e dal 1986 al 1989 fu membro del Consiglio di Stato di Bulgaria.\nCome membro del Politburo, fu eletto il 16 giugno per formare il 77\u00ba governo della Bulgaria. Mantenne l'incarico fino al 21 marzo 1986.\nDopo il crollo del sistema socialista nel 1989 fu rimosso da tutti gli incarichi politici ed espulso dal PCB il 24 aprile 1990. Nel 1992 Filipov fu accusato di appropriazione fraudolenta di fondi statali e arrestato, ma mor\u00ec in prigione prima dell'inizio del processo."}
{"id": "2769610", "revid": "486946", "url": "https://it.wikipedia.org/wiki?curid=2769610", "title": "Nigritella rubra rubra", "text": ""}
{"id": "2769618", "revid": "19330", "url": "https://it.wikipedia.org/wiki?curid=2769618", "title": "Grisha Filipov", "text": ""}
{"id": "2769621", "revid": "767487", "url": "https://it.wikipedia.org/wiki?curid=2769621", "title": "Univerbazione", "text": "In linguistica, con univerbazione (o univerbizzazione) s'intende l'unione, sia grafica sia verbale, di diverse parole che comunque formavano gi\u00e0 un sintagma ricorrente anche se divise: \"pomo d'oro\" &gt; \"pomodoro\".\n\u00c8 un fenomeno che in italiano si presenta molto spesso nelle congiunzioni (\"in vece\" &gt; \"invece\"), talvolta anche accompagnato da uno slittamento di significato verso uno pi\u00f9 specifico o anche diverso, rispetto alle parole di partenza (\"e poi\" \u00abe dopo\u00bb &gt; \"eppoi\" \u00abe ancora; inoltre\u00bb). Nel corso dell'univerbazione non mancano di evidenziarsi anche fenomeni linguistici solamente fonologici, come il raddoppiamento fonosintattico."}
{"id": "2769622", "revid": "1305772", "url": "https://it.wikipedia.org/wiki?curid=2769622", "title": "Giuseppe Monti", "text": ""}
{"id": "2769623", "revid": "12109", "url": "https://it.wikipedia.org/wiki?curid=2769623", "title": "Quaestio de aqua et terra", "text": "La Quaestio de aqua et terra (\"Questione sull'acqua e sulla terra\") \u00e8 un'opera in lingua latina di Dante Alighieri, redazione scritta di una conferenza tenuta da Dante a Verona, nella chiesa di Sant'Elena, il 20 gennaio 1320. \nLa prima edizione a stampa fu in Venezia nel 1508 per opera di fra Benedetto Moncetti, che rifer\u00ec di aver rinvenuto l'autografo dantesco. \nSecondo la struttura canonica delle \"quaestiones\" medievali, il testo dantesco \u00e8 la \"determinatio\", ossia l'ultima fase scritta della \"quaestio\", in cui il maestro espone le proprie prove a sostegno della tesi da lui precedentemente proposta, in forma soltanto orale, e discussa e avversata dal pubblico, di cui il maestro qui confuta le obiezioni.\nIl tema di questa quaestio \u00e8 sulla \"forma [...] aque [...] et terre\": gli studiosi si interrogano sulle divergenze tra la concezione cosmologica riportata nella \"Quaestio\" e quella ritrovabile nei versi della \"Divina Commedia\", problema inscritto in quello lungamente discusso dell'autenticit\u00e0 e paternit\u00e0 dello scritto, quest'ultimo risoltosi parzialmente a partire dalla pubblicazione della \"Quaestio\", nel 1921, all'interno della fondamentale edizione \"Le opere di Dante\", curata da Michele Barbi.\nLa questione verteva sulla disposizione dei quattro elementi fondamentali (acqua, terra, aria e fuoco), che all'epoca si credevano essere ordinati in quattro sfere concentriche con la Terra al centro. Antonio Pelacani era uno degli esponenti di una corrente di pensiero minoritaria secondo la quale acqua e terra avrebbero occupato un'unica sfera comune, al cui interno l'acqua avrebbe colmato le parti cave di terra, completandola vicendevolmente."}
{"id": "2769633", "revid": "767487", "url": "https://it.wikipedia.org/wiki?curid=2769633", "title": "The Delfonics", "text": "I Delfonics sono un gruppo pioniere del Philadelphia soul, molto popolare dagli anni sessanta agli anni settanta. Tra le loro canzoni di maggior successo, \"La-La (Means I Love You)\", \"Didn't I (Blow Your Mind This Time)\", \"Break Your Promise\", \"I'm Sorry\" e \"Ready or Not Here I Come (Can't Hide from Love)\", tutte scritte dal cantautore e produttore discografico Thom Bell con William Hart, fondatore nonch\u00e9 prima voce del gruppo.\nI loro brani sono stati ripresi da numerosi artisti, tra cui Aretha Franklin, The Jackson 5, Patti LaBelle, New Kids on the Block, Todd Rundgren, Prince, Swing Out Sister, i Manhattan Transfer e, in Italia, da Mina.\nNella colonna sonora di \"Jackie Brown\", diretto da Quentin Tarantino, sono state utilizzate due loro canzoni (\"La-La (Means I Love You)\" e \"Didn't I Blow Your Mind\"), essenziali nella trama per scoprire la relazione tra Jackie e Max Cherry.\nL'esordio e gli anni del grande successo.\nNegli anni sessanta, i fratelli William e Wilbert Hart, insieme con Samuel Edlightoon, Ritchie Daniels, Merfhab Isvardsoon e Randy Cain, tutti studenti della Overbrook High School, costituirono la prima formazione dei Delfonics. Nel 1967, il gruppo riusc\u00ec a incidere il primo disco, \"He Don't Really Love You\", per la piccola etichetta Moonshot. L'anno successivo Daniels dovette lasciare il gruppo per il servizio militare e, a distanza di poche settimane, anche Edlightoon e Merfhab abbandonarono la formazione. In quel periodo Stan Watson, loro produttore, volle presentarli al giovane Thom Bell che stava realizzando delle incisioni con Chubby Checker; Bell li invit\u00f2 a registrare un disco con la Cameo, \"You've Been Untrue\", che ebbe un discreto successo e, subito dopo, produsse il loro primo album, che usc\u00ec su etichetta \"Philly Groove\", di propriet\u00e0 dello stesso Watson. L'album conteneva \"La-La (Means I Love You)\", che ebbe subito un enorme successo come singolo e riusc\u00ec a ottenere il disco d'oro avendo raggiunto il milione di copie vendute. L'album era stato prodotto con un bassissimo budget: mancando persino i soldi per pagare i turnisti, gli archi furono suonati dallo stesso Thom Bell.\nAnche il successivo 45 giri, \"Didn't I (Blow Your Mind This Time)\" super\u00f2 il milione di copie vendute e nel marzo 1970 il gruppo ricevette il secondo disco d'oro.\nIn pochi anni i Delfonics realizzarono altri quattro album sotto la produzione di Bell: \"The Sound of Sexy Soul\", \"The Delfonics Super Hits\", \"The Delfonics\" e \"Tell Me This Is a Dream\".\nNel 1971 Randy Cain usc\u00ec dal gruppo per formare i Blue Magic e fu rimpiazzato da Major Harris; da allora, tuttavia, Thom Bell abbandon\u00f2 la loro produzione per dedicarsi ad altri due gruppi plasmati sullo stesso stile, The Stylistics e The Spinners. I Delfonics uscirono con un altro album, \"Alive &amp; Kicking\", prodotto da Stan Watson, ma l'assenza di Bell incise negativamente sul risultato artistico del gruppo e la loro carriera cominci\u00f2 a declinare. Con l'eccezione di \"Hey Love\" e di altri successi minori (\"When You Get Right Down to It\", \"I Don't Want To Make You Wait\", \"I Told You So\"), i Delfonics non riuscirono pi\u00f9 a rientrare nelle classifiche. Da questo punto la maggior parte delle canzoni fu scritta dallo stesso leader del gruppo, William Hart.\nScioglimento.\nAllo scioglimento del gruppo, avvenuto nel 1975, Major Harris e Wilbert Hart formarono un nuovo gruppo con Frank Washington, ex componente dei Futures (Major Harris incise anche come solista \"Love Won't Let Me Wait\", che ebbe un discreto successo commerciale). Il resto del gruppo segu\u00ec William Hart con l'ingresso di nuovi membri. Negli anni ottanta le formazioni divennero molto fluide e confuse, con scambi di personale in sala di incisione e anche durante i tour, per cui mentre ad incidere i dischi erano William Hart, Major Harris e Frank Washington, per gli spettacoli il gruppo si divideva in due, formando due gruppi di tre persone con l'aggiunta di ulteriore personale.\nVerso la fine degli anni novanta si \u00e8 ricostituito un gruppo formato da William Hart, Johnny Johnson e Garfield Fleming, che ha inciso come Delfonics, mentre Major Harris, Frank Washington e Pat Palmer hanno dato vita a un altro trio. Il primo trio ha pubblicato i DVD \"The Big Show\" e \"70's Soul Jam\", mentre il gruppo formato da Wilbert Hart, Greg Hill e Joe Branch ha realizzato, sempre su DVD, \"Old School Soul Party Live!\"\nAnni 2000.\nNel 2006 \u00e8 stato pubblicato l'album \"Best of Delfonics\", con reincisioni dei vecchi successi eseguite da William Hart, Johnny Johnson e Major Harris. Johnson ha lasciato il gruppo subito dopo e attualmente William suona con due nuovi musicisti. Frank Washington nel 2003 si \u00e8 unito agli Spinners e il gruppo formato da Major Harris, Pat Palmer e Johnney Smalls continua l'attivit\u00e0.\nAnche Wilbert Hart continua a suonare con Greg Hill e Joe Branch, con un gruppo che si fa chiamare \"The Delphonics\", \"The New Delfonics\" o talvolta semplicemente \"Wilbert Hart\". Un loro CD, pubblicato nel 2005, \u00e8 uscito come \"Fonic Zone\"."}
{"id": "2769635", "revid": "500945", "url": "https://it.wikipedia.org/wiki?curid=2769635", "title": "G (fisica)", "text": ""}
{"id": "2769636", "revid": "438678", "url": "https://it.wikipedia.org/wiki?curid=2769636", "title": "Delfonics", "text": ""}
{"id": "2769654", "revid": "339392", "url": "https://it.wikipedia.org/wiki?curid=2769654", "title": "Ankarag\u00fcc\u00fc", "text": ""}
{"id": "2769655", "revid": "113627036", "url": "https://it.wikipedia.org/wiki?curid=2769655", "title": "Zhao Rugua", "text": "Fu ispettore della citt\u00e0 cinese di Quanzhou durante gli ultimi anni della dinastia Song.\nScrisse un libro chiamato \"Zhufan Zhi\" (\u8af8\u8543\u5fd7, o \"Chu-fan-chi\", letteralmente \"Descrizione dei Popoli Barbari\" o \"\"Informazioni sui Popoli Stranieri\", \"Giornale dei Forestieri\" ) attorno 1225 d.C. Il primo volume \u00e8 un elenco di terre straniere, con la descrizione di ogni luogo e dei costumi delle rispettive popolazioni, nonch\u00e9 dei beni che vi si commerciano. Egli descrive anche celebri monumenti oggi scomparsi come il Faro di Alessandria, e parla anche della \"Terra di Lu-mei\" (probabilmente \"Terra di Roma\", ossia l'Italia); molte delle notizie che tramanda corrispondono poi a quelle riportate da Marco Polo ne \"Il Milione\", ad esempio l'isola del Madagascar con il suo gigantesco uccello Roc (presente anche nelle \"Mille e una notte\"), le Andamane popolate da feroci cannibali, tutte inserite insieme alla Sicilia in una sezione dal titolo \"Isole leggendarie\"\". Il secondo volume \u00e8 un catalogo di beni commerciabili.\nMolte informazioni raccolte nello \"Zhufan Zhi\" furono tratte da un'opera pi\u00f9 antica, risalente al 1178: \"Ling-wai-tai-ta\" del geografo cinese Chou Ch\u2019u-fei."}
{"id": "2769656", "revid": "339392", "url": "https://it.wikipedia.org/wiki?curid=2769656", "title": "LAI - Linee Aeree Italiane", "text": ""}
{"id": "2769657", "revid": "298567", "url": "https://it.wikipedia.org/wiki?curid=2769657", "title": "Conservatorismo etico", "text": ""}
{"id": "2769671", "revid": "1543377", "url": "https://it.wikipedia.org/wiki?curid=2769671", "title": "P\u00ebtr Ivanovi\u010d Dolgov", "text": "Il 1\u00ba novembre 1962 rimase ucciso mentre si lanciava con il paracadute da una navicella \"Volga\" attaccata a un pallone aerostatico nel corso di un test effettuato per il perfezionamento del seggiolino eiettabile della navicella spaziale Vostok. Dolgov si lanci\u00f2 dall'altezza di 28.640 metri indossando una tuta spaziale \"Sokol\"; mentre si proiettava fuori, il suo elmetto colp\u00ec il montante della cabina e si ruppe, per cui la tuta si depressurizz\u00f2 e lui rimase ucciso. Se il lancio avesse avuto successo, Dolgov non avrebbe comunque superato il record stabilito da Joseph Kittinger il 16 agosto 1960 per il lancio con il paracadute da una grande altezza (31.300 metri).\nIn seguito circol\u00f2 la voce che Dolgov fosse rimasto ucciso l'11 ottobre 1960 in un fallito volo spaziale segreto effettuato sei mesi prima di Jurij Gagarin, per cui \u00e8 stato annoverato tra i cosiddetti \"cosmonauti perduti\". In realt\u00e0 Dolgov non ha mai fatto parte del corpo dei cosmonauti.\nUna versione romanzata della morte di Dolgov \u00e8 apparsa in un racconto breve di Andy Duncan, che fu pubblicato sulla rivista \"Asimov's Science Fiction\" e fu finalista del Premio Hugo."}
{"id": "2769673", "revid": "132266", "url": "https://it.wikipedia.org/wiki?curid=2769673", "title": "Marc'Antonio Marcolini", "text": ""}
{"id": "2769676", "revid": "106456", "url": "https://it.wikipedia.org/wiki?curid=2769676", "title": "Elena Cotta", "text": "\u00c8 vedova dell'attore ed autore Carlo Alighiero, dal quale ha avuto due figlie, Barbara ed Olivia.\nBiografia.\nElena Cotta \u00e8 entrata giovanissima all'Accademia nazionale d'arte drammatica di Roma, vincendo una borsa di studio. I suoi insegnanti sono stati, tra gli altri, Wanda Capodaglio, Sergio Tofano, Orazio Costa, Rossana Masi, Vittorio Gassman, Silvio d'Amico; vi \u00e8 rimasta solo un anno, per cominciare a calcare subito le scene con la \"Compagnia dei Giovani\" con Giorgio De Lullo e Rossella Falk.\n\u00c8 stata tra le prime attrici a fare parte dei grandi sceneggiati televisivi, quando venivano trasmessi in diretta televisiva: ha interpretato \"Tessa la ninfa fedele\" che port\u00f2 il suo volto in tutte le case degli italiani, nel 1955, quando la tv era appena nata, \"Giulietta\" in \"Giulietta e Romeo\", ed altri grandi successi della storia della televisione.\nMa la sua vera vocazione \u00e8 stato da sempre il teatro. Decine e decine di spettacoli teatrali nei quali ha recitato quasi sempre accanto a suo marito Carlo Alighiero, con cui ha condiviso vita e compagnia teatrale. Portarono in \"tourn\u00e9e\" in Cina \"Arlecchino servitore di due padroni\" di Goldoni, che ebbe successo e fu portato in \"tourn\u00e9e\" anche in Russia.\nNel cinema ha lavorato solo sporadicamente: \u00e8 stata coprotagonista in \"Terza generazione\", grande successo cinematografico australiano, nella parte della mamma di Greta Scacchi. Nel 2012 \u00e8 stata nuovamente coprotagonista nel film \"Via Castellana Bandiera\" per la regia di Emma Dante, che \u00e8 anche tra le interpreti, insieme ad Alba Rohrwacher.\nAttrice dotata di una naturale signorilit\u00e0, ha attraversato sessant'anni di teatro, televisione e cinema dalla fine degli anni cinquanta a oggi.\nIl 7 settembre 2013 ha ottenuto la Coppa Volpi per la migliore interpretazione femminile alla Mostra internazionale d'arte cinematografica di Venezia per il citato film \"Via Castellana Bandiera\".\nTelevisione.\nDebutta in televisione nel 1957 con il ruolo di protagonista in uno tra i primi dei grandi sceneggiati della neonata tv: \"Tessa la ninfa fedele\" nel ruolo di Tessa con Alberto Lupo, regia di Mario Ferrero.\nTra le altre interpretazioni televisive come protagonista:\nTeatro.\nDai ruoli di attrice giovane, col passare degli anni diventa prima attrice o di carattere, sostenendo sia ruoli comici che drammatici.\nIl suo debutto in teatro \u00e8 con la Compagnia dei Giovani in \"Una donna dal cuore troppo piccolo\" con Giorgio De Lullo, Rossella Falk, Tino Buazzelli, Romolo Valli, Annamaria Guarnieri e Elsa Albani. Con la stessa compagnia interpreter\u00e0 uno dei personaggi pi\u00f9 belli della sua carriera, Irina nelle \"Tre sorelle\" di Anton \u010cechov con la regia di Giorgio De Lullo.\nHa lavorato anche in altri allestimenti per la regia di Franco Enriquez, Mario Ferrero, Giorgio Bandini, Orazio Costa, Carlo Alighiero, Andrea Camilleri, Dario Fo, Daniele D'Anza.\n\u00c8 un'attrice che si cimenta nel personaggio di \"Amleto\" nella rappresentazione di Riccardo Bacchelli, con l'adattamento e la regia di Carlo Alighiero, con cui condivide vita e teatro e con il quale nel 1975 fonda la Compagnia teatrale, ATA Teatro, tuttora operante. Con il marito fa parte anche di una societ\u00e0 che gestisce il Teatro Manzoni di Roma dal 1986, e in questi anni diventa una delle attrici predilette del pubblico del Manzoni dove ha un grande successo con spettacoli come \"Una donna nella mente\" e \"Cari Bugiardi\" di Alan Ayckbourn, \"Tutti pazzi per Susan\" (\"The Curious Savage\") di John Patrick.\nAttivit\u00e0 teatrale con la propria compagnia.\nDal 1962 Elena Cotta e Carlo Alighiero, con la loro compagnia teatrale, mettono in scena testi di Vladimiro Cajoli, Marcel Achard, Dario Fo, Agatha Christie.\nUn'intensa produzione teatrale tra cui spiccano gli spettacoli \"Per una giovinetta che nessuno piange\", novit\u00e0 che debutta al teatro Eliseo di Roma, di Renato Mainardi (Premio I.D.I.), regia di Arnoldo Fo\u00e0; e \"Il pellegrino del nord-est\", a San Miniato, con Renato De Carmine e Carlo Alighiero, per la regia di Ruggero Jacobbi.\nDal 1975 Elena Cotta e Carlo Alighiero formano una nuova compagnia teatrale: il Gruppo A.T.A. Teatro (Attori-Tecnici-Autori), e da allora prendono parte come protagonisti nei seguenti lavori, in molti dei maggiori teatri italiani:\nIl teatro Manzoni.\nNel 1985 la Compagnia Elena Cotta-Carlo Alighiero \u00e8 entrata nella gestione del Teatro Manzoni di Roma.\nIn questi anni Elena Cotta ha interpretato al teatro Manzoni:\nCinema.\nEsordisce nel cinema in \"La leggenda del Piave\" del 1952 con Gianna Maria Canale, regia di Riccardo Freda.\nSeguono \"Arriva la banda\" con Matteo Spinola, regia Tanio Boccia, \"Le ali della libert\u00e8\" con Roberto Herlitzka, regia di Valerio D'Annunzio.\n\u00c8 stata coprotagonista in \"Terza generazione\", regia di Kate Woods, film girato in Australia. Interpretava il ruolo della madre di Greta Scacchi."}
{"id": "2769689", "revid": "116981392", "url": "https://it.wikipedia.org/wiki?curid=2769689", "title": "Gaspar Llamazares", "text": "I primi anni.\nSecondogenito di una famiglia di sei fratelli, pass\u00f2 la sua infanzia e la sua adolescenza a Salinas, una localit\u00e0 del comune asturiano di Castrill\u00f2n. Studi\u00f2 alla facolt\u00e0 di Medicina dell'Universit\u00e0 Autonoma di Madrid e in quella di Oviedo, dove fin\u00ec i suoi studi. \u00c8 laureato in medicina e chirurgia, una tradizione di famiglia dato che anche suo padre \u00e8 medico. \nFond\u00f2 Bocetos, una rivista che puntava il dito sulle questioni morali a fronte degli allora dominanti paradigmi bioetici della medicina. Complet\u00f2 i suoi studi con un master in salute pubblica all'Universit\u00e0 dell'Avana. Nel 1985 entr\u00f2 a far parte del Dipartimento di Medicina preventiva dell'Universit\u00e0 di Santiago de Compostela in qualit\u00e0 di docente, e successivamente entr\u00f2 nel collegio docenti di medicina di famiglia in Cazo\u00f1a (Cantabria).\nAttivit\u00e0 politica.\nGaspar Llamazares ha iniziato la sua attivit\u00e0 politica nel Partito comunista delle Asturie nel 1981, tramite la partecipazione nel gruppo locale di Castrill\u00f2n e nella Commissione Sanit\u00e0 del comitato centrale. Nel 1988 \u00e8 stato eletto segretario generale e coordinatore generale della Sinistra Unita nelle Asturie, vincendo la fazione capeggiata da Gerardo Iglesias. Nel 1991 entr\u00f2 nella Giunta Generale del Principato delle Asturie come deputato, \u00e8 stato il portavoce del gruppo parlamentario della Sinistra Unita e finora ha continuato la collaborazione mantenuta con i successivi governi socialisti della regione. Nel 1995 \u00e8 stato uno dei protagonisti della controversa rottura con il Partito Socialista Operaio Spagnolo, rottura che ha portato il Partito popolare al governo delle Asturie. Al termine della legislatura 2000-2004 divent\u00f2 deputato rappresentante delle Asturie nel Congresso dei deputati, il corrispettivo spagnolo della Camera dei deputati.\nSostitu\u00ec Julio Anguita Gonz\u00e1lez come Coordinatore generale di Sinistra Unita nel 2000. Il 14 marzo 2004 \u00e8 stato eletto deputato per la circoscrizione elettorale di Madrid. In tale elezione la Sinistra Unita consegu\u00ec la minore rappresentanza parlamentare fino ad allora. Alla fine del 2004 \u00e8 stato eletto coordinatore generale della Sinistra unitaria con uno stretto margine, in mezzo a una forte divisione interna della coalizione causata dai cattivi risultati delle elezioni e dai disaccordi sulla linea politica seguita dalla coalizione del PSOE. Nel gennaio 2005 \u00e8 stato confermato come coordinatore generale di Sinistra Unita con uno stretto margine di voti."}
{"id": "2769690", "revid": "767487", "url": "https://it.wikipedia.org/wiki?curid=2769690", "title": "Georgi Atanasov", "text": "Atanasov si \u00e8 laureato in storia all'Universit\u00e0 di Sofia nel 1956. Negli anni successivi occup\u00f2 diversi posti nell'organizzazione dell'Unione dei Giovani Comunisti \"Dimitrov\", e quindi la guid\u00f2 dal 1965 al 1968. Dal 1968 entr\u00f2 a far parte del Comitato Centrale del Partito Comunista Bulgaro.\nDal 1981 al 1984 Atanasov fu vicepresidente del Consiglio di Stato e presidente del Comitato per il controllo statale e popolare con il rango di ministro nel governo di Gri\u0161a Filipov. Nel marzo 1986 sostitu\u00ec Filipov come Presidente del consiglio dei ministri, e poco dopo form\u00f2 il 75\u00ba governo della Bulgaria.\nAtanasov fu uno dei sostenitori del movimento che spodest\u00f2 Todor \u017divkov dall'incarico di Presidente del Consiglio di stato, unendosi a Pet\u0103r Mladenov alla guida dell'opposizione. Nel novembre 1992 fu condannato a 10 anni di prigione per peculato, anche se in seguito fu rilasciato per problemi di salute nel 1994."}
{"id": "2769703", "revid": "287204", "url": "https://it.wikipedia.org/wiki?curid=2769703", "title": "Werther (Turingia)", "text": "Werther \u00e8 un comune di 3.450 abitanti sito nella valle del fiume Helme in Turingia (Germania).\nAppartiene al circondario (\"Landkreis\") di Nordhausen (targa NDH) ed \u00e8 indipendente delle comunit\u00e0 amministrative (\"Verwaltungsgemeinschaft\"). Il suo territorio confina a sud est con il Goldene Aue."}
{"id": "2769710", "revid": "117461705", "url": "https://it.wikipedia.org/wiki?curid=2769710", "title": "Episodi di Donna detective (prima stagione)", "text": "La prima stagione della serie televisiva Donna detective and\u00f2 in onda in prima visione su Rai 1 dal 25 novembre al 10 dicembre 2007. "}
{"id": "2769713", "revid": "97978048", "url": "https://it.wikipedia.org/wiki?curid=2769713", "title": "Nikolaos Kalogeropoulos", "text": "Dopo aver studiato giurisprudenza all'universit\u00e0 di Atene e Parigi venne eletto deputato.\nRicopr\u00ec pi\u00f9 volte la carica di ministro.\nFu membro della Massoneria. "}
{"id": "2769717", "revid": "768894", "url": "https://it.wikipedia.org/wiki?curid=2769717", "title": "Riserva naturale Complesso morenico di Castellaro Lagusello", "text": "La riserva naturale Complesso morenico di Castellaro Lagusello \u00e8 un'area naturale protetta situata in provincia di Mantova. La riserva accupa una superficie di 138,60 ettari ed \u00e8 stata istituita nel 1984 ed \u00e8 in gestione al Consorzio Parco del Mincio."}
{"id": "2769720", "revid": "278855", "url": "https://it.wikipedia.org/wiki?curid=2769720", "title": "Yonimudra", "text": "Yonimudra \u00e8 un mudr\u0101 della dottrina induista, nella tradizione yoga e buddhista realizzato con le mani e le dita. Deriva dal sanscrito dove yoni significa \"utero\" e \"mudra\" significa \"sigillo\", in quanto la posizione blocca i sensi della vista, dell'udito e dell'olfatto come un bambino nell'utero materno.\nSimbologia del mudra.\nIl mudra consente l'isolamento dalle esperienze sensibili esterne, e lascia l'adepto in pieno ascolto di se stesso e del proprio \"suono interiore\".\nPosizione.\nIl mudra si pu\u00f2 realizzare solo con le mani: posizionarsi in una \u0101sana comoda come, ad esempio, siddhasana, chiudere gli occhi, concentrarsi sulla respirazione. Giungere le mani di fronte al ventre con i palmi rivolti verso la pancia e unire i pollici in alto e, distanziando i pollici dagli indici fino a formare un largo triangolo, unire gli indici.\nIl mudra si pu\u00f2 realizzare anche con il volto, posizionando con entrambe le mani sulla faccia. Con le mani aperte, posizionare i pollici nelle orecchie chiudendone gli orifizi, chiudere gli occhi e posizionare ciascun indice sopra la relativa palpebra. Con il dito medio di ciascuna manao, chiudere le narici, porre gli anulari sopra il labbro superiore tra il naso e la bocca ed i mignoli sotto il labbro inferiore. Rilasciare il dito medio dalle narici quando si inspira od espira.\nRespirazione in Kakimudra e Yonimudra.\nPosizionare la bocca in Kakimudra, arrotolando la lingua all'esterno della bocca formando una sorta di tubo. \"Inspirare\" dalla bocca facendo passare l'aria del tubo originato dalla lingua. Mettersi in Yonimudra ed \"espirare\" dalla narice destra allentando il dito medio della mano destra.\nTornare in Kakimudra e \"inspirare\" nuovamente dalla bocca attraverso la lingua, per poi \"espirare\" in Yonimudra dalla narice sinistra, rilasciando il dito medio della mano sinistra."}
{"id": "2769723", "revid": "110783112", "url": "https://it.wikipedia.org/wiki?curid=2769723", "title": "Riserva naturale Vallazza", "text": "La riserva naturale Vallazza \u00e8 un'area naturale protetta della regione Lombardia istituita nel 1991. Consta di una vasta area umida di circa 6 km lungo il fiume Mincio che occupa una superficie di 537,50 ha nella provincia di Mantova, all'interno del Parco del Mincio.\nL'area protetta \u00e8 caratterizzata dall'alternanza di saliceti spontanei, siepi, zone paludose e specchi d'acqua ricchi di vegetazione galleggiante. Il notevole valore naturalistico \u00e8 comprovato dalla presenza di ben 279 diverse specie vegetali, delle quali 62 sono classificate come rare nella valle del fiume Po. "}
{"id": "2769727", "revid": "92723", "url": "https://it.wikipedia.org/wiki?curid=2769727", "title": "Fessurazione del calcestruzzo", "text": "La fessurazione del calcestruzzo \u00e8 un fenomeno praticamente inevitabile e si presenta sotto forma di lesioni visibili (macrofessure) ed invisibili (microfessure) causate dalle azioni esterne statiche e dinamiche e/o a coazioni che sollecitano una struttura in calcestruzzo durante tutto il periodo della sua vita. \nLa formazione di fessure nel calcestruzzo rappresenta il principale inconveniente di questo materiale specialmente ai fini della sua durabilit\u00e0.\nPer lungo tempo la formazione di fessure nel calcestruzzo fu considerata dannosa il che provoc\u00f2 un ritardo nell'impiego del cemento armato.\nSuccessivamente si intu\u00ec che se le fessurazioni rimangono finissime e pertanto si evitano le lesioni ampie, in condizioni normali la durabilit\u00e0 del materiale viene salvaguardata idoneamente.\nQuesta situazione si raggiunge mediante una distribuzione idonea dell'armatura e l'utilizzo di diametri dei tondini non eccessivi. \nMeccanismo di formazione delle fessure.\nAll'interno delle strutture, costituite da materiali isotropi e omogenei, sollecitate, gli sforzi viaggiano secondo traiettorie, denominate isostatiche, che in ogni punto si intersecano a 90\u00b0 e le relative tangenti coincidono con la direzione delle tensioni principali, che sono quelle che realmente agiscono nella membratura - in una struttura inflessa si hanno isostatiche di trazione e di compressione.\nPertanto le tensioni \u03c3 e \u03c4 sono solo valori convenzionali utilizzati per facilitare il calcolo e che scaturiscono dall'assunzione di un sistema di riferimento cartesiano con l'asse x parallelo all'asse del solido di De Saint Venant.\nGi\u00e0 nel 1927 Emil M\u00f6rsch afferm\u00f2 che la tensione di taglio \u03c4 rappresenta un valore convenzionale teorico e non una vera e propria sollecitazione.\nInfatti se si utilizza il cerchio di Mohr si pu\u00f2 constatare che, in uno stato di tensione piano, la presenza di solo taglio corrisponde a due tensioni principali (una di compressione e l'altra di trazione) che oltre ad essere perpendicolari fra loro risultano riferite ad un sistema coordinato inclinato di 45\u00b0 rispetto a quello standard.\nNella realt\u00e0, il materiale \u00e8 diverso da sezione a sezione, per cui la prima fessura si innescher\u00e0 nella sezione meno resistente, sia per superamento della \"tensione normale critica di fessurazione (Ncr)\", che per il raggiungimento del \"momento critico di fessurazione (Mcr)\". Le nuove fessure si formeranno ad una certa distanza dalla prima fino ad una condizione di stabilizzazione in cui non si formeranno pi\u00f9 nuove fratture, ma potranno verificarsi solo incrementi nell'ampiezza.\nResistenza e durabilit\u00e0.\nIl calcestruzzo, come tutti i materiali lapidei, possiede una elevata resistenza a compressione, ma una bassissima resistenza a trazione (di solito pari a 1-7 N/mm2).\nPertanto quando \u00e8 sottoposto ad azioni esterne statiche e dinamiche e/o a coazioni (quando impedite o comunque ostacolate) tali da indurre sollecitazioni di trazione superiori a quelle sopportabili dal materiale questo si fessura.\nIl calcestruzzo non armato una volta fessurato non \u00e8 pi\u00f9 in grado di sopportare sollecitazioni di trazione, di flessione o sforzo normale eccentrico, pertanto nella realizzazione delle strutture lo si abbina sempre con i ferri d'armatura. Una volta che l'elemento \u00e8 fessurato, cio\u00e8 diviso in pi\u00f9 conci definiti dalle fessure, fa s\u00ec che le barre di armatura siano sollecitate interamente a sforzo di trazione o a momento, nel caso di elemento inflesso. Le tensioni tangenziali \u03c4, che nascono lungo l'interfaccia calcestruzzo-acciaio, si oppongono cos\u00ec allo sfilamento e riducono una successiva ulteriore apertura. \nLa presenza delle armature adeguatamente disposte all'interno del conglomerato cementizio per\u00f2, seppur riducendo l'ampiezza delle macrofessure che si verificherebbero se in calcestruzzo non fosse armato, non pu\u00f2 impedirne la formazione ma solo suddividerle in diverse fessure di ampiezza inferiore.\nLa presenza di queste fessure, pur non compromettendo la resistenza del cemento armato, influisce sulla durabilit\u00e0 del materiale ed in taluni casi la riduce, esponendo le barre all'aria e innescando dei fenomeni ossidativi nell'acciaio: infatti attraverso le fessure penetrano nel calcestruzzo gli agenti aggressivi atmosferici che nel tempo possono causare il decadimento delle caratteristiche meccaniche del conglomerato ed anche dell'acciaio d'armatura. \nPertanto anche un progetto di miscela del calcestruzzo, studiato con un basso rapporto acqua/cemento al fine di ottenere una conglomerato denso e pertanto impermeabile agli agenti aggressivi esterni, pu\u00f2 essere vanificato dall'insorgere di fessure e/o microfessure (queste ultime non visibili a occhio nudo) durante la maturazione.\n\u00c8 fondamentale perci\u00f2 tenere a mente che nelle strutture in cemento armato la fessurazione \u00e8 inevitabile, poich\u00e9 il tentativo di contenere gli sforzi di trazione entro i limiti compatibili per il calcestruzzo comporterebbe strutture molto pi\u00f9 massicce e armature che lavorerebbero con valori di tensione estremamente inferiori a quelli attesi; pertanto la completa eliminazione delle lesioni risulta praticamente anti-economica. Un quadro fessurativo che non sia indice di una situazione patologica di dissesto deve essere considerato quindi non solo necessario, ma indicatore del livello di collaborazione strutturale tra calcestruzzo e acciaio.\nQuesto concetto \u00e8 alla base della teoria convenzionale del cemento armato in cui si fa riferimento all'ipotesi di \"calcestruzzo non reagente a trazione\" il che significa che tutte le sezioni risultano nella loro parte tesa completamente fessurate fino all'asse neutro.\nL'unico modo di procedere, vista l'impossibilit\u00e0 di eliminare le lesioni funzionali nel calcestruzzo, \u00e8 quello di limitare l'ampiezza delle fessure, sia per limitare l'azione degli agenti aggressivi che per esigenze di natura estetica.\nInfluenza del modulo elastico.\nOltre al basso valore della resistenza a trazione, la seconda causa principale che determina nel calcestruzzo un'elevata tendenza alla fessurazione in presenza di coazioni \u00e8 l'elevato valore del modulo di Young E che \u00e8 il responsabile della scarsa deformabilit\u00e0 soprattutto al momento della rottura sostanzialmente fragile.\nInfatti la tensioni di trazione indotta da un accorciamento pari a \u03b5 completamente impedito, dovuto ad esempio al ritiro, si pu\u00f2 calcolare in prima approssimazione con la legge di Hooke:\ndalla quale si evince che a parit\u00e0 di contrazioni la tensione che si genera \u00e8 direttamente proporzionale a E.\nRimedi.\nOltre ai rimedi classici, come la stagionatura umida del getto, che permette di ridurre le fessurazione legata ad una rapida evaporazione dell'acqua d'impasto, il ricorso ad una distribuzione idonea dell'armatura e a diametri dei tondini non eccessivi; un modo per limitare il quadro fessurativo \u00e8 quello di introdurre nella miscela fibre di diversa natura (calcestruzzi fibrorinforzati).\nNormativa.\nQuesto concetto \u00e8 stato ripreso dalle normative pi\u00f9 avanzate (Eurocodice 2, NTC 2008, ecc) con l'introduzione degli stati limite di fessurazione attraverso i quali si deve verificare che la fessurazione deve essere limitata ad un livello tale da non pregiudicare il corretto funzionamento della struttura e da renderne accettabile l'aspetto da un punto di vista estetico."}
{"id": "2769735", "revid": "15756", "url": "https://it.wikipedia.org/wiki?curid=2769735", "title": "Campofontana", "text": "Campofontana (\"Canpo\" in veneto, \"Funtan\" in cimbro) \u00e8 una localit\u00e0 dei Monti Lessini nel comune di Selva di Progno in provincia di Verona. \u00c8 una localit\u00e0 molto frequentata dai turisti soprattutto nel periodo estivo e in quello invernale nelle feste di Natale, in quest'ultimo anche perch\u00e9 in localit\u00e0 Roncari viene allestito un presepe vivente famoso in tutto il Veneto.\nStoria.\nLe origini di Campofontana non sono chiare. Si crede che nella preistoria ci fosse la presenza di un castelliere. In epoca romana questo territorio si spopol\u00f2 notevolmente per poi riacquistare abitanti nel medioevo.\nGeografia Fisica.\nTerritorio.\nIl paese di Campofontana si trova a 1224 m s.l.m. Si trova nella Lessinia Orientale nelle Prealpi Venete al confine con i comuni di Vestenanova, Badia Calavena, Crespadoro, Velo Veronese ed il Trentino-Alto Adige. Il punto pi\u00f9 alto si trova sul Monte Lobbia che svetta con i suoi 1672 metri.\nClima.\nIl territorio di Campofontana, essendo frazione di Selva di Progno, \u00e8 classificato climaticamente all'interno della fascia F. Abbiamo un inverno abbastanza rigido con temperature che possono toccare anche i -15\u00a0\u00b0C con una media attorno allo 0\u00a0\u00b0C. Durante l'estate la temperatura non supera mai i 20-25\u00a0\u00b0C. Le precipitazioni piovose sono in media di 1200 ml e la neve spesso supera i 50\u00a0cm in paese e pu\u00f2 arrivare anche ad 1 metro nelle cime pi\u00f9 alte. Nel 1985 raggiunse i -25\u00b0."}
{"id": "2769738", "revid": "287204", "url": "https://it.wikipedia.org/wiki?curid=2769738", "title": "Mitu", "text": ""}
{"id": "2769748", "revid": "628767", "url": "https://it.wikipedia.org/wiki?curid=2769748", "title": "Galaasiya", "text": "Galaasiya (in uzbeco Gallaosiyo) \u00e8 il capoluogo del distretto di Bukhara della regione di Bukhara, in Uzbekistan. Si trova circa 15\u00a0km a nord di Bukhara a un'altitudine di 231 m s.l.m., aveva 11.600 abitanti al censimento del 1989 e una popolazione stimata di 16.844 abitanti per il 2010."}
{"id": "2769750", "revid": "155634", "url": "https://it.wikipedia.org/wiki?curid=2769750", "title": "Roland Assinger", "text": "\u00c8 fratello di Armin, a sua volta sciatore alpino di alto livello\nBiografia.\nCarriera sciistica.\nSpecialista della velocit\u00e0, Assinger ottenne il primo podio in Coppa Europa il 7 marzo 1995 a Saalbach-Hinterglemm, piazzandosi 2\u00ba in discesa libera, e il primo piazzamento di rilievo in Coppa del Mondo il 15 marzo successivo sulla Stelvio di Bormio, giungendo 21\u00ba nella medesima specialit\u00e0. A fine stagione in Coppa Europa risult\u00f2 2\u00ba nella classifica della discesa libera.\nIl 9 dicembre 1995 conquist\u00f2 l'unico podio di carriera in Coppa del Mondo classificandosi al 2\u00ba posto nella discesa libera di Val-d'Is\u00e8re, alle spalle del francese Luc Alphand per 4 centesimi di secondo e davanti al connazionale Hannes Trinkl. Il 4 e il 5 febbraio 1997 conquist\u00f2 a La Thuile i suoi due unici successi di carriera in Coppa Europa, entrambi in discesa libera.\nSi conged\u00f2 della Coppa del Mondo nella stagione 2000-2001 (la sua ultima gara nel circuito fu la discesa libera di Garmisch-Partenkirchen del 27 gennaio, che chiuse al 33\u00ba posto); gareggi\u00f2 ancora due anni in Coppa Europa, conquistando il suo ultimo podio nella discesa libera di Laax del 19 dicembre 2002 (2\u00ba) e disputando la sua ultima gara l'11 marzo 2003 a Piancavallo, piazzandosi 5\u00ba nella medesima specialit\u00e0. Negli anni seguenti, fino al gennaio del 2005, partecip\u00f2 sporadicamente a gare FIS e locali; in carriera non prese parte n\u00e9 a rassegne olimpiche n\u00e9 iridate.\nCarriera da allenatore.\nDopo il ritiro \u00e8 divenuto allenatore nei quadri della Federazione sciistica dell'Austria, responsabile delle velociste dalla stagione 2012-2013 alla stagione 2019-2020.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "2769753", "revid": "124201010", "url": "https://it.wikipedia.org/wiki?curid=2769753", "title": "Luigi Pelazza", "text": "Biografia.\n, si trasferisce ad Alghero e .\nDal 1997 per pochi anni si occupa di commercio di gioielleria e pietre preziose ad Alghero.\nDal 2002 entra a far parte del programma \"Le iene\" occupandosi soprattutto dei servizi all'estero. Nel 2007 fa da inviato a \"Scappati con la cassa\" su Italia 1, programma condotto da Sabrina Nobile, che si occupa di cercare truffatori italiani fuggiti all'estero. Nello stesso anno riceve il premio \"Guido Carletti\" in seguito a un servizio per Le iene girato nella Repubblica Democratica del Congo.\nNel 2010 sostiene Roberto Formigoni come candidato alla regione Lombardia attraverso un video intitolato \"Formigoni voce del verbo fare\", girato nell'ufficio delle Iene in cui gli inviati registrano le presentazioni dei servizi.\nIl 9 luglio 2010 a Merate sposa Federica Arlandi.\nNel 2012 \u00e8 conduttore e inviato del programma di Italia 1 di una sola puntata \"Insider\".\nDal 2013 non \u00e8 pi\u00f9 giornalista e nell'anno successivo \u00e8 fra i testimonial, insieme ad altri inviati della trasmissione di italia 1, dell'azienda Linkem, attivit\u00e0 pubblicitaria che da giornalista non avrebbe potuto svolgere.\nDa settembre 2014 conduce, insieme a Nicoletta, il programma \"Password \" ogni venerd\u00ec su RTL 102.5. \nNel 2016 \u00e8 processato per concorso in sostituzione di persona.\nIl 2 febbraio 2021 viene condannato per violenza privata per essersi introdotto in indebitamente a casa di Guia Soncini. Viene inizialmente condannato a 3 mesi di reclusione pena poi riconvertita in 15.000 euro di multa."}
{"id": "2769764", "revid": "287204", "url": "https://it.wikipedia.org/wiki?curid=2769764", "title": "Carur\u00f9", "text": ""}
{"id": "2769776", "revid": "574302", "url": "https://it.wikipedia.org/wiki?curid=2769776", "title": "Mozambico ai Giochi olimpici", "text": "Il Mozambico ha partecipato per la prima volta ai Giochi olimpici nel 1980.\nGli atleti mozambicani hanno vinto due medaglie ai Giochi olimpici estivi, entrambe con Maria Mutola, mentre non hanno mai partecipato ai Giochi olimpici invernali.\nIl Comitato Olimpico Nazionale del Mozambico venne creato e riconosciuto nel 1979."}
{"id": "2769780", "revid": "171417", "url": "https://it.wikipedia.org/wiki?curid=2769780", "title": "Nos Es Muy Conocida", "text": ""}
{"id": "2769790", "revid": "767487", "url": "https://it.wikipedia.org/wiki?curid=2769790", "title": "Victor Deniran", "text": "Carriera.\nDeniran ha iniziato la sua carriera in patria con il . Nell'inverno del 2008, Deniran \u00e8 andato in prova con lo in Bulgaria e sei mesi dopo ha firmato il primo contratto professionale con il club. Gli fu data la maglia con il numero 14. Ha fatto il suo debutto ufficiale nella massima serie bulgara in una partita contro il il 9 agosto 2008. Victor ha giocato per 90 minuti. Lo Slavia ha perso per 0-3."}
{"id": "2769792", "revid": "1347902", "url": "https://it.wikipedia.org/wiki?curid=2769792", "title": "P\u00ebtr Klimuk", "text": "Biografia.\nNato il 10 luglio 1942 a Kamaro\u016dka, Voblasc' di Br\u0117st, RSS Bielorussa, \u00e8 stato il primo cosmonauta bielorusso. Nel 1964 si \u00e8 arruolato nell'Aeronautica Militare Sovietica e l'anno successivo \u00e8 stato selezionato come cosmonauta. \u00c8 stato per la prima volta nello spazio nel 1973, a bordo della Sojuz 13. \u00c8 tornato nello spazio nel 1975 con la Sojuz 18 e nel 1978 con la Sojuz 30; in quest'ultimo volo, che faceva parte del programma Intercosmos, Klimuk ha volato insieme con il polacco Miros\u0142aw Hermaszewski. Lasciato il corpo dei cosmonauti nel 1978, Klimuk ha lavorato al Centro di addestramento cosmonauti Jurij Gagarin a Citt\u00e0 delle Stelle; nel 1991 \u00e8 stato promosso capo dello stesso Centro Addestramento ed \u00e8 rimasto in questo posto fino al suo ritiro, avvenuto nel 2003. Si \u00e8 inoltre congedato dall'Aeronautica Militare con il grado di generale.\nKlimuk \u00e8 sposato e ha un figlio.\n\u00c8 autore di due opere sul volo umano nello spazio i cui titoli (in inglese) sono \"Beside the Stars\" e \"Attack on Weightlessness\".\nRiconoscimenti.\nA P\u00ebtr Klimuk \u00e8 stata conferita una lunga serie di onorificenze tra le quali per due volte quella di Eroe dell'Unione Sovietica e per tre volte l'Ordine di Lenin; \u00e8 stato inoltre insignito dell'ordine polacco di \"Krest Grunwald\" e delle medaglie d'oro intitolate a \"Tsiolkovski\", a \"Jurij Gagarin\" e di quella dell'Accademia delle scienze polacca.\n\u00c8 cittadino onorario delle citt\u00e0 di Kaluga, Gagarin e Zhezkazgan."}
{"id": "2769799", "revid": "436907", "url": "https://it.wikipedia.org/wiki?curid=2769799", "title": "Download to Donate", "text": "Download to Donate \u00e8 un programma creato da Music for Relief, una organizzazione non-profit istituita dal gruppo musicale statunitense Linkin Park nel 2005 per aiutare le vittime delle catastrofi naturali e per cercare di prevenire tali catastrofi.\nMusic for Relief lavora al fianco di United Nations Foundation, Habitat for Humanity e la Dave Matthews Band per fornire cibo, acqua, forniture mediche e abitazioni sostenibili per le persone colpite dal terremoto di Haiti del 2010.\nDownload to Donate for Haiti.\nDownload to Donate for Haiti \u00e8 la prima raccolta di Music for Relief.\n\"Download to Donate for Haiti V2.0\".\nSul sito ufficiale di Music For Relief, venne rivelato che sarebbe stata pubblicata una versione aggiornata di \"Download to Donate for Haiti\" chiamata \"Download to Donate for Haiti V2.0\", pubblicato l'11 gennaio 2011. Tutte le tracce della precedente raccolta sono incluse in essa.\n\"Download to Donate: Tsunami Relief\".\nDownload to Donate: Tsunami Relief \u00e8 un'altra raccolta di Music for Relief contenente 26 brani di vari artisti per aiutare le vittime del terremoto del Giappone del 2011. La raccolta \u00e8 stata lanciata il 22 marzo 2011. Le canzoni non sono pi\u00f9 disponibili per l'acquisto dal 7 giugno dello stesso anno."}
{"id": "2769800", "revid": "767487", "url": "https://it.wikipedia.org/wiki?curid=2769800", "title": "Last One Standing", "text": "Last One Standing \u00e8 il singolo di debutto del gruppo musicale pop britannico Girl Thing, pubblicato il 10 luglio 2000 dall'etichetta discografica RCA.\nLa canzone, scritta da Kennedy, Percy, Merrill, le Girl Thing e Lever, viene successivamente inserita nell'album di debutto del gruppo, l'eponimo \"Girl Thing\", pubblicato l'anno dopo."}
{"id": "2769820", "revid": "124281581", "url": "https://it.wikipedia.org/wiki?curid=2769820", "title": "Ruggero Moscati", "text": "Biografia.\nStudi e interessi storiografici.\nStudi\u00f2 all'Universit\u00e0 di Napoli, dove fu allievo di Michelangelo Schipa, e la sua formazione risent\u00ec dello stretto contatto con il crocianesimo dominante negli ambienti dell'intellettualit\u00e0 napoletana. \nLa sua attivit\u00e0 scientifica si rivolse principalmente a due filoni storiografici, distinti e occasionalmente convergenti: le vicende del Mezzogiorno d'Italia e la storia diplomatica, un interesse, quest'ultimo, coltivato anche su influsso di Gioacchino Volpe.\nAttivit\u00e0 accademica.\nHa insegnato storia all'Universit\u00e0 di Messina dal 1950 e, dal 1967, storia moderna all'Universit\u00e0 di Roma. \nRestauro del Castello della Rocca.\nNegli anni sessanta, Moscati acquist\u00f2 e sottopose a restauro il rudere del castello baronale di Rocca Cilento, frazione del comune di Lustra, da lui avvertito come luogo simbolico della storia del Cilento e delle varie vicende che vi si sono succedute, dal gastaldato di Lucania della Langobardia Minor, alla dominazione normanna, alla baronia del Cilento di cui fu sede sotto i Sanseverino. \nIl castello divenne punto di ritrovo di storici e sede di convegni, ma il rapporto con questa sua opera conobbe fortune alterne, con alti e bassi, funestato, come fu, da furti e vandalismi.\nOpere.\nPer la serie \"I documenti diplomatici italiani\", pubblicata dall'Istituto Poligrafico e Zecca dello Stato, ha curato i seguenti volumi:"}
{"id": "2769823", "revid": "86343", "url": "https://it.wikipedia.org/wiki?curid=2769823", "title": "Papunaua", "text": ""}
{"id": "2769824", "revid": "116944", "url": "https://it.wikipedia.org/wiki?curid=2769824", "title": "Reale ordine delle Due Sicilie", "text": ""}
{"id": "2769828", "revid": "726373", "url": "https://it.wikipedia.org/wiki?curid=2769828", "title": "San nen B-gumi Kinpachi-sensei", "text": ", meglio conosciuto come , \u00e8 un dorama, ovvero un drama giapponese.\nIl dorama \u00e8 molto popolare in Giappone, ma non \u00e8 stato pubblicato al di fuori del territorio nipponico.\nTrama.\n\"Kinpachi-sensei\" \u00e8 la storia di una classe del terzo anno di una scuola media in Giappone, la Daij\u016b Junior High School (realmente esistente).\nL'insegnante della classe \u00e8 , interpretato da Tetsuya Takeda.\n\"Kinpachi-sensei\" tratta di problemi comuni agli adolescenti, come omosessualit\u00e0, disturbo dell'identit\u00e0 di genere, bullismo, gravidanza giovanile, suicidio, fumo tra i giovani, hikikomori e voti scolastici.\nEpisodi.\nLa serie \u00e8 stata prodotta dal 1979 al 2008, per un totale di otto stagioni.\nIl videogioco.\n\u00c8 stato creato, sulla base del successo della serie, un videogioco di ruolo per PlayStation 2, mai commercializzato fuori dal Giappone, dal titolo ."}
{"id": "2769832", "revid": "599013", "url": "https://it.wikipedia.org/wiki?curid=2769832", "title": "Castello di Andr\u00e0z", "text": ""}
{"id": "2769833", "revid": "326822", "url": "https://it.wikipedia.org/wiki?curid=2769833", "title": "Kinpachi-sensei", "text": ""}
{"id": "2769834", "revid": "326822", "url": "https://it.wikipedia.org/wiki?curid=2769834", "title": "Kinpachi sensei", "text": ""}
{"id": "2769836", "revid": "767487", "url": "https://it.wikipedia.org/wiki?curid=2769836", "title": "I Love You, Man", "text": "I Love You, Man \u00e8 un film del 2009 diretto da John Hamburg ed interpretato da Paul Rudd e Jason Segel.\nL'opera \u00e8 incentrata sulla mancanza di amici del tranquillo Peter Klaven e del legame che si instaura tra lui e il bizzarro Sydney Fife. \u00c8 stata distribuita in Italia il 21 agosto 2009 dalla Universal Pictures.\nTrama.\nL'agente immobiliare Peter Klaven sta per sposare la fidanzata Zooey. Durante un pranzo a casa Klaven, viene fuori che Peter non ha mai avuto dei veri e propri amici maschi, prediligendo fin da piccolo la compagnia femminile e ogni volta che era coinvolto in una storia, faceva cadere i suoi amici maschi nel dimenticatoio.\nAl lavoro, le colleghe donne si complimentano con lui mentre il suo collega Tevin Downey invece \u00e8 troppo preso dai video porno. Dopo l'appuntamento settimanale di scherma, Peter invita i suoi compagni ad uscire ma scopre che loro hanno organizzato un campeggio per festeggiare l'addio al celibato di uno di loro e lui \u00e8 stato escluso perch\u00e9 non \u00e8 mai praticamente uscito con loro dopo gli allenamenti.\nUna volta a casa, origlia una conversazione tra Zooey e le sue amiche mentre esprimevano le loro preoccupazioni per la sua mancanza di stretti amici maschi, Peter si rende conto che ha bisogno di trovare amici maschi al fine di avere un testimone per il suo imminente matrimonio. Peter allora si rivolge a suo fratello Robbie, un personal trainer omosessuale, per i consigli su come approfondire un'amicizia platonica maschile.\nI primi tentativi sono alquanto maldestri; Peter ormai ha perso le speranze, per questo si butta sul lavoro. Un giorno per\u00f2 incontra Sydney Fife, un investitore, e rimane molto colpito dal suo modo di fare. Dopo essersi scambiati i biglietti da visita ed essere spronato dal fratello, Peter, seppur con molta difficolt\u00e0, lascia un messaggio nella segreteria di Sydney, che poco dopo lo richiama per organizzare un'uscita.\nDopo aver mangiato e bevuto insieme, Sydney gli fa delle domande personali: Peter all'inizio \u00e8 piuttosto restio, ma in breve gli confessa alcuni fatti molto intimi, come il fatto che la sua fidanzata non ama avere un rapporto sessuale orale con lui. La serata termina con Peter ubriaco che deve prendere un taxi per tornare a casa. I due iniziano quindi a vedersi regolarmente, e Sydney viene invitato persino alla cena di fidanzamento di Peter. Durante il brindisi rituale, Sydney tiene un discorso che finisce con un allusivo invito a Zooey a praticare sesso orale al fidanzato, il tutto di fronte ai genitori di Peter.\nIn macchina di ritorno a casa, Zooey \u00e8 molto arrabbiata e i due litigano, ma poi fanno pace. In garage, Sydney si scusa.\nQualche tempo dopo durante un concerto, Peter e Sydney si scatenano e ignorano completamente Zooey. Durante la scelta per lo smoking, Sydney chiede a Peter perch\u00e9 vuole sposare Zooey, ma l'amico non sa rispondergli. Zooey si dimostra sempre pi\u00f9 insofferente per il forte legame tra Peter e Sydney, e inizia a sentirsi esclusa e trascurata da Peter.\nProduzione.\nIl copione del film \u00e8 stato originariamente scritto da Larry Levin, \u00e8 stato acquistato ed \u00e8 rimasto inutilizzato circa undici anni prima che il film fosse realizzato. In seguito il copione \u00e8 stato offerto a John Hamburg, che dopo aver accettato di dirigere il film, ha riscritto in parte la sceneggiatura ispirandosi a sue esperienze personali e rendendo il tutto il pi\u00f9 reale possibile.\nIl film \u00e8 stato annunciato nel dicembre del 2007 e la produzione del film \u00e8 stata avvista dopo il marzo 2008, sotto la produzione della DreamWorks Pictures, coinvolgendo la Montecito Picture Company di Ivan Reitman. Le riprese del film hanno avuto luogo interamente a Los Angeles, in varie parti della citt\u00e0 come Venice Beach e Silver Lake.\nCast.\nI protagonisti del film sono Paul Rudd e Jason Segel, che avevano gi\u00e0 recitato insieme nei film \"Molto incinta\" e \"Non mi scaricare\". Rashida Jones interpreta Zooey, la futura moglie di Peter, mentre Sarah Burns e Jaime Pressly interpretano le sue migliori amiche. Andy Samberg \u00e8 il fratello gay di Peter, mentre J. K. Simmons e Jane Curtin interpretano i loro genitori. Jon Favreau interpreta il burbero marito di Denise. Favreau ha iniziato a recitare nel film poco dopo l'uscita nelle sale di \"Iron Man\", da lui diretto del 2008.\nIl film \u00e8 impreziosito da diversi cameo, tra cui Lou Ferrigno, che interpreta se stesso. David Krumholtz appare brevemente nel ruolo di uno degli amici di Sydney. Vi sono anche alcune illustri apparizioni musicali, i Rush interpretano se stessi quando Sydney e Peter li vanno a vedere in concerto, mentre gli OK Go appaiono nei titoli di coda come un gruppo che suona durante la cerimonia nuziale.\nIncassi.\nIl film ha debuttato negli Stati Uniti il 20 marzo 2009 con una distribuzione del film in oltre 2.500 cinema, con un incasso nel primo fine settimana pari a 17,810,270 dollari. \u00c8 rimasto per cinque settimane nella top ten, guadagnando solo negli Stati Uniti 71,440,011 di dollari. A livello internazionale la pellicola ha guadagnato complessivamente 91,413,350 dollari. In Italia il film \u00e8 uscito il 21 agosto 2009, in pieno periodo estivo, guadagnando nel breve periodo di permanenza nelle sale cinematografiche un totale di 29.369 euro.\nControversie.\nUna delle figlie di Anwar al-Sadat ha sporto querela contro i produttori del film, perch\u00e9 al cane di Sydney Fife \u00e8 stato dato il nome del padre, motivando la scelta del nome con la somiglianza con l'ex presidente egiziano. L'avvocato della famiglia ha chiesto le scuse ufficiali tramite l'ambasciata statunitense."}
{"id": "2769837", "revid": "71433", "url": "https://it.wikipedia.org/wiki?curid=2769837", "title": "I Love You Man", "text": ""}
{"id": "2769840", "revid": "287204", "url": "https://it.wikipedia.org/wiki?curid=2769840", "title": "Yavarat\u00e8", "text": ""}
{"id": "2769842", "revid": "287204", "url": "https://it.wikipedia.org/wiki?curid=2769842", "title": "Yavarate", "text": ""}
{"id": "2769843", "revid": "287204", "url": "https://it.wikipedia.org/wiki?curid=2769843", "title": "Open (album)", "text": ""}
{"id": "2769845", "revid": "119778843", "url": "https://it.wikipedia.org/wiki?curid=2769845", "title": "Gianfranco Parolini", "text": "Biografia.\nAttivo tra gli anni cinquanta e i settanta, la sua produzione riguard\u00f2 i tipici generi commerciali in voga nel periodo: western all'italiana, peplum, film di spionaggio italiani, commedie, film di guerra. Alcuni suoi film furono interpretati da attori celebri come Lee Van Cleef, Klaus Kinski, Yul Brynner."}
{"id": "2769850", "revid": "116944", "url": "https://it.wikipedia.org/wiki?curid=2769850", "title": "Ordine Reale delle Due Sicilie", "text": ""}
{"id": "2769851", "revid": "767487", "url": "https://it.wikipedia.org/wiki?curid=2769851", "title": "Jake Nava", "text": "Biografia.\nNato e cresciuto nel quartiere londinese di Hackney, Jake Nava si \u00e8 trasferito negli Stati Uniti d'America in cui ha avviato una prolifica carriera di regista videografico. Nel 1994 ha debuttato nel settore dirigendo un video della cantante inglese Lulu, intitolato \"Goodbye Baby and Amen\". Nel settembre 2000 lavora al videoclip di \"Holler\", singolo della celebre band britannica Spice Girls. Nel luglio dell'anno successivo ritorna a lavorare con la boy band Blue nel video di \"Too Close\", per il quale aveva gi\u00e0 diretto il video \"Fly by II\".\nTra giugno e luglio 2002, Nava dirige due video della girl band Atomic Kitten, anch'essa britannica; il 2003 segna una svolta nella sua carriera: per la prima volta dirige videoclip americani, lavorando a due singoli consecutivi della cantante Beyonc\u00e9, \"Crazy in Love\" e \"Baby Boy\", che gli faranno guadagnare fama e riconoscimenti. L'anno successivo lavora dapprima con Kylie Minogue nel video di \"Red Blooded Woman\", dirige per la prima volta Britney Spears nel videoclip di \"My Prerogative\", cover di Bobby Brown, e filma un nuovo video di Beyonc\u00e9, \"Naughty Girl\". Nel 2015 lavora con Lana Del Rey nel video del primo singolo estratto dall'album \"Honeymoon\"."}
{"id": "2769870", "revid": "106908", "url": "https://it.wikipedia.org/wiki?curid=2769870", "title": "Lisa di Antonio Maria Gherardini", "text": ""}
{"id": "2769872", "revid": "287204", "url": "https://it.wikipedia.org/wiki?curid=2769872", "title": "Puerto Carreno", "text": ""}
{"id": "2769875", "revid": "110157", "url": "https://it.wikipedia.org/wiki?curid=2769875", "title": "Open (Shaznay Lewis)", "text": "Open \u00e8 l'album di debutto della cantante pop britannica Shaznay Lewis, componente del noto gruppo musicale All Saints.\nL'album, prodotto da K-Gee, Rick Nowels e gli Absolute, \u00e8 stato pubblicato il 19 luglio 2004 dall'etichetta discografica London, e ne sono stati estratti i singoli \"I Never Felt Like This Before\" e \"You\"."}
{"id": "2769877", "revid": "110157", "url": "https://it.wikipedia.org/wiki?curid=2769877", "title": "Nokia 6215i", "text": "Il Nokia 6215i \u00e8 un telefono cellulare prodotto dall'azienda finlandese Nokia e messo in commercio nel 2006."}
{"id": "2769878", "revid": "98077", "url": "https://it.wikipedia.org/wiki?curid=2769878", "title": "Lex Clodia de Civibus Romanis Interemptis", "text": ""}
{"id": "2769884", "revid": "1888702", "url": "https://it.wikipedia.org/wiki?curid=2769884", "title": "Afan Lido Football Club", "text": "L'Afan Lido Football Club \u00e8 una societ\u00e0 calcistica gallese con sede nella citt\u00e0 di Port Talbot.\nStoria.\nIl club fu fondato nel 1967 e inizialmente prese parte al campionato del distretto di Neath Port Talbot. Nella stagione 1971/72 la squadra entr\u00f2 a far parte della Welsh Football League. Nel 1992 fu uno dei membri fondatori della \"League of Wales\".\nIl club ha vinto per tre volte la Coppa di lega (1992/93, 1993/94 e 2011/12) ed ha raggiunto in una occasione la finale della Coppa del Galles, venendo poi sconfitto dal Carmarthen Town (2006/07).\nLa squadra si qualific\u00f2 per la Coppa UEFA 1995-1996, competizione nella quale fu eliminata nel turno preliminare dalla formazione lettone del RAF Jelgava."}
{"id": "2769887", "revid": "327094", "url": "https://it.wikipedia.org/wiki?curid=2769887", "title": "Afan Lido F.C.", "text": ""}
{"id": "2769888", "revid": "339392", "url": "https://it.wikipedia.org/wiki?curid=2769888", "title": "Berlin International Film Festival", "text": ""}
{"id": "2769890", "revid": "1543377", "url": "https://it.wikipedia.org/wiki?curid=2769890", "title": "Virgilio Muzzi", "text": "\u00c8 noto per aver fatto parte dello staff storico di disegnatori che hanno realizzato Tex.\nBiografia.\nCollaboratore per lungo tempo dell'attuale Sergio Bonelli Editore con cui inizia a lavorare fin dal 1946, oltre che di altre case editrici, tra cui la Editoriale Dardo, ha fatto parte del ristretto gruppo di professionisti (tra cui Francesco Gamba e Erio Nicol\u00f2) che nei primi anni sessanta affiancarono Galep, il creatore grafico di Tex, nella realizzazione delle storie del celebre ranger. La prima storia che fu chiamato a disegnare esce ancora nel formato a strisce e fa parte della serie denominata \"Citt\u00e0 d'Oro\", per la quale illustra la storia intitolata \"Contrabbando\" su testi del creatore della serie Giovanni Luigi Bonelli, ora incluso nell'albo del formato attuale n. 44 \"Un'audace rapina\".\nNegli anni seguenti gli verranno affidati altri episodi di Tex fino al numero 183, uscito nel gennaio del 1976, del quale disegna solamente 18 tavole e con il quale terminer\u00e0 il suo impegno sulla testata. Va inoltre detto che Muzzi disegn\u00f2 la maggior parte delle sue storie di Tex in coppia con Galleppini, cui spettava il compito di realizzare solamente il volto del personaggio.\nSempre l'editore milanese incarica Muzzi anche la realizzazione di tre albi di Mister No. Muore a Codogno (in provincia di Lodi) il 25 febbraio 2010, all'et\u00e0 di 86 anni.\nOltre che sul mercato nazionale italiano, Muzzi collabor\u00f2 nella sua lunga carriera anche ad alcune testate di vari editori esteri."}
{"id": "2769892", "revid": "438678", "url": "https://it.wikipedia.org/wiki?curid=2769892", "title": "I bucanieri", "text": "I bucanieri (\"The Buccaneer\") \u00e8 un film in Technicolor e in VistaVision del 1958 diretto da Anthony Quinn, il solo film che l'attore firm\u00f2 come regista.\nTrama.\nAmbientato nel 1812 a New Orleans, dove si fronteggiano inglesi e americani in guerra. Il generale Andrew Jackson trova aiuto nella flotta messa insieme dal pirata Jean Lafitte, ravveduto dall'amore per una dama aristocratica. Lafitte aiuta a sconfiggere gli inglesi sbarcati e in fase di attacco verso la citt\u00e0, ottenendo in cambio la libert\u00e0 per s\u00e9 e per i suoi uomini. Ma questi avevano abbordato anche una nave americana: Jackson comunque mantiene la promessa e non arresta il pirata, che pu\u00f2 andarsene, solo e con la sua nave.\nProduzione.\nCecil B. DeMille doveva curare questa nuova versione de \"I filibustieri\", suo film del 1938, ma si ammal\u00f2. Cos\u00ec affid\u00f2 la regia al genero (Quinn all'epoca era sposato con Katherine DeMille), che nel film precedente aveva sostenuto la parte di Beluche, mentre come produttore scelse il suo vecchio amico Henry Wilcoxon, attore in numerosi suoi film e gi\u00e0 aiuto-regista. DeMille supervision\u00f2 il lavoro di entrambi e apparve nel film in un prologo di presentazione.\nDouglass Dumbrille apparve in ambedue le versioni: nel primo film, nel ruolo del governatore William Claiborne, nel secondo, nelle vesti di un funzionario del porto.\nCharlton Heston aveva gi\u00e0 interpretato il personaggio di Andrew Jackson cinque anni prima nel film \"Schiava e signora\" di Henry Levin\".\"\nRiconoscimenti.\nIl film ottenne una candidatura all'Oscar ai migliori costumi."}
{"id": "2769894", "revid": "114239495", "url": "https://it.wikipedia.org/wiki?curid=2769894", "title": "Gianolio", "text": "La frazione Gianolio appartiene al comune di Valdilana ed \u00e8 situata nella parte orientale della Provincia di Biella e dista dal capoluogo.\nNell'anno 1968 le frazioni e i comuni di Valle Mosso, tra i quali Mosso e la frazione di Gianolio, furono gravemente danneggiati da una forte alluvione.\nAltre notizie.\nLa frazione, possiede un antico e restaurato lavatoio, il quale viene utilizzato tutt'oggi dai frazionari come fonte d'acqua potabile.\nProbabilmente prende il nome dal fondatore Luca Van Gianoli che la rese un paese basato sull agricoltura e qui venne probabilmente fondato uno dei pi\u00f9 famosi istituti agrari, distrutto durante la seconda guerra mondiale.\nLa frazione \u00e8 accessibile a chiunque venga a visitarla, ogni casa \u00e8 raggiunta da una strada cubettata percorribile a piedi. Un tempo la frazione era caratteristica per i suoi boschi, le case,i pascoli odiernamente alcune case sono disabitate e molti terreni associati a tali edifici sono stati abbandonati e quindi rimasti incolti.\nDa Gianolio \u00e8 possibile ammirare il monte Rovella e la conca che forma con la parte di montagna gianoliese.\nLa frazione \u00e8 delimitata da due torrenti alle estremit\u00e0, il primo salendo da Mosso verso Pistolesa \u00e8 il torrente Rio Gianolio mentre una volta attraversata la frazione si trova il torrente Caramezzana (Caranzana) il quale offre ottime acque ricche di trote fario autoctone.\nVicino a Gianolio \u00e8 situato il ponte della Pistolesa che dista dalla frazione di 0,54\u00a0km e separa il comune di Mosso da quello di Veglio. Dal centro di questo viadotto viene praticato il bungee jumping; l'altezza del ponte \u00e8 di 152\u00a0m, mentre la misura in lunghezza \u00e8 pari a 350\u00a0m. Nei pressi della postazione per il bungee jumping si trova anche un parco avventura piuttosto noto, che ricade per\u00f2 interamente nel comune di Veglio."}
{"id": "2769897", "revid": "671029", "url": "https://it.wikipedia.org/wiki?curid=2769897", "title": "Nicol\u00f2 Barbaro", "text": "Biografia.\nMembro dell'importante famiglia patrizia dei Barbaro, imbarcatosi su una galea come medico di bordo, negli anni 1451-53 si trovava a Costantinopoli, dove fu testimone dell'assedio della citt\u00e0 da parte dei Turchi Ottomani. Il 29 maggio 1453, giorno della presa della citt\u00e0, riusc\u00ec a fuggire per mare con altri compagni. Di quegli avvenimenti ci ha lasciato una cronaca dettagliata scritta nel volgare veneziano dell'epoca, ripubblicata poi nel 1856."}
{"id": "2769900", "revid": "1305772", "url": "https://it.wikipedia.org/wiki?curid=2769900", "title": "Donald Robertson", "text": ""}
{"id": "2769905", "revid": "287204", "url": "https://it.wikipedia.org/wiki?curid=2769905", "title": "Giorgio Bonola", "text": "Biografia.\nPartecip\u00f2 al grande progetto dei Quadroni di San Carlo, che coinvolse pi\u00f9 di cinquanta dipinti di diversi artisti, presente all'interno del Duomo di Milano, in tributo alla vita e ai miracoli di san Carlo Borromeo. Fu anche commerciante e gran collezionista d'arte.\nScrisse un libro riguardo alla sua collezione, \"Una raccolta di antichi disegni di pittori italiani di varie epoche\", e un manoscritto intitolato \"Codice Bonola\", andato perso dopo la sua morte fra gli eredi, fatto che ha dato il via a una distribuzione delle opere della sua collezione in luoghi diversi, come il Museo Nazionale di Varsavia, il museo di Belle arti di Santiago, in Cile."}
{"id": "2769907", "revid": "599013", "url": "https://it.wikipedia.org/wiki?curid=2769907", "title": "Emiliano Macchi", "text": "Biografia.\nFiglio di Marcello Macchi (fratello di Lando Macchi, giocatore di Torino e Bari) e di Marisa Chiarugi, sorella di Luciano Chiarugi, inizi\u00f2 la carriera giocando insieme al gi\u00e0 affermato zio nella Fiorentina e ci\u00f2 caus\u00f2 qualche critica.\nRitiratosi, si dedic\u00f2 all'attivit\u00e0 di agente immobiliare.\nCarriera.\nClub.\nPrimi anni e primo passaggio alla Fiorentina.\nCresciuto nella squadra dilettantistica del , approda alla nell'estate del 1970 dopo un periodo di prova, ma essendo il suo cartellino ancora in mano alla squadra precedente, viene squalificato per alcuni mesi e quindi girato alla Marinese.\nTornato a Firenze, esordisce con la maglia viola il 6 settembre 1970 in Fiorentina- (1-0) di Coppa Italia. L'8 novembre di quell'anno debutta in Serie A, nella partita -Fiorentina (1-1), totalizzando a fine campionato 6 presenze; inoltre viene sconfitto nelle finali della Coppa delle Alpi 1970 e della Coppa Anglo-Italiana 1973.\nA fine stagione viene dato in prestito al , dove disputa undici partite e realizza anche il suo primo gol in Serie A, il 31 ottobre 1971, nel match in cui i partenopei prevalsero in casa del grazie alla sua rete. Quell'anno sempre con il Napoli, disputa anche la finale di Coppa Italia, persa contro il 2-0, e il Torneo di Viareggio, in cui si frattura la gamba nella partita contro la Fiorentina.\nA fine stagione ritorna con i viola, totalizzando 8 presenze e vincendo il Torneo di Viareggio. Nell'estate del 1973 viene ceduto a titolo definitivo al L.R. Vicenza, dove resta per due anni, per poi passare nel 1975 al . Quell'anno disputa 30 incontri con 9 gol all'attivo tra campionato e Coppa Italia, e proprio in questa manifestazione si rese protagonista, prima con una tripletta alla Lazio, poi segnando a pochi minuti del termine la rete del 2-0 del Verona nella partita contro l' decisiva per l'accesso alla finale. La finale disputata poi allo Stadio Olimpico di Roma fu vinta dal per 4-0, e Macchi entr\u00f2 nella ripresa.\nDurante le due stagioni al , ebbe la possibilit\u00e0 di giocare nelle competizioni continentali per clubs: ci\u00f2 accadde il 29 settembre 1976 nella gara di ritorno del Primo turno di Coppa UEFA - stagione 1976-77 - contro i tedeschi orientali del . Gioc\u00f2 l'intera partita ed ebbe la soddisfazione di segnare la rete del 3 a 1 finale per il Cesena; vittoria inutile per\u00f2 in quanto la squadra romagnola aveva perso per 3 a 0 la gara d'andata.\nDopo una stagione nella Reggiana di Edmondo Fabbri, Macchi concluse la carriera professionistica nel in C2 e prese il patentino di allenatore a Coverciano che per\u00f2 non utilizz\u00f2 mai.\nGioc\u00f2 ancora un paio di stagioni tra i dilettanti nel Perignano, per poi staccarsi definitivamente dall'ambiente del calcio. In carriera ha totalizzato complessivamente 82 presenze e 7 reti in Serie A e 17 presenze e 3 reti in Serie B\nNazionale.\nVanta due convocazioni e una presenza con la Nazionale di calcio dell'Italia Under-21, esattamente il 6 dicembre 1970 a Breslavia: entr\u00f2 al 49' al posto di Angelo Orazi nella gara amichevole persa per 2 a 0 contro la Polonia."}
{"id": "2769910", "revid": "124522656", "url": "https://it.wikipedia.org/wiki?curid=2769910", "title": "Vittore di Marsiglia", "text": "Agiografia.\nSecondo Amedeo Thierry storico del XIX secolo, Vittore, ufficiale della Guardia imperiale sarebbe arrivato a Marsiglia in occasione di una visita alla citt\u00e0 da parte dell'imperatore Massimiano..\nNel febbraio 303, in un Impero Romano gi\u00e0 ben evangelizzato, ove la fede cristiana era penetrata in diversi strati della popolazione, esplose una persecuzione improvvisa, brutale e sistematica, che fece migliaia di vittime in tutto l'impero. \n&lt;br&gt;Vittore era scampato alla decimazione della Legione tebana, massacrata sotto gl'imperatori Diocleziano e Massimiano (285-305) ad Agaune (oggi Saint-Maurice, nel Vallese in Svizzera), secondo Sant'Eucherio. Vittore fu tra coloro che a Marsiglia sub\u00ec il martirio per essersi rifiutato di abiurare la fede cristiana.\nL'8 luglio del 303 (o del 304 secondo alcune fonti), un ufficiale della Legione tebana di nome Vittore fu portato innanzi al tribunale di Marsiglia ove risiedeva il prefetto del pretorio Euticio. Questo ufficiale si rifiutava di percepire la sua paga e si proclamava cristiano. Essendosi rifiutato di compiere i sacrifici agli dei, come gli chiese il giudice, Vittore fu trascinato per la citt\u00e0 con le braccia legate dietro la schiena. Riportato di fronte al giudice, Vittore si rifiut\u00f2 nuovamente di sacrificare: \u00abIo non sacrificher\u00f2: ci\u00f2 [il sacrificio, \"n.d.r.\"] \u00e8 dovuto a Dio Creatore, non ad una creatura\u00bb. Udendo ci\u00f2 Asterio gli diede uno schiaffo ed i soldati lo presero a randellate. Dopo di che Asterio ordin\u00f2 di radiarlo dai ranghi e di martirizzarlo con corregge di cuoio, quindi fu rinchiuso in una segreta.\nIl 21 luglio Vittore fu nuovamente tradotto innanzi al prefetto Euticio, di fronte al quale egli si rifiut\u00f2 a pi\u00f9 riprese di eseguire sacrifici agli dei. Il giudice gli pose innanzi l'altare ove avrebbe dovuto eseguire i sacrifici ma Vittore non ne sopport\u00f2 nemmeno la vista. Con un calcio Vittore fece cadere l'altare dalle mani del sacerdote ed il giudice, incollerito, ordin\u00f2 che il piede con il quale Vittore aveva fatto cadere l'altare gli venisse amputato. Poi, di fronte ad un ulteriore rifiuto da parte di Vittore di sacrificare agli dei, ordin\u00f2 di porlo sotto una macina condotta da un animale, ove viene normalmente macinato il grano.\nI cristiani di Marsiglia s'impadronirono del corpo di Vittore e lo nascosero frettolosamente nel fianco di una collina della quale scavarono la roccia.\nL'Abbazia di San Vittore di Marsiglia.\nNel luogo ove fu sepolto Vittore fu in seguito eretta un'Abbazia alla quale fu dato il nome di Abbazia di San Vittore di Marsiglia, che fu uno dei luoghi principali del culto cattolico nel sud della Francia fin dall'antichit\u00e0. A questo proposito Giovanbattista Grosson scrisse nel 1773, nel suo \"Recueil des antiquit\u00e9s et des monuments marseillais qui peuvent int\u00e9resser l'histoire et les arts\":\nCulto.\nLa Chiesa cattolica celebra il nome di Vittore di Marsiglia il 21 luglio. In questa data \u00e8 celebrato patrono di Davoli(CZ) e di Roccella Jonica (RC).\nA Guyancourt, nel dipartimento dell'Yvelines c'\u00e8 una chiesa dedicata a San Vittore di Marsiglia."}
{"id": "2769912", "revid": "7", "url": "https://it.wikipedia.org/wiki?curid=2769912", "title": "Teatro della Canobbiana", "text": ""}
{"id": "2769913", "revid": "188116", "url": "https://it.wikipedia.org/wiki?curid=2769913", "title": "Nave ospedale", "text": "Una nave ospedale \u00e8 una nave realizzata, o adattata, per operare come ospedale galleggiante; molte sono utilizzate da marine militari di tutto il mondo, specialmente in prossimit\u00e0 di zone di guerra.\nL'attacco verso navi ospedale \u00e8 considerato crimine di guerra.\nStoria.\nLe prime navi ospedale, dette \"pulmonare\", vennero approntate nel XVII secolo, utilizzando vecchie galee in disarmo, non pi\u00f9 in grado di navigare. La pulmonara restava fissamente attraccata nel porti, funzionando come infermeria per i marinai in attesa della pratica, ai quali era vietato lo sbarco sulla terraferma.\nL'8 dicembre 1798, non ritenuta pi\u00f9 idonea al servizio come nave da guerra, la britannica HMS Victory fu convertita in nave ospedale per curare prigionieri francesi e spagnoli feriti di guerra.\nFu il primo capo del Corpo sanitario della Regia Marina, l'ispettore Luigi Verde, a dare vita nel 1866 alla prima nave ospedale italiana: la Washington. Verde mor\u00ec poco dopo nell'affondamento del \"Re d'Italia\" durante la battaglia di Lissa.\nIl concetto moderno di nave ospedale protetta e denunciata presso apposite istituzioni internazionali doveva sorgere solo con la Convenzione dell\u2019Aja del 1907.\nSeconda guerra mondiale.\nNel corso della seconda guerra mondiale la Regia Marina arm\u00f2 decine di navi ospedale, spesso mercantili o piroscafi trasformati, ma anche navi soccorso e navi ambulanza, che facevano in maggioranza la spola tra l'Italia e il Nord Africa.\nMolte furono affondate dagli alleati: \"Giuseppe Orlando\", \"San Giusto\", \"Citt\u00e0 di Trapani\", \"Arno\", \"Po\" e \"Virgilio\"; complessivamente delle 18 unit\u00e0 ne furono affondate 12. L'Italia denunci\u00f2 inutilmente gli affondamenti alle autorit\u00e0 di Ginevra.\nOggi.\nNegli ultimi anni il loro uso si \u00e8 andato applicando anche per operazioni di supporto in zone disastrate, ad esempio le unit\u00e0 classe \"Mercy\" statunitense, impiegate durante le operazioni di soccorso dell'uragano Katrina, 2005, e del terremoto di Haiti, 2010.\nUn ultimo caso \u00e8 quello delle navi ospedale, impiegate per il supporto nelle zone di pesca d'altura, come la spagnola \"Esperanza Del Mar\" (gi\u00e0 posamine costiero ).\nLa Marina militare italiana non ha nella flotta navi ospedale, ma la ammiraglia \"Cavour\" ha al suo interno sale operatorie con squadre di soccorso e ufficiali medici e sottufficiali infermieri.\nConvenzione dell'Aia.\nLe navi ospedali vennero definite nel 1907 dalla Convenzione dell'Aia.\nIn particolare l'articolo 4 definiva le limitazioni affinch\u00e9 una nave potesse essere considerata \"nave ospedale\".\nIn caso di violazione di una delle precedenti limitazioni la nave dovr\u00e0 essere considerata come unit\u00e0 combattente e potr\u00e0 essere legittimamente colpita e affondata. Comunque, l'aprire deliberatamente il fuoco o affondare una nave ospedale in rispetto alla convenzione dell'Aia, \u00e8 da considerarsi crimine di guerra.\nNavi bianche.\nLe navi ospedale, dal colore con cui vengono tinteggiate, prendono il nome di navi bianche. Per antonomasia vennero chiamate navi bianche quelle impiegate nel 1942 (sotto l'egida della Croce rossa) per rimpatriare 50.000 civili italiani, rimasti in Etiopia dopo la conquista inglese.\nNavi ospedale italiane.\nNavi ospedale:\nNavi soccorso.\nNavi soccorso:"}
{"id": "2769915", "revid": "26891", "url": "https://it.wikipedia.org/wiki?curid=2769915", "title": "Nave-ospedale", "text": ""}
{"id": "2769925", "revid": "1543377", "url": "https://it.wikipedia.org/wiki?curid=2769925", "title": "Donald Irwin Robertson", "text": "Biografia.\nEgli ha composto innumerevoli canzoni, entrando nella \"Hall of Fame\" dei cantautori di Nashville (una lista in cui entrano i migliori cantautori legati alla citt\u00e0 statunitense) nel 1972.\nDiscografia.\nFra le canzoni che egli ha scritto:"}
{"id": "2769930", "revid": "125119403", "url": "https://it.wikipedia.org/wiki?curid=2769930", "title": "Pablo Trincia", "text": "Biografia.\nNato a Lipsia nell'allora Germania Est da padre italiano e da madre persiana, si trasferisce con la famiglia a Milano. Viene chiamato Pablo in onore del poeta Pablo Neruda. Dopo il diploma, a 22 anni, si trasferisce a Londra dove si laurea in lingue e letterature africane alla School of Oriental and African Studies. Nel 2003 torna a Milano, collaborando con PeaceReporter, sito d'informazione per il quale scrive notizie sull'Africa. Nel 2005 intraprende la carriera di giornalista freelance collaborando con diverse testate \u2013 fra cui \"La Stampa\", il \"Venerd\u00ec\" di \"Repubblica\", \"Io Donna\", \"Panorama\", \"l'Espresso\", \"Berliner Kurier\", \"Vanity Fair\", \"Die Welt\" e \"The Independent\" \u2013 trattando prevalentemente di America latina, Asia e Africa.\nDal 2009 diventa inviato del programma di Italia 1 \"Le Iene\", esordendo con un servizio sull'arresto di un narcotrafficante.\nIl 5 agosto 2014 lascia Mediaset per collaborare con le trasmissioni \"Servizio pubblico\" e \"Announo\" su LA7. Terminata l'esperienza, dal settembre 2015 collabora con la casa di produzione Magnolia alla realizzazione di nuovi format, e col giornale online Fanpage.it per la webserie Toxicity, che si presenta come un'inchiesta sulle droghe pi\u00f9 diffuse, sulla tossicodipendenza e sul disagio sociale associato.\nNel 2014 posta un video dove dimostra tutte le sue capacit\u00e0 linguistiche.\nDal 17 luglio 2016, conduce sul canale Nove, \"LUPI - Limited Access Area\" una trasmissione che presenta reportage di vari giornalisti, poi, dal 23 novembre 2016 su Rai 2 la trasmissione \"Mai pi\u00f9 bullismo\", in quattro puntate di seconda serata.\nDal gennaio 2017 co-conduce con Valentina Petrini il programma \"Cacciatori\" sul canale Nove, contemporaneamente torna tra gli inviati della trasmissione \"Le Iene\".\nDall'ottobre 2017 \u00e8 co-autore insieme a Alessia Rafanelli di \"Veleno\", un'audio-inchiesta a puntate in podcast sul sito de La Repubblica, che racconta il caso dei diavoli della Bassa modenese, un fatto di cronaca accaduto tra il 1997 e il 1998.\nNel 2019 pubblica \"Veleno-Una storia vera\", il suo primo libro edito da Einaudi.\nNel settembre 2019 diventa inviato di \"Chi l'ha visto?\", che lascer\u00e0 l'anno successivo.\nNel 2021 \"Veleno\", prodotta da Fremantle con la regia di Hugo Berkeley, diventa la prima docuserie italiana ispirata da un podcast e da un libro.\nDal novembre 2021 \u00e8 il responsabile creativo di Chora Media, la pi\u00f9 grande podcast company italiana.\nNel 2022 \u00e8 la voce narrante, sulla piattaforma streaming audio \u2018\u2019Spotify\u2019\u2019, del podcast documentario \u201cIl dito di Dio - Voci dalla Concordia\u201d dove racconta la tragedia del naufragio della \u2018\u2019Costa Concordia\u2019\u2019 a 10 anni di distanza."}
{"id": "2769931", "revid": "767487", "url": "https://it.wikipedia.org/wiki?curid=2769931", "title": "Mario Corti (dirigente)", "text": "Biografia.\nLaureatosi ad Harvard, Corti nel 2001 lasci\u00f2 la guida delle finanze di Nestl\u00e9 per succedere a Philippe Bruggisser alla presidenza del consiglio di amministrazione della SAirGroup la societ\u00e0 di gestione della compagnia aerea Swissair.\nIl 2 ottobre 2001, in seguito al sovraindebitamento della compagnia, Corti annunci\u00f2 il \"grounding\" degli apparecchi di Swissair: vennero interrotte le operazioni di volo e gli aerei restarono fermi al suolo, costringendo gli equipaggi ed i passeggeri a sbrigarsela da soli. Questa azione, che suon\u00f2 come l'imminente fallimento della compagnia, ebbe grande risonanza, viene ricordata a distanza di tempo ed \u00e8 stata oggetto di un film, diretto nel 2006 dal regista elvetico Michael Steiner, intitolato \"Grounding - Gli ultimi giorni di Swissair\".\nSottoposto a giudizio per fallimento, insieme agli altri ex-dirigenti di Swissair, il Tribunale distrettuale di B\u00fclach lo ha assolto dalle imputazioni il 7 giugno 2007, sentenza confermata anche in appello il 20 giugno 2008."}
{"id": "2769934", "revid": "466539", "url": "https://it.wikipedia.org/wiki?curid=2769934", "title": "Danimarca ai Giochi olimpici", "text": "La Danimarca ha partecipato alla prima edizione dei Giochi e da allora ha partecipato a tutte le edizioni estive (con l'eccezione di Saint Louis 1904); partecipa ai Giochi invernali dal 1948. I suoi atleti hanno vinto 180 medaglie, una sola delle quali nelle edizioni invernali.\nIl Comitato Olimpico e Confederazione Sportiva di Danimarca \u00e8 stato fondato e riconosciuto dal CIO nel 1905."}
{"id": "2769948", "revid": "767487", "url": "https://it.wikipedia.org/wiki?curid=2769948", "title": "Le straordinarie avventure di Pinocchio", "text": "Le straordinarie avventure di Pinocchio (\"The Adventures of Pinocchio\") \u00e8 un film del 1996 diretto da Steve Barron, basato sul romanzo di Pinocchio.\nTrama.\nNel Granducato di Toscana del XIX secolo, in una foresta, un giovane falegname di nome Geppetto \u00e8 innamorato di una giovane commessa chiamata Leona, che quel giorno sposer\u00e0 suo fratello, e per lei incide sul tronco di un albero un cuore con le iniziali \"G+L\". Per questo forte amore, l'albero viene incantato dalla magia. Passano molti anni e Geppetto, vecchio ma abile costruttore di marionette, vive da solo con la sua gatta ed un giorno, mentre cerca legna nel bosco, vede un pezzo di legno staccarsi proprio dall'albero con l'incisione del cuore; Geppetto decide di portare quel ciocco di legno a casa, in paese, per farne una marionetta. La sua creazione ha degli occhi molto belli e poich\u00e9 viene dal legno di pino decide di chiamarlo \"Pinocchio\".\nPinocchio prende magicamente vita, grazie alla magia nel suo legno, e incuriosito dal mondo fugge da casa inseguito dal povero falegname, finch\u00e9 non viene fermato da Leona (vedova da qualche anno) che regala a Pinocchio un vestito. Due ladruncoli di strada, Volpo e Felinetta, notando la straordinaria creatura di legno di Geppetto, informano il loro capo, il malvagio burattinaio-prestigiatore mangiafuoco Lorenzini, che si reca da Geppetto per acquistare alcuni burattini, in particolare uno dai \"fili assai sottili\", ma Geppetto rifiuta fermamente di vendere Pinocchio. Durante la conversazione Pinocchio esce di nuovo da casa a curiosare per la citt\u00e0 e va in una scuola elementare dove fa la conoscenza di un ragazzaccio di nome Lucignolo. Pinocchio, imitandolo, lo picchia e accampa delle scuse al maestro, ma essendo bugie, gli si allunga il naso in modo spropositato danneggiando l'aula. Quando Pinocchio ammette la sua colpa e dice la verit\u00e0, il naso ritorna normale, ma il Maestro lo caccia dalla scuola sia perch\u00e9 furioso che gli abbia mentito e sia per avergli starnutito addosso della polvere di gesso.\nIn seguito, Pinocchio combina un macello in una pasticceria, per cui Geppetto viene ingiustamente arrestato, mentre Pinocchio torna a casa dispiaciuto. In casa, Pinocchio incontra un Grillo Parlante chiamato \"Pepe\", che gli promette di aiutarlo a diventare un vero bravo ragazzo a patto che si comporti bene. Pinocchio accetta, ma la polizia irrompe nella casa e porta Pinocchio davanti al giudice insieme a Geppetto. La multa per il danno combinato da Pinocchio \u00e8 molto salata, per cui Geppetto deve espiare la pena in prigione. Lorenzini propone di pagare la multa, ma solo se in cambio avr\u00e0 Pinocchio. Geppetto \u00e8 riluttante, ma acconsente, auspicando per Pinocchio una vita migliore. Pinocchio dunque passa a Lorenzini che lo inserisce nei suoi prestigiosi spettacoli di marionette. Per l'aumento degli incassi dovuti a Pinocchio, Lorenzini lo premia regalandogli cinque monete d'oro. Pepe per\u00f2 avverte Pinocchio che Lorenzini non gli vuole bene, ma lo tiene soltanto per il denaro che gli fa incassare. Pinocchio pertanto decide di fuggire e porta con s\u00e9 due belle marionette di Geppetto per salvarle dal fuoco nel quale sarebbero dovute finire, ma causando, nel contempo, un incendio nel teatro di Lorenzini. Il malvagio giura vendetta e manda Volpo e Felinetta a cercarlo.\nGeppetto, nel frattempo, ritrova le sue marionette salve e, capendo che \u00e8 stato Pinocchio a salvarle, decide di andare in sua ricerca con l'aiuto di Leona. Pinocchio intanto, dopo avere passato la notte galleggiando su un fiume, giunge al bosco e ritrova il ceppo di pino dal quale proviene, ma \u00e8 costretto a fuggire, in seguito all'attacco di un picchio, rifugiandosi in un monastero. Volpo e Felinetta trovano Pinocchio e, attirati dalle sue monete, decidono di derubarlo, dicendogli che deve sotterrare le monete per terra e attendere un'ora cos\u00ec che nasca un albero pieno di monete con le quali pu\u00f2 ottenere un miracolo. Pinocchio compie quel che gli \u00e8 stato detto e attende un'ora davanti all'orologio del monastero. Pepe raggiunge e rimprovera Pinocchio per avere creduto ai due briganti dicendogli che i miracoli non crescono sugli alberi, ma avvengono nel cuore. Pinocchio non lo ascolta e, quando passa l'ora, scopre che \u00e8 stato ingannato e derubato, rimanendoci male.\nSubito dopo, Pinocchio s'imbatte in un carro trainato da somari pieno di bambini scatenati, tra cui Lucignolo, che invita Pinocchio a venire con lui a \"Terra Magica\". Per il viaggio, Pinocchio fa cadere per sbaglio il suo cappello da una cascata, dietro la quale si nasconde Terra Magica. Geppetto e Leona, che aveva scorto il carro, lo seguono, ma lo perdono di vista e, trovando il cappello di Pinocchio sulla spiaggia, il falegname decide di partire su una barchetta per ritrovare Pinocchio, dichiarando a Leona il proprio amore per lei. Pinocchio intanto arriva a Terra Magica, dove i bambini si divertono a fare i monelli tutto il giorno. Il parco in realt\u00e0 \u00e8 una terribile trappola di Lorenzini, che trasforma i bambini in somari grazie a una fonte magica che trasforma chi la beve nell'animale che meglio rappresenta, per poi venderli e ricavare molto denaro. Pinocchio e Lucignolo vengono bagnati da quest'acqua durante un giro sulle montagne russe, e Lucignolo si trasforma in un asino mentre a Pinoccho, che aveva il corpo perforato a causa di un incidente al tiro a segno, riceve meno acqua maledetta e gli crescono solo le orecchie, che vengono in seguito staccate da Lorenzini mentre cercava di catturarlo, quando Pinocchio libera gli asini dalle stalle. Pinocchio cerca di impedire a Lorenzini di invitare gli altri ragazzi a bere l'acqua magica, spronando Lucignolo-asino a dare un calcio al malvagio e facendolo cadere nella fontana. Lorenzini riemerge dall'acqua, inizia a trasformarsi in un mostro marino, terrorizzando tutti, e tuffandosi in mare.\nI bambini e gli asini fuggono dal parco e Pinocchio, insieme a Pepe (che tentava di dissuaderlo di non lasciarsi abbindolare dalle meraviglie di Terra Magica) e Lucignolo, incontra Leona, che lo informa della partenza di Geppetto. Cos\u00ec, anche Pinocchio e Pepe partono su una barchetta per ritrovare Geppetto, ma vengono ingoiati da Lorenzini, ora tramutato in una mostruosa balena. Nel ventre del mostro, Pinocchio finalmente ritrova e si ricongiunge a Geppetto. Insieme, Geppetto e Pinocchio si arrampicano per scappare, ma giunti all'esofago Geppetto intima al figlio di abbandonarlo per salvarsi. Come stratagemma per scappare, Pinocchio si mette a dire delle bugie, affermando di odiare suo padre e di non voler diventare un bravo ragazzo, per cui il suo naso legnoso si allunga nuovamente ed ancora di pi\u00f9 per la grossa bugia, trafiggendo l'esofago e la gola di Lorenzini che, tossendo, sputa Geppetto, Pinocchio e Pepe fuori dal suo corpo, per poi affondare in mare e, apparentemente, morendo.\nGiunti alla spiaggia, Pinocchio ammette il suo rincrescimento per non essere diventato un bravo bambino. Geppetto afferma che non gli importa e che sar\u00e0 sempre il suo amato figlio. Con questa dichiarazione di profondo amore, Pinocchio si trasforma finalmente in un ragazzo vero in carne ed ossa. Pepe, visto che Pinocchio \u00e8 finalmente cresciuto da non servirgli pi\u00f9 una guida, se ne va, augurando a Pinocchio buona fortuna. Sulla via verso casa, il gruppo incontra Volpo e Felinetta e Pinocchio, vendicandosi del furto (non venendo riconosciuto grazie al suo nuovo aspetto), dice loro di andare a bere l'acqua della fontana di Terra Magica tenendo in mano una pietra, e questa si trasformer\u00e0 in oro. Nel finale, Geppetto e Leona si mettono insieme facendo da genitori a Pinocchio, Lucignolo \u00e8 tornato bambino dopo essersi comportato bene, mentre Volpo e Felinetta si sono trasformati, rispettivamente, in una volpe e una gatta.\nSequel.\nNel 1999 \u00e8 stato realizzato un sequel per il mercato home video: \"Il mondo \u00e8 magia - Le nuove avventure di Pinocchio\", diretto da Michael Anderson."}
{"id": "2769950", "revid": "920621", "url": "https://it.wikipedia.org/wiki?curid=2769950", "title": "Sambir", "text": "Sambir (, in polacco: \"Sambor\") \u00e8 una citt\u00e0 situata nell'Oblast' di Leopoli, dell'Ucraina occidentale, vicino al confine con la Polonia.\nGeografia.\nSambir si trova nell'Ucraina occidentale, lungo la sponda sinistra del fiume Dnister. \u00c8 situata a 74 km a sud-ovest del capoluogo regionale Leopoli e a 40 km dalla frontiera con la Polonia.\nStoria.\nFu annessa all'Impero d'Austria nel 1772 insieme a tutta la regione galiziana e rimase sotto il dominio asburgico sino alla fine della prima guerra mondiale. Nel primo dopoguerra fu brevemente governata dalle autorit\u00e0 all'effimera Repubblica Nazionale dell'Ucraina Occidentale sino alla definitiva conquista polacca nel 1919.\nCon lo scoppio della seconda guerra mondiale nel 1939 fu occupata dall'Armata Rossa nel corso dell'invasione sovietica della Polonia. Il 29 giugno 1941 fu conquistata dalle truppe naziste e annessa al Governatorato Generale. Nel corso dell'occupazione tedesca la popolazione ebraica di Sambir, che prima del conflitto ammontava a circa 8.000 persone, venne perseguitata e rinchiusa in un ghetto. Tra l'agosto 1942 ed il giugno 1943 gli ebrei della citt\u00e0 che non erano riusciti a fuggire furono giustiziati o mandati nel campo di sterminio di Be\u0142\u017cec. Il 7 agosto le truppe sovietiche liberarono Sambir. "}
{"id": "2769953", "revid": "830939", "url": "https://it.wikipedia.org/wiki?curid=2769953", "title": "Simone Perotti", "text": "Biografia.\nNato a Frascati da famiglia ligure, Simone Perotti frequenta medie e liceo scientifico presso i Salesiani. A 23 anni si laurea in Lettere Moderne presso l'Universit\u00e0 degli Studi di Roma \"Tor Vergata\", con una tesi in Letteratura contemporanea sulla struttura del romanzo fantastico. Consegue un \"bachelor\" in Comunicazione e inizia la carriera di consulente e poi manager in agenzie e aziende italiane e multinazionali. Nel frattempo continua a scrivere racconti e articoli per riviste \"underground\" e a navigare, prima come semplice appassionato, poi come skipper e istruttore di vela.\nNel 1995, pubblica \"Zenzero e nuvole \u2013 Manuale di nomadismo letterario e gastronomico\", una raccolta di racconti avventurosi e fantastici abbinati ad altrettante ricette gastronomiche. Il libro, edito da Theoria, viene poi ristampato da Bompiani nel 2004.\nSostenuto e incoraggiato da Claudio Magris con cui intrattiene una fitta corrispondenza, Simone Perotti pubblica \"Stojan Decu, l'altro uomo\" (Bompiani, 2005), con cui vince il \"Premio Cala di Volpe\" 2005.\nNel 2007 \u00e8 autore dell'ultimo capitolo (dedicato alla America's Cup 2007) di \"Yacht da regata\" (WhiteStar, 2007). Sempre il mare a fare da protagonista nell'opera successiva, il romanzo \"L'estate del disincanto\" (Bompiani, 2008), storia ambientata in Sicilia durante la seconda guerra mondiale, a met\u00e0 strada tra il romanzo di avventura e il libro di formazione.\nNello stesso anno, scrive \"Vele\" (WhiteStar, 2008), dedicato agli amanti del mare e della navigazione a vela, vincitore del Premio Sanremo 2008 - Libro del Mare\nNell'ottobre 2009 pubblica \"Adesso basta \u2013 Lasciare il lavoro e cambiare vita\" \"(Chiarelettere),\" saggio sociologico-politico-autobiografico in cui Perotti racconta il processo di cambiamento al seguito del quale, due anni prima (gennaio 2008) \u00e8 arrivato alla scelta di abbandonare la carriera di manager, rifiutare lo schema produttivo e sociale omologato per dedicarsi professionalmente alla scrittura e alla navigazione a vela. Il saggio, 22 edizioni, tra i primissimi contributi sul tema del downshifting, diventa rapidamente un caso editoriale e un long seller, ancora in classifica dopo un decennio.\nCon \"Avanti tutta \u2013 Manifesto per una rivolta individuale\" \"(Chiarelettere)\" del 2011, Simone Perotti prosegue l'indagine sul cambiamento e la rivolta al sistema, passando al registro del pamphlet politico e sociologico.\nNell'ottobre del 2012, Perotti scrive (con Nicola Alvau) e conduce il programma televisivo \"Un'altra vita\", per Rai 5, raccontando storie di uomini e donne che hanno cambiato vita e intervistando personalit\u00e0, giornalisti e scrittori sui temi collegati al cambiamento: manualit\u00e0, sogno, lavoro, solitudine, denaro, coraggio.\nTra \"Adesso basta\" e \"Avanti tutta\", nel settembre del 2010, Simone Perotti pubblica il romanzo \"Uomini senza vento\" (Garzanti Libri, settembre 2010, 2\u00ba classificato Premio Marincovich per la narrativa). Nel maggio 2012 esce il \"newquel\" della storia: \"L'equilibrio della farfalla\" (Garzanti Libri, 2012), e nel 2013 \"Dove sono gli uomini\" (Chiarelettere), saggio-inchiesta sulla crisi delle relazioni tra uomini e donne.\nNel romanzo successivo \"Un uomo temporaneo\" (Frassinelli, 2015), Perotti disegna una fiaba tra realt\u00e0 e surreale: un impiegato (Gregorio) a cui viene sottratta la scrivania e la mansione inizia un viaggio per l'azienda che lo porter\u00e0 a diventare il leader di una rivoluzione anarchica e visionaria.\nNel 2016 pubblica \"Rais\" (Frassinelli), ambientato nell'epoca del Rinascimento e delle grandi scoperte marittime, in cui lo scrittore cambia del tutto registro stilistico, affrontando i temi del destino, delle scelte, della libert\u00e0 e della figura salvifica del \"nemico\". Il romanzo ha vinto, nel 2018, il Premio Letterario Costa Smeralda per la Narrativa.\nNell'ottobre del 2017 \u00e8 uscito il saggio narrativo-geosofico, \"Atlante delle isole del Mediterraneo\" (Bompiani). \nNel febbraio 2019 esce il suo primo romanzo per ragazzi: \"Delfina e il Mare\" (Salani).\nPerotti scrive anche articoli e reportage su temi di attualit\u00e0 e su viaggi, turismo e nautica per diversi quotidiani e magazine (\"Corriere della Sera\", \"Il Fatto Quotidiano\"). Simone Perotti scolpisce inoltre legno, ardesia antica, metalli di risulta, materiali trovati sulla spiaggia in opere d'ispirazione marina e astratta. Nel marzo del 2010, a Milano, la sua prima mostra \"Libero Mare\". Nel maggio 2012 la seconda, \"Pelagos\", dedicata ai migranti del Mediterraneo.\nPerotti \u00e8 inoltre l'ideatore e co-fondatore di Progetto Mediterranea, una spedizione nautica, culturale e scientifica della durata di 5 anni (2014-2019) con cui sta girando il Mediterraneo per intervistare scrittori, artisti, intellettuali dell'area e svolge ricerca oceanografica in collaborazione con universit\u00e0 e istituti di ricerca.\nPer i suoi articoli e reportage di viaggio ha vinto, nel 2016, il \"Premio Montale Fuori di Casa - Sezione Mediterraneo\"."}
{"id": "2769957", "revid": "120876225", "url": "https://it.wikipedia.org/wiki?curid=2769957", "title": "Staggiano", "text": "Staggiano \u00e8 una piccola frazione del comune di Arezzo da cui dista 1,55 chilometri. Conta 640 famiglie.\nOltre alla parrocchia di Santa Flora e Lucilla, a Staggiano si trova il Quartiere di Porta Sant'Andrea, che qui ha le sue scuderie ed il locale Circolo Arci, la cui festa si tiene nel periodo estivo (generalmente met\u00e0 luglio).\nStoria.\nNel 1030 il vescovo di Arezzo Teodoaldo (a cui Guido Monaco dedic\u00f2 il \"Micrologo\" ) cede in permuta met\u00e0 della corte di Staggiano e la chiesa di Santa Flora Minore al monastero delle Sante Flora e Lucilla di Torrita di Olmo.\n\u00c8 stato teatro di un eccidio nazista nel 1944.\nAttualit\u00e0.\nNonostante il numero di abitanti e la mancanza di barriere naturali nel territorio, non \u00e8 presente un servizio di connessione a banda larga ADSL via cavo tanto che nell'ottobre 2004 gli abitanti, costituitisi in un comitato, hanno lanciato una raccolta firme.\nIl problema \u00e8 stato superato, tanto che dal 2018 \u00e8 disponibile una connessione ADSL per chi lo desidera."}
{"id": "2769958", "revid": "767487", "url": "https://it.wikipedia.org/wiki?curid=2769958", "title": "Percy Williams", "text": "Biografia.\nSi presenta ai Giochi olimpici del 1928, dopo aver vinto ai \"trials\" canadesi, conquistando a sorpresa la medaglia d'oro sia sui 100 metri piani che sui 200 metri piani. Il 30 luglio, nella gara dei 100 m piani, i grandi favoriti erano gli statunitensi, ma Williams riesce a conquistare l'oro con il tempo di 10\"8. Il 1\u00ba agosto, sui 200 m piani, ottiene il suo secondo oro olimpico vincendo in 21\"8.\n\u00c8 uno dei primi atleti a vincere entrambe le gare di velocit\u00e0 dopo Archie Hahn nel 1904 e Ralph Craig nel 1912. Nel 1930 ad Hamilton si tiene la prima edizione dei Giochi dell'Impero Britannico, oggi noti come Giochi del Commonwealth, dove Williams vince la prova delle 100 iarde. Nello stesso anno stabilisce sui 100 m piani il nuovo record mondiale con il tempo di 10\"3, primato che sar\u00e0 poi battuto da Jesse Owens. Successivamente si procura una lesione ad un muscolo, che ne condiziona il prosieguo dell'attivit\u00e0 agonistica.\nAi Giochi olimpici di Los Angeles 1932 viene eliminato ai quarti di finale sui 100 m piani e conquista solo il quarto posto nella staffetta 4\u00d7100 metri. Dopo queste delusioni decide di ritirarsi dall'atletica leggera e negli anni a seguire lavora come agente di assicurazioni.\nNel 1979 viene nominato Ufficiale dell'Ordine. Dopo la morte della madre, avvenuta nel 1977, cade in uno stato di depressione che gli procura diversi problemi di salute, tra cui l'artrite. Il 29 novembre 1982, a Vancouver, pone fine alla sua vita suicidandosi."}
{"id": "2769973", "revid": "729019", "url": "https://it.wikipedia.org/wiki?curid=2769973", "title": "A\u00e9rospatiale Djinn", "text": "L'A\u00e9rospatiale Djinn \u00e8 un elicottero leggero biposto di produzione francese, concepito dalla SNACSO o Sud-Ouest, diventata successivamente Sud Aviation ed infine confluita con la Nord Aviation in A\u00e9rospatiale.\nI rotori utilizzano degli ugelli posti alla fine di ogni pala.\nStoria.\nSviluppo.\nNel 1950, l'azienda francese speriment\u00f2 l'utilizzo di ugelli collocati sulle pale del rotore con l'elicottero sperimentale SO-1110 Ariel II come dimostratore di tecnologia e per verificare la validit\u00e0 delle tecnologie degli ugelli; questo elicottero aveva una struttura semplice e scoperta con un solo posto per il pilota. Verificata la validit\u00e0 del progetto, l'esperienza acquisita verr\u00e0 riutilizzata nel successivo SO-1120 Ariel III portato in volo per la prima volta il 18 aprile 1951.\nLe buone caratteristiche di volo convinse la SNCASO a sviluppare un elicottero leggero destinato alla produzione in serie, che assunse la designazione SO-1221 Djinn. Il nuovo modello non utilizzava lo stesso sistema di ugelli, ma impiegava ugelli ad aria compressa che azionavano le pale dalle loro estremit\u00e0. Sistema di propulsione a parte, il Djinn \u00e8 stato un elicottero convenzionale con due posti a sedere allineati e impiegando una turbina a gas Turbomeca Palouste.\nL'aeromobile aveva una coda scoperta con doppie pinne, il timone, ma non era provvisto di rotore anti-coppia, a causa del particolare sistema di funzionamento del rotore principale, azionato dagli ugelli e non direttamente dal motore.\nIl primo di cinque prototipi dotati di cabina di pilotaggio biposto, vol\u00f2 per la prima volta il 16 dicembre 1953. Entro pochi giorni venne raggiunta la quota di 4789 m (15.712 ft), record di questa tipologia di elicottero.\nL'Arm\u00e9e de terre richieste la costruzione di un lotto di pre-produzione di 22 macchine per valutazioni che iniziarono le attivit\u00e0 di volo con il primo esemplare il 23 settembre 1954, mentre lo US Army acquis\u00ec tre esemplari di pre-produzione denominati YHO-1.\nSoddisfatti del mezzo, l'Esercito francese ordin\u00f2 100 elicotteri per funzioni di collegamento, osservazione, addestramento e per missioni di evacuazione con un solo pilota e due barelle esterne, mentre l'Heer, l'Esercito tedesco, acquist\u00f2 6 macchine.\nIl Djinn venne prodotto fino a met\u00e0 degli anni sessanta in un totale di 178 esemplari, alcuni dei quali rivenduti all'industria agricola con funzioni di elicottero agricolo con l'applicazione di cisterne ed irroratori esterni per prodotti chimici."}
{"id": "2769974", "revid": "131358", "url": "https://it.wikipedia.org/wiki?curid=2769974", "title": "Ant\u00f3nio Lu\u00eds Alves Ribeiro Oliveira", "text": ""}
{"id": "2769980", "revid": "287204", "url": "https://it.wikipedia.org/wiki?curid=2769980", "title": "Lambaesis", "text": "Lambaesis era il nome dell'antica fortezza legionaria della provincia romana d'Africa proconsolare, che corrisponde all'odierna citt\u00e0 algerina di Tazoult. Era posizionata in Numidia a nord dei monti dell'Aur\u00e8s, di fronte alle trib\u00f9 berbere dei Getuli.\nStoria.\n\"Lambaesis\" fu prima forte ausiliario sotto i Flavi. Sembra, infatti, che il primo \"castrum\" sia stato costruito da Tettio Giuliano nell'81 circa (il vincitore di Decebalo al tempo delle Campagne daciche di Domiziano). Sotto Traiano divenne fortezza legionaria della III \"Augusta\", dopo che quest'ultima era stata per lungo tempo posizionata prima ad \"Ammaedara\" (oggi Haidra) e poi dal 75 a Theveste. \"Lambaesis\" divenne cos\u00ec la sua definitiva destinazione a partire dal 100 fino alla conquista dei Vandali."}
{"id": "2769981", "revid": "7", "url": "https://it.wikipedia.org/wiki?curid=2769981", "title": "Teatro alla Canobbiana", "text": ""}
{"id": "2769997", "revid": "174788", "url": "https://it.wikipedia.org/wiki?curid=2769997", "title": "Jnanamustimudra", "text": ""}
{"id": "2769998", "revid": "599013", "url": "https://it.wikipedia.org/wiki?curid=2769998", "title": "Bobby Joe Morrow", "text": "Biografia.\nNel 1955, all'et\u00e0 di 19 anni, fu proclamato vicecampione statunitense sui 100 metri. L'anno dopo, alle Olimpiadi di Melbourne 1956 vinse tre medaglie d'oro: sui 100 metri, sui 200 metri e nella staffetta 4\u00d7100 metri, con Ira Murchison, Leamon King e Thane Baker. Dopo le Olimpiadi continu\u00f2 a gareggiare ad ottimi livelli.\nNel 1958 ottenne i titoli nazionali sui 100 metri e 200 metri. Lasci\u00f2 l'attivit\u00e0 agonistica nel 1960, dopo non essere riuscito a qualificarsi per le Olimpiadi di Roma. Dopo il ritiro ha lavorato come agricoltore e grossista. Nell'ottobre 2006 gli \u00e8 stato dedicato il Bobby Morrow Stadium a San Benito, con posti."}
{"id": "2770006", "revid": "119253457", "url": "https://it.wikipedia.org/wiki?curid=2770006", "title": "Privilegia ne irroganto", "text": "Le XII tavole stabilivano (Tavola IX) il principio che la legge non poteva essere emanata nei confronti di un solo cittadino. In latino \"privilegium\" ha un significato \"anceps\" (bivalente), non solo favorevole (significato che \u00e8 rimasto in italiano) ma soprattutto in senso sfavorevole \"odiosum\". La traduzione potrebbe essere dunque: \"Non siano dunque proposti (\u00ecrrogo) \"privilegia\"\".\nSotto il periodo regio e all'inizio dell'et\u00e0 repubblicana era diffuso l'uso di emanare provvedimenti legislativi da parte della classe patrizia, che deteneva tutti i poteri statuali, che colpissero qualche soggetto pi\u00f9 debole. Fu considerata una grande conquista per i plebei stabilire che la legge non pu\u00f2 essere emanata se non contenenti norme che valessero nei confronti di tutti.\nIl mutare dei rapporti di forza furono tali che il mezzo con cui vennero reintrodotti \"privilegi odiosi\" furono poi tipici degli \"Scita plebis\" \nUn esempio molto noto \u00e8 Cicerone, che nel 58 a.C. con il \"De domo sua\" 10,26 afferm\u00f2 questa celebre frase \"Licuit tibi ferre non legem, sed nefarium privilegium.\" - \"Tu hai potuto promulgare non una legge, ma un infame privilegio\", riferito al tribuno Clodio amico di Cesare ed alla legge c. d. Lex Clodia introdotto appunto tramite un \"plebiscito\", prima legge ad personam che si conosca emanata in democrazia."}
{"id": "2770013", "revid": "729019", "url": "https://it.wikipedia.org/wiki?curid=2770013", "title": "Bruno Falcomat\u00e0", "text": "Biografia.\nBruno Falcomat\u00e0 nacque a Napoli l'11 agosto 1911. Nel 1934 ottenne la laurea in Medicina e Chirurgia presso l'Universit\u00e0 degli Studi di Napoli Federico II; l'anno successivo fu ammesso alla Scuola di Applicazione di Sanit\u00e0 Militare a Firenze e qui consegu\u00ec la nomina a sottotenente medico.\nLa sua passione per il mare lo port\u00f2 a chiedere il trasferimento nella Regia Marina, cos\u00ec venne destinato all'Ospedale Militare Marittimo di La Spezia. Successivamente, dal febbraio 1937 al marzo 1938, prest\u00f2 servizio sotto il 1\u00ba Gruppo Sommergibili e, promosso capitano medico, prese imbarco sulla nave scuola Cristoforo Colombo con la qualifica di \"Capo Servizio Sanitario\".\nDopo una breve permanenza sul sommergibile \"Malachite\" imbarc\u00f2 poi sulla nave scuola \"Amerigo Vespucci\" e nel maggio 1939 pass\u00f2 alla \"Direzione di Sanit\u00e0\" di La Spezia. Nel giugno 1940, alla vigilia del secondo conflitto mondiale, fu assegnato alla X\u00aa Flottiglia MAS.\nLe circostanze in cui trov\u00f2 la morte sono note tramite la motivazione della medaglia d'oro che gli fu assegnata. Durante un tentativo di forzamento della base navale inglese di Malta effettuato nella notte dal 25 al 26 luglio 1941, Falcomat\u00e0 decise volontariamente di seguire gli operatori nella loro missione per meglio assistere i suoi compagni fino al momento dell'azione e dopo, al loro rientro. Alle ore 06:20 dell'alba del 26, dopo aver atteso invano il rientro degli operatori dalla missione, il MAS sul quale era imbarcato il capitano medico fu attaccato da un aereo inglese che lo distrusse, causando la sua morte."}
{"id": "2770015", "revid": "1494169", "url": "https://it.wikipedia.org/wiki?curid=2770015", "title": "Cima del Bosco", "text": ""}
{"id": "2770017", "revid": "712828", "url": "https://it.wikipedia.org/wiki?curid=2770017", "title": "Toshihiko Seki", "text": "Fa parte dell'81 Produce. A causa della somiglianza dei nomi, pu\u00f2 essere confuso con il suo collega Tomokazu Seki.\n\u00c8 un doppiatore molto conosciuto in madrepatria, anche attore di numerosi live action. Con un totale di 215 ruoli, \u00e8 uno dei seiyu pi\u00f9 prolifici, dopo Takehito Koyasu, Megumi Hayashibara, Shinichiro Miki e Tomomichi Nishimura.\nDoppiaggio.\nAnime.\nRuoli pi\u00f9 importanti:"}
{"id": "2770024", "revid": "1543377", "url": "https://it.wikipedia.org/wiki?curid=2770024", "title": "Lifehacker", "text": "Lifehacker.com \u00e8 un blog statunitense di propriet\u00e0 Gawker Media che si occupa di tecnologia e informatica.\nStoria.\nIl sito \u00e8 attivo dal 31 gennaio 2005, ed \u00e8 affiancato da Lifehacker Australia e Lifehacker Japan, edizioni che offrono articoli pi\u00f9 specifici per lettori australiani e giapponesi.\nLa fondatrice Gina Trapani ha scritto come unica blogger fino al settembre 2005, quando \u00e8 stata affiancata da Adam Pash e Kevin Purdy. Nel 2006 Gina Trapani ha pubblicato il libro \"Lifehacker: 88 Tech Tricks to Turbocharge Your Day\".\nRiconoscimenti.\nTra i riconoscimenti ricevuti dal sito:"}
{"id": "2770025", "revid": "799790", "url": "https://it.wikipedia.org/wiki?curid=2770025", "title": "Maggioranza bulgara", "text": "Per maggioranza bulgara nel linguaggio giornalistico italiano si intende una maggioranza schiacciante di consensi non sostenuta per\u00f2 da un libero dibattito oppure come conseguenza di palesi elezioni farsa, cio\u00e8 elezioni il cui risultato ha evidenti discrepanze dal volere popolare.\nL'espressione deriva dalla situazione politica della Bulgaria, quando era il pi\u00f9 fedele alleato dell'Unione sovietica, ma anche quello in cui il dibattito interno era inesistente. Il termine ha spesso una forte carica negativa ed \u00e8 talvolta usato in senso ironico. L'espressione \u00e8 usata con lo stesso significato anche fuori dal campo strettamente politico.\nL'influsso della locuzione \"maggioranza bulgara\" sui successivi usi dell'aggettivo \"bulgaro\" \u00e8 stata affermata anche dalla \"Treccani\" a proposito di editto bulgaro."}
{"id": "2770027", "revid": "1543377", "url": "https://it.wikipedia.org/wiki?curid=2770027", "title": "Contea di Taitung", "text": "La contea di Taitung \u00e8 una contea orientale di Taiwan, il cui nome significa proprio \"Taiwan Orientale\". La contea \u00e8 conosciuta da diversi suoi abitanti anche con il nome di \"Hou Shan\" (\u5f8c\u5c71), nome che significa \"dietro le montagne\" o il \"didietro delle montagne\". Taitung \u00e8 ufficialmente amministrata come contea della Repubblica di Cina.\nCon , Taitung \u00e8 la terza contea pi\u00f9 grande di Taiwan, con una linea costiera lunga . \u00e8 di abitanti, che risiedono nella capitale Taitung, in due citt\u00e0 principali e 13 villaggi sparsi.\nA causa della sua posizione remota, isolata dal resto di Taiwan a causa delle montagne che la circondano, la contea \u00e8 stata l'ultima parte dell'isola ad essere colonizzata dai cinesi Han durante l'epoca della dinastia Qing, nel tardo XIX secolo. Durante tutto il XX secolo, la contea ha sub\u00ecto una situazione economica stagnante, ma il suo isolamento ha avuto il positivo effetto di evitarle l'eccessivo inquinamento ed urbanizzazione che sono ormai diventati la piaga delle parti pi\u00f9 pianeggianti dell'isola/nazione.\nOltre all'area situata sull'isola principale di Taiwan, la contea include le due isole di Green Island e Orchid Island. La prima \u00e8 sede di una malfamata colonia penale per prigionieri politici, utilizzata durante l'epoca del \"terrore bianco\" del Kuomintang (dal 1947 fino alla fine della legge marziale nel 1987). La seconda \u00e8 casa del popolo Tao di aborigeni taiwanesi, etnia proveniente dal nord delle Filippine. L'isola, inoltre, \u00e8 diventata una grande attrazione turistica nonostante l'uso controverso della stessa come deposito di scorie radioattive della Taipower, azienda dell'energia taiwanese diretta dal governo.\nCultura.\nLa contea di Taitung \u00e8 casa di diverse etnie di aborigeni taiwanesi, tra le quali prevalgono per popolazione i popoli Bunun, Paiwan, Rukai, Ami, Puyuma, Yami e Kavalan. A causa del fatto che, per la sua posizione, la contea \u00e8 stata meno influenzata dalla cultura Han e dalla sinizzazione, la maggior parte degli aborigeni hanno avuto possibilit\u00e0 di mantenere i propri usi, costumi e tradizioni intatti fino ai giorni nostri.\nCollegamenti esterni.\nSito web governativo della Contea di Taitung (cinese)"}
{"id": "2770030", "revid": "212348", "url": "https://it.wikipedia.org/wiki?curid=2770030", "title": "Codice Guy-Blandford-Roycroft", "text": "il codice Guy-Blandford-Roycroft, meglio noto come codice GBR, \u00e8 il sistema di classificazione attualmente pi\u00f9 usato per catalogare gli studi e i finali di scacchi.\nFu ideato da Richard K. Guy, Hugh Blandford e John Roycroft; la sigla GBR rappresenta le iniziali dei loro cognomi. Il codice quantifica il materiale in campo e precisa la posizione dei due re, ma \u00e8 da notare che con esso non si pu\u00f2 ricostruire l'intera posizione. Per fare ci\u00f2, \u00e8 necessario ricorrere alla notazione Forsyth-Edwards.\nIl codice GBR \u00e8 formato da dieci numeri e lettere, preceduti dal segno + se lo studio \u00e8 di vittoria (\"il bianco muove e vince\"), e dal segno = se lo studio \u00e8 di patta. Il codice \u00e8 solitamente racchiuso da due parentesi quadre. \nLa posizione dei due re \u00e8 indicata al termine, con le loro coordinate. Per esempio, se il Re bianco \u00e8 in g4 e il re nero \u00e8 in h1, le ultime quattro cifre del codice saranno g4h1.\nLa presenza e quantit\u00e0 dei pezzi e pedoni \u00e8 rappresentata dalla sequenza abcd.ef, dove\na \u00a0=\u00a0donne; \n\u00a0b \u00a0=\u00a0torri;\n\u00a0c \u00a0=\u00a0alfieri;\n\u00a0d \u00a0=\u00a0cavalli;\n\u00a0e \u00a0=\u00a0pedoni bianchi;\n\u00a0f \u00a0=\u00a0pedoni neri\nPer i pezzi (e non per i pedoni), ogni pezzo bianco vale 1 e ogni pezzo nero vale 3.\nAlcuni esempi:\nNel caso, estremamente raro, che lo studio comprenda uno o pi\u00f9 pezzi risultanti da promozione, ci\u00f2 \u00e8 indicato dal numero 9 (per es. se ci sono due donne bianche la prima cifra sar\u00e0 9). In assenza di ci\u00f2, il numero pi\u00f9 alto per la prima cifra \u00e8 4 (una donna bianca e una nera: 1 + 3 = 4); il numero pi\u00f9 alto per la seconda, terza e quarta cifra \u00e8 8 (1 + 1 + 3 + 3 = 8).\nCodice GBR dello studio di Kubbel rappresentato a fianco: \u00a0 [ =0323.12g3g1 ]\nInfatti:\nL'utilit\u00e0 principale del codice GBR \u00e8 quella di poter ricercare determinati tipi di studi o finali nei database. Per esempio tutti gli studi di soli pedoni hanno quattro zeri all'inizio. Gli studi di torri e pedoni hanno il codice 0\"x\"00.\"yz\", oltre alla posizione dei re."}
{"id": "2770031", "revid": "203463", "url": "https://it.wikipedia.org/wiki?curid=2770031", "title": "Codice GBR", "text": ""}
{"id": "2770037", "revid": "124384523", "url": "https://it.wikipedia.org/wiki?curid=2770037", "title": "Mauro Casciari", "text": "Biografia.\nInizia la carriera televisiva a Teleperugia, rete televisiva locale umbra nel 1992. Dal 1994 conduce vari programmi a Radio Augusta Perusia (oggi UmbriaRadio), Azzurra Network, Retepi\u00f9 FM. Approda a Radio Italia Network nel 1999 e a Radio Deejay nel 2000 dove conduce con Roberto Ferrari il programma \"W la fitness\".\nNel 2000 \u00e8 una delle voci ufficiali di Italia 1 nel progetto \"Uno di Uno\", in cui sei deejay si alternano in diretta per tutto il giorno parlando tra un programma ed un altro e sulle sigle. Terminata questa esperienza, dal 2001 al 2005 \u00e8 la voce che annuncia i cartoni animati di Italia 1.\nNell'estate del 2000 partecipa al \"Cammello del Weekend\" di Radio 2 Rai, con Mila Jelmini. Infine dal 2002 al 2003 \u00e8 a RDS. Dal 2002 al 2007 \u00e8 autore degli spot autopromozionali di Italia 1. Nel 2005 torna in radio su Radio 2 dove conduce il programma \"Tropico del Cammello\" con Savino Cesario. Sulla stessa radio conduce nel 2006 \"Picnic\" con Andrea Di Marco, \"Il Mischione\" nel 2007, \"Radio2 a Colazione\" nel 2008 con Stefania Lillo e nel 2008 e 2009 \u00e8 l'inviato del programma pomeridiano \"Gli Spostati\". Nell'estate del 2009 conduce sempre sulla seconda rete radiofonica della Rai \"XXL - Altrimenti ci allarghiamo!\" con Giacomo \"Ciccio\" Valenti e Lola Ponce.\nDal 2007 al 2016 \u00e8 stato un inviato del programma di Italia 1 \"Le Iene\". Dal 2015 conduce le versioni itineranti dei programmi televisivi RAI \"Affari tuoi\", \"L'eredit\u00e0\" e \"Rischiatutto\". Dal 6 settembre 2016 al 20 aprile 2017 \u00e8 inviato della trasmissione televisiva \"Mi manda Raitre\". Dall'8 ottobre 2016 collabora con Fiorello alla realizzazione di \"Edicola Fiore\" in onda tutti i giorni su Sky Uno HD e TV8. \u00c8 coprotagonista di due puntate de \"Il testimone\" di Pif in onda ad ottobre 2016 su MTV Italia e a febbraio 2017 su TV8.\nNel 2017 e 2018 \u00e8 inviato per Radio 2 Rai e Rai 2 al 100\u00ba Giro D'Italia. Sulla stessa radio conduce nell'estate 2017 dal luned\u00ec al venerd\u00ec \"Non \u00e8 un paese per giovani\" dalle 12 alle 14. Il 27 febbraio 2018 conduce su TV8 e Sky TG24 con Pif \"Il candidato va alle elezioni\" in cui intervista 10 esponenti di partiti politici in vista del voto del 4 marzo 2018. Nell'estate 2018 conduce con la coppia comica Nuzzo e Di Biase \"Radio2 Summer Club\" su Radio 2 Rai e a seguire \"Numeri Uni\". Intanto il sabato pomeriggio conduce la versione radiofonica di \"B come Sabato\" con Angela Rafanelli, in onda in contemporanea su Rai 2. Nel 2018 partecipa a \"Quelli che... dopo il TG\" in onda dal luned\u00ec al venerd\u00ec alle 21:05 su Rai 2 con Luca Bizzarri, Paolo Kessisoglu, Mia Ceran e Ubaldo Pantani.\nNel 2019 \u00e8 inviato di \"Realiti - Siamo tutti protagonisti\" condotto da Enrico Lucci il mercoled\u00ec in prima serata su Rai 2. Nel 2019 \u00e8 al fianco di Fiorello in \"Viva Asiago 10\" su RaiPlay e Rai Radio 2. Nel 2020 \u00e8 inviato de \"Le parole della Settimana\" di Rai3 con Massimo Gramellini.\nDal 30 Agosto 2021 passa a RDS dove conduce il morning show l'Alba dei Pazzi Viventi con Francesca Manzini.\nProcedimenti giudiziari.\nIl 13 marzo 2013 viene indagato dalla procura di Varese, assieme a Lucia Uva e a Luca Tiraboschi, per diffamazione aggravata nei confronti di polizia e carabinieri, perch\u00e9 il 19 ottobre 2011, durante una puntata de \"Le Iene\", ha accusato le forze dell'ordine di aver causato la morte di Giuseppe Uva con le percosse subite dopo il suo arresto. Il 21 novembre 2014 viene assolto."}
{"id": "2770038", "revid": "467420", "url": "https://it.wikipedia.org/wiki?curid=2770038", "title": "Namibia ai Giochi olimpici", "text": "La Namibia ha partecipato per la prima volta ai Giochi olimpici nel 1992.\nGli atleti namibiani hanno vinto 5 medaglie ai Giochi olimpici estivi, di queste 4 con Frankie Fredericks e la quinta, unica in campo femminile, con Christine Mboma. Atleti namibiani non hanno mai partecipato ai Giochi olimpici invernali.\nIl Comitato Olimpico Nazionale Namibiano, creato nel 1990, venne riconosciuto dal CIO nel 1991."}
{"id": "2770043", "revid": "71433", "url": "https://it.wikipedia.org/wiki?curid=2770043", "title": "Ok Go", "text": ""}
{"id": "2770045", "revid": "121687830", "url": "https://it.wikipedia.org/wiki?curid=2770045", "title": "Erin Cardillo", "text": "Carriera.\nErin Cardillo ha debuttato nel 2000 recitando ad un episodio della serie \"Madigan Men\", ed in seguito ha partecipato a svariate produzioni televisive come \"Law &amp; Order\", \"Crossing Jordan\" e \"\" e How I Met Your Mother . \u00c8 diventata famosa grazie al ruolo di Emma Tutweiller nella serie TV \"Zack e Cody sul ponte di comando\" in onda su Disney Channel.\nErin Cardillo \u00e8 anche produttrice dei cortometraggi \"Superglue\" e \"The Murder of Donovan Slain\", di cui \u00e8 anche sceneggiatrice."}
{"id": "2770048", "revid": "17654", "url": "https://it.wikipedia.org/wiki?curid=2770048", "title": "Teatro S. Carlo", "text": ""}
{"id": "2770051", "revid": "39224", "url": "https://it.wikipedia.org/wiki?curid=2770051", "title": "Sebasti\u00e1n Pi\u00f1era Echenique", "text": ""}
{"id": "2770052", "revid": "124864311", "url": "https://it.wikipedia.org/wiki?curid=2770052", "title": "Francesco Di Roberto", "text": "Biografia.\nNato a Genova, \u00e8 cresciuto a San Paolo in Brasile fino all'adolescenza; tornato in Italia, consegue la laurea specialistica in Architettura all'Universit\u00e0 di Genova e superato l'esame di Stato da Architetto nel 2012.\nDopo aver studiato recitazione dal 1998 al 2000, fa il veejay a Videomusic per i programmi \"4U\" e \"4U Estate\" con Mariolina Simone e Valentina Ballarini. Dal 2001 diventa popolare come \"iena\" nel programma \"Le Iene\" su Italia Uno e nel 2000 \u00e8 il cofondatore del gruppo genovese dei Meganoidi di cui \u00e8 il primo batterista, partecipando al noto album \"Into the Darkness, Into the Moda\".\nNel 2003 esce dai Meganoidi per divergenze musicali e fonda Lacizco, una band Indie rock con Francesco Manzitti, Edoardo Cutolo e il cugino di Cisco, Michele Di Roberto, a cui successivamente si aggiunge il chitarrista Tommaso Dogliotti.\nVive dal 2009 a Buenos Aires, dove \u00e8 autore e inviato di MTV Set, il programma sociale di Mtv Latino America, trasmesso in tutti i canali di lingua spagnola. In giro per Messico, Guatemala, Per\u00f9 e Argentina in sella a una bici per conoscere i problemi dei giovani nel continente sudamericano.\nNel 2013 \u00e8 tornato in Brasile, a Rio de Janeiro, da dove svolge l'attivit\u00e0 di musicista, architetto e inviato \"pendolare\" per \"Le Iene\".\nDal 2014 ad oggi riprende ad essere uno degli inviati di punta del programma Le Iene.\nCizco \u00e8 impegnato in TV anche nel programma All Together Now in onda su Canale 5 a partire da gioved\u00ec 16 maggio 2019, condotto da Michelle Hunziker e J-Ax per la regia di Roberto Cenci. Il rocker \u00e8 nel muro dei cento giudici impegnati ad eleggere il vincitore."}
{"id": "2770056", "revid": "7", "url": "https://it.wikipedia.org/wiki?curid=2770056", "title": "La Cannobiana", "text": ""}
{"id": "2770059", "revid": "124123", "url": "https://it.wikipedia.org/wiki?curid=2770059", "title": "Kentar\u014d It\u014d", "text": ""}
{"id": "2770060", "revid": "1718925", "url": "https://it.wikipedia.org/wiki?curid=2770060", "title": "Francesco Schiavone", "text": " Famoso per le lotte di potere avvenute nella sua cittadina natale soprattutto negli anni settanta e ottanta. \u00c8 attualmente il boss pi\u00f9 importante del clan dei Casalesi. Il suo soprannome \u00e8 \"Sandokan\".\nBiografia.\nL'inizio della carriera criminale.\nInizi\u00f2 la sua carriera criminale come autista e guardia spalle di Umberto Ammaturo; venne arrestato per la prima volta nel 1972, appena diciottenne, per possesso illegale di armi da fuoco. Egli partecip\u00f2 ad alcune guerre fra diversi clan camorristici che causarono, nel casertano, centinaia di vittime.\nIl ruolo nella lotta tra la NCO e la NF.\nSi schier\u00f2 con Antonio Bardellino e Mario Iovine, leader di spicco della Nuova Famiglia, contro la Nuova Camorra Organizzata (NCO) di Raffaele Cutolo. Quando il boss della NCO fu sconfitto, una faida interna scoppi\u00f2 tra i Bardellino e gli Iovine. Dopo una nuova faida scoppiata tra gli Schiavone ed i De Falco, Vincenzo De Falco fu ucciso il 2 febbraio 1991, a Casal di Principe. Per rappresaglia, Mario Iovine fu ucciso il 6 marzo 1991 in Portogallo. Schiavone \u00e8 stato arrestato l'11 luglio 1998. Mentre era in custodia, la fazione De Falco \u00e8 stata sconfitta. Dopo l'omicidio di Iovine divenne il capo principale del clan dei Casalesi, divenendone il boss assoluto.\nL'arresto e la detenzione.\nArrestato prima il 13 dicembre 1990 e poi l'11 luglio 1998 in un bunker del suo paese natale grazie alle indagini condotte da Sergio Sellitto, \u00e8 stato condannato all'ergastolo per associazione di tipo mafioso.\nAttualmente, per i reati di camorra da lui commessi, \u00e8 sottoposto al regime carcerario speciale previsto dall'art. 41 bis della legge sull'ordinamento penitenziario. In casa di Schiavone, all'atto dell'arresto, furono rinvenuti dipinti di sua realizzazione e moltissimi libri, fra cui diverse opere su Napoleone Bonaparte. Il 16 giugno 2008, durante le fasi finali dell'appello del processo Spartacus che si svolgeva presso il tribunale di Santa Maria Capua Vetere, Schiavone compare in videoconferenza dal carcere de L'Aquila dove era detenuto, dichiarando di non voler comparire in video perch\u00e9 non voleva essere considerato come una fiera in gabbia.\nIl 19 giugno 2008, con la conclusione del processo, viene condannato definitivamente alla pena dell'ergastolo, insieme ad altri componenti del clan dei Casalesi. Successivamente alla condanna, il 28 giugno 2008, viene trasferito nel carcere di Opera, dove rimane sotto il regime del 41 bis, ossia il carcere duro. Nonostante ci\u00f2, nel gennaio 2010 Schiavone riusc\u00ec a incontrare il boss di Cosa nostra Giuseppe Graviano durante l'ora d'aria, creando grande allarme tra i magistrati napoletani.\nVicende relative ai familiari.\nNel 2007 nacque il nipote, figlio di Nicola Schiavone. \nIl 30 settembre 2008, durante una maxioperazione contro il clan dei Casalesi, viene arrestata anche sua moglie, Giuseppina Nappa, successivamente rilasciata. Il 15 giugno 2010 viene arrestato il figlio Nicola, considerato reggente del gruppo precedentemente retto dal padre. L'arresto \u00e8 avvenuto in una villetta bunker a Casal di Principe dagli agenti della Squadra Mobile di Caserta. Il 4 maggio 2012 vengono arrestati Ivanhoe ed Emanuele Schiavone con l'accusa di pizzo di gadgets pubblicitari (penne, agendine, calendari, ecc.) ai danni dei negozi casertani.\nIl 13 luglio 2012 \u00e8 morta la madre di Schiavone, Teresa Diana: il boss ha chiesto di poter prendere parte ai funerali, ma il permesso gli \u00e8 stato negato.\nNel gennaio 2013 viene arrestato il figlio Carmine per tentata estorsione aggravata dal metodo mafioso. Secondo i carabinieri \u00e8 stato lui a governare la famiglia dopo gli arresti dei fratelli Nicola, Ivanhoe ed Emanuele. Carmine Schiavone, il cui nome era stato scelto in omaggio al cugino del boss, poi pentito, non aveva precedenti penali.\nIl 10 marzo 2015 nell'\"Operazione Spartacus Reset\" vengono arrestati 40 appartenenti alla fazione Schiavone tra cui anche Nicola e Carmine Schiavone, gi\u00e0 in carcere.\nIl 7 febbraio 2017 viene arrestato Walter Schiavone, accusato di associazione di tipo mafioso, ricettazione, estorsione, illecita concorrenza con minaccia o violenza, intestazione fittizia di beni, associazione finalizzata al traffico illecito di sostanze stupefacenti e spaccio di sostanze stupefacenti, detenzione illegale di armi, tutti aggravati dal metodo mafioso e commessi per agevolare il clan camorristico. Walter era l'unico figlio del boss rimasto in libert\u00e0, dopo gli arresti dei fratelli Nicola, Ivanhoe, Emanuele e Carmine.\nNel novembre 2021 il figlio Walter decide di iniziare a collaborare con gli inquirenti."}
{"id": "2770063", "revid": "574302", "url": "https://it.wikipedia.org/wiki?curid=2770063", "title": "Niger ai Giochi olimpici", "text": "Il Niger ha partecipato per la prima volta ai Giochi olimpici nel 1964, anno in cui il Comitato Olimpico e Sportivo Nazionale del Niger venne creato e riconosciuto dal CIO.\nGli atleti nigerini non hanno mai vinto medaglie d'oro ai Giochi olimpici estivi, n\u00e9 hanno mai partecipato ai Giochi olimpici invernali. "}
{"id": "2770071", "revid": "7", "url": "https://it.wikipedia.org/wiki?curid=2770071", "title": "Canobbiana", "text": ""}
{"id": "2770078", "revid": "287204", "url": "https://it.wikipedia.org/wiki?curid=2770078", "title": "Reuss linea cadetta", "text": "La contea sovrana divenuta poi Principato di Reuss linea cadetta (in tedesco \"F\u00fcrstentum Reu\u00df J\u00fcngerer Linie\") fu uno stato della Germania, governato dai membri della Casata di Reuss. \nIl ramo cadetto di Gera si genera nel 1672 con il conte Enrico I (1639-92), figlio di Enrico III di Saalberg (1603-40), secondogenito di Enrico II di Gera. \nConti dell'impero nel 1673 con diritto di voto nel collegio dei conti di Wetterau, regnano su Schleiz e Reichenfels, feudo in comune con la linea di Greiz. La linea acquista la dignit\u00e0 principesca solo nel 1806. \nLa numerazione dei sovrani, tutti chiamati Enrico, ricomincia ogni volta da I, col primo conte o principe nato nel nuovo secolo: ad esempio Enrico IV, nato nel 1919, \u00e8 il quarto principe nato nel XX secolo, figlio di Enrico XXXIX, che \u00e8 il 39\u00ba principe nato nel XIX secolo.\nNella ripartizione territoriale del 1848, al principato spetta Gera, Schleiz e Lobenstein. Nel 1860 lo stato ha circa 81.800 abitanti e 609 militari con una superficie di circa 827\u00a0km\u00b2. Nella guerra del 1866 \u00e8 alleato della Prussia. Enrico XIV nel 1908 eredita il principato di Greiz in unione personale fino al 1918. \nI conti Reuss di Gera, e i cadetti di Schleiz, di Lobenstein, di K\u00f6stritz, di Ebersdorf vennero tutti elevati al rango principesco nel 1806 e loro e i loro successori portarono il titolo di principe Reuss, linea cadetta. \u00c8 comunque possibile riferirsi a loro usando il nome del loro ramo (ad esempio: Principe Reuss di K\u00f6stritz).\nTerritorio.\nI territori dei quattro rami separati della linea cadetta si amalgamarono tra il 1824 e il 1848; nel 1905 il principato di Reuss linea cadetta aveva un'area di 827 km\u00b2 e una popolazione di 145\u00a0000 abitanti, con Gera come propria capitale.\nA seguito della Prima guerra mondiale, il territorio della linea cadetta si un\u00ec a quello della linea primogenita nel 1919 per formare la Repubblica di Reuss, che a sua volta divenne parte del nuovo stato della Turingia il 1\u00ba maggio 1920.\nCasa principesca.\nIl Casato di Reuss utilizzava un insolito sistema di nomi e numerazione dei membri maschi della famiglia, ognuno dei quali, da secoli, portava il nome di \"Enrico\"; mentre la maggior parte delle casate reali e nobili dava un numero solamente ai membri regnanti della dinastia, e nell'ordine di regno, la Casa di Reuss linea cadetta utilizzava un'unica sequenza numerica per tutti i membri maschi della famiglia, che iniziava e terminava, approssimativamente, con il cambio del secolo. Come conseguenza di questa usanza, alcuni principi di Reuss linea cadetta ebbero il numero ordinale pi\u00f9 alto attaccato al loro nome rispetto a qualunque altro sovrano europeo. Bisogna inoltre notare che i figli maschi dello stesso nucleo famigliare non avevano necessariamente dei numeri sequenziali, dal momento che tutti i membri della famiglia estesa utilizzavano il medesimo sistema di numerazione; i figli del principe Enrico LXVII Reuss di Schleiz, per esempio, in ordine di nascita, avevano i nomi di Enrico V, Enrico VIII, Enrico XI, Enrico XIV ed Enrico XVI.\nLa monarchia venne abolita nel 1918 insieme agli altri stati tedeschi.\nUn importante membro della famiglia fu Augusta di Reuss-Ebersdorf (1757-1831), nonna materna della regina Vittoria del Regno Unito.\nLa designazione \"linea cadetta\" cadde in disuso nel 1930; la linea primogenita si era estinta nel momento in cui il suo ultimo esponente, Enrico XXIV, rinunci\u00f2 ai suoi diritti nel 1918 e mor\u00ec celibe nel 1927."}
{"id": "2770081", "revid": "1543377", "url": "https://it.wikipedia.org/wiki?curid=2770081", "title": "NGC 2736", "text": "NGC 2736, nota anche come Nebulosa Matita o con la sigla RCW 37, \u00e8 un resto di supernova visibile nella costellazione delle Vele; venne scoperta da John Herschel nel 1835 dal Capo di Buona Speranza.\nSi osserva nella parte orientale della costellazione, circa 5\u00b0 a SSW della stella ; la sua tenue nebulosit\u00e0 si confonde con quella del bordo sudorientale della Nebulosa di Gum e i delicati filamenti della Nebulosa delle Vele. La sua declinazione moderatamente australe comporta che dalle regioni boreali la sua osservazione sia in parte difficoltosa, mentre a nord dei 44\u00b0N \u00e8 sempre invisibile. Dall'emisfero australe invece \u00e8 osservabile per buona parte delle notti dell'anno. Il periodo migliore per la sua osservazione nel cielo serale \u00e8 compreso fra i mesi di dicembre e maggio.\nTrovandosi alla distanza di circa 250\u00a0parsec (815 anni luce), ricade nello stesso ambiente galattico della celebre Nebulosa delle Vele, di cui probabilmente costituisce la parte pi\u00f9 orientale; si tratta di una struttura filamentosa e molto tenue, che si muove nello spazio da ovest a est alla velocit\u00e0 di circa 644.000\u00a0km/h. La grande velocit\u00e0 di espansione ha suggerito una correlazione con un'altra esplosione di supernova pi\u00f9 recente, il cui resto \u00e8 noto come RX\u00a0J0852.0-4622, avvenuta all'interno del ben noto resto di supernova che costituisce la Nebulosa delle Vele; una parte del materiale espulso da questa seconda esplosione ha raggiunto il bordo esterno della bolla in espansione generata dalla precedente esplosione, generando la formazione nebulosa osservabile."}
{"id": "2770086", "revid": "74801", "url": "https://it.wikipedia.org/wiki?curid=2770086", "title": "John Hamburg", "text": "Biografia.\nNato a New York City, Hamburg si laurea in storia alla Brown University nel 1992. Successivamente frequenta la Tisch School of the Arts presso la New York University. Debutta nel 1996 scrivendo e dirigendo il cortometraggio \"Tick\", presentato al Sundance Film Festival. Due anni dopo scrive e dirige il suo primo lungometraggio \"Safe Men\".\nNegli anni successivi \u00e8 coautore di diverse commedie di successo come \"Zoolander\", \"Ti presento i miei\" e \"Mi presenti i tuoi?\". Nel 2004 dirige Ben Stiller e Jennifer Aniston in \"...e alla fine arriva Polly\", mentre nel 2009 scrive e dirige \"I Love You, Man\", con Paul Rudd e Jason Segel.\n\u00c8 cugino del regista Doug Liman."}
{"id": "2770088", "revid": "729019", "url": "https://it.wikipedia.org/wiki?curid=2770088", "title": "Vini Caldirola-Nobili Rubinetterie", "text": "La Vini Caldirola-Nobili Rubinetterie (codice UCI: VIN), nota in precedenza come Tacconi Sport, \u00e8 stata una squadra maschile italiana di ciclismo su strada, sorta nel 2001 e attiva fino al 2004.\nLo sponsor principale \u00e8 stato nei primi due anni la Tacconi Sport, azienda toscana di articoli sportivi, mentre dal 2003 al 2004, dopo l'addio della Tacconi Sport, \u00e8 stato la casa vinicola Vini Caldirola.\nStoria.\nTacconi Sport.\nLa Tacconi Sport-Vini Caldirola viene costituita all'inizio della stagione 2001 in seguito ad una fusione tra due gruppi sportivi, la Amica Chips-Tacconi Sport di Mario Chiesa e Davide Boifava, e la Vini Caldirola-Sidermec di Fabrizio Bontempi ed Enrico Maggioni. Responsabile finanziario \u00e8 la First Bike di Renzo Bordogna, con sede in Svizzera, a Mendrisio, ma la squadra assume licenza italiana. Il blocco \u00e8 quello della Vini Caldirola, con ben 13 corridori sotto contratto, anche se mancano le due stelle del vecchio team, il numero uno mondiale Francesco Casagrande, trasferitosi alla Fassa Bortolo, e l'iridato in carica Rom\u0101ns Vain\u0161teins, passato alla nuova Domo-Farm Frites. Il principale risultato della stagione arriva in aprile con l'esperto Gianluca Bortolami, trionfatore al Giro delle Fiandre; al Giro d'Italia l'austriaco Peter Luttenberger conclude inoltre dodicesimo nella generale.\nPer il 2002 l'unico nuovo elemento di rilievo in squadra \u00e8 Dario Frigo, nove giorni in maglia rosa al Giro d'Italia 2001, poi licenziato dal suo team di allora, la Fassa Bortolo, in seguito ai fatti di Sanremo, quando un blitz notturno del NAS dei Carabinieri port\u00f2 al ritrovamento di sostanze dopanti nella sua stanza d'albergo. Frigo, scontata la squalifica di sei mesi (poi aumentati a nove) inflittagli dall'UCI, torna ufficialmente alle gare il 10 marzo 2002, alla Parigi-Nizza, e pochi giorni dopo vince anche una tappa. Ai primi di maggio conquista il Tour de Romandie, arrivando al Giro d'Italia tra i favoriti: alla corsa rosa per\u00f2 non brilla, concludendo in decima posizione a 14'08\" dal vincitore Gilberto Simoni. Nei mesi a seguire ottiene altre vittorie: il campionato italiano a cronometro, la tappa di Cluses al Tour de France dopo una lunga fuga con Aerts e Guerini (concluder\u00e0 25\u00ba la \"Grande Boucle\"), e il Campionato di Zurigo con uno scatto da \"finisseur\". In novembre lascia la Tacconi Sport e ritorna a sorpresa alla Fassa Bortolo, riaccolto dal manager Giancarlo Ferretti.\nAl termine del 2002 la Tacconi Sport si ritira e la squadra assume la denominazione Sidermec; a partire dal 19 marzo 2003 ritorna come finanziatore la Caldirola, azienda vinicola con sede a Missaglia, in provincia di Lecco.\nVini Caldirola.\nPer la stagione 2003 il principale arrivo \u00e8 quello di Stefano Garzelli, gi\u00e0 vincitore del Giro d'Italia 2000 e nuovo capitano per le corse a tappe dopo la partenza di Dario Frigo; ritorna anche Vain\u0161teins, dopo due anni poveri di vittorie alla Domo. Garzelli, scontata la squalifica di 11 mesi per positivit\u00e0 al probenecid, rientra alle gare il 24 aprile, un giorno dopo la decorrenza della sospensione, vincendo la prima tappa del Giro del Trentino. A maggio si mette in luce al Giro d'Italia, quando fa sua la terza tappa alle Terme Luigiane e quindi la settima al Monte Terminillo (davanti a Gilberto Simoni), tornando a vestire nuovamente la maglia rosa. Tre giorni dopo, sull'arrivo di Faenza, Simoni gli sfila per\u00f2 la maglia rosa per 2 soli secondi: arriver\u00e0 in rosa a Milano senza pi\u00f9 perdere la leadership, aumentando anzi il vantaggio fino a 7'06\", e Garzelli chiude al secondo posto.\nAl Tour de France il capitano della Vini Caldirola, afflitto da problemi alla gola, \u00e8 invece costretto al ritiro dopo la tappa con arrivo a Gap. Da l\u00ec al termine dell'anno non consegue pi\u00f9 risultati; unico altro successo di un certo rilievo per la squadra \u00e8 la Coppa Sabatini vinta in settembre da Paolo Bossoni.\nConclusa la stagione il team manager Mauro Gianetti lascia la Caldirola per accasarsi alla nuova Saunier Duval-Prodir, accompagnato dai fratelli Algeri, Pietro, Vittorio e Mauro; la carica di team manager viene assunta da Roberto Amadio, gi\u00e0 dirigente ai tempi della vecchia Aki/Vini Caldirola. Ventesima nella graduatoria 2003, fuori quindi dalle prime 18, la squadra resta esclusa dalle gare di Coppa del mondo (potendovi partecipare solo tramite wild card) e dal Tour de France: lo staff tecnico decide quindi di puntare ancora su Garzelli e sul Giro d'Italia. Il team viene costruito intorno al varesino, e come suo gregario \"di lusso\" dalla CCC-Polsat viene prelevato il trentacinquenne russo Pavel Tonkov, gi\u00e0 vincitore del Giro d'Italia 1996.\nIn aprile Garzelli fa sua la classifica finale della Vuelta a Arag\u00f3n, vincendo undici giorni dopo una tappa al Tour de Romandie. Al Giro d'Italia la squadra consegue due vittorie di tappa, una con Tonkov, trionfatore in fuga solitaria a Fondo-Sarnonico, e una con Garzelli, vincitore due giorni dopo alla Presolana, nella penultima tappa. Il capitano termina la corsa al sesto posto nella generale, a 5'31\" dal vincitore Damiano Cunego, senza mai essere stato in lotta per la vittoria, mentre Tonkov \u00e8 tredicesimo. Con il 19\u00ba posto di Steve Zampieri la Vini Caldirola si piazza inoltre seconda nella graduatoria delle squadre, dietro alla Saeco di Cunego e Simoni (terzo). Nel resto della stagione non arrivano pi\u00f9 vittorie.\nAl termine del 2004 l'azienda di Nando Caldirola ritira la sponsorizzazione e il team chiude. Con l'imminente varo del circuito UCI ProTour, comunque, la struttura e l'organico si fondono con quelli della Alessio-Bianchi di Dario Mariuzzo per creare una nuova squadra, la Liquigas-Bianchi, guidata dallo stesso Amadio. Garzelli e altri otto corridori seguono Amadio alla Liquigas.\nCronistoria.\nClassifiche UCI.\nFino al 1998, le squadre ciclistiche erano classificate dall'UCI in un'unica divisione. Nel 1999 la classifica a squadre venne divisa in prima, seconda e terza categoria (\"GSI\", \"GSII\" e \"GSIII\"), mentre i corridori rimasero in classifica unica. Nel 2005 fu introdotto l'UCI ProTour e, parallelamente, i Circuiti continentali UCI; dal 2009 le gare del circuito ProTour sono state integrate nel Calendario mondiale UCI, poi divenuto UCI World Tour."}
{"id": "2770089", "revid": "2091899", "url": "https://it.wikipedia.org/wiki?curid=2770089", "title": "Tao (popolo)", "text": "I Tao (cinese tradizionale: \u9054\u609f\u65cf), conosciuti anche con il nome inappropriato di Yami (\u96c5\u7f8e), sono un'etnia di aborigeni taiwanesi nativi della piccola isola di Orchid Island, al largo della costa orientale di Taiwan. I Tao sono un popolo austronesiano, sia linguisticamente che culturalmente, pi\u00f9 vicini al popolo Ivatan delle isole Batanes, arcipelago delle Filippine, piuttosto che agli altri popoli taiwanesi. La parola \"Tao\" (pronunciata Ta-o) vuol dire \"persona\" o \"popolo\", sia in lingua tao che nelle lingue filippine. Una delle tradizioni principali del popolo Tao \u00e8 costruire canoe, che sono simbolo della loro trib\u00f9.\nNell'anno 2000, i Tao raggiungevano il numero di 3.872 individui, approssimativamente l'1% della popolazione di indigeni di Taiwan."}
{"id": "2770092", "revid": "386562", "url": "https://it.wikipedia.org/wiki?curid=2770092", "title": "Yami (popolo)", "text": ""}
{"id": "2770096", "revid": "62004", "url": "https://it.wikipedia.org/wiki?curid=2770096", "title": "Vini Caldirola-Saunier Duval", "text": ""}
{"id": "2770099", "revid": "486946", "url": "https://it.wikipedia.org/wiki?curid=2770099", "title": "Italiana in Algeri", "text": ""}
{"id": "2770100", "revid": "62004", "url": "https://it.wikipedia.org/wiki?curid=2770100", "title": "Vini Caldirola-So.Di.", "text": ""}
{"id": "2770102", "revid": "716642", "url": "https://it.wikipedia.org/wiki?curid=2770102", "title": "Societ\u00e0 Sportiva Mortara", "text": "La Societ\u00e0 Sportiva Mortara \u00e8 una societ\u00e0 calcistica italiana, con sede a Mortara (PV). Attualmente milita in Prima Categoria. I colori sociali sono il bianco e l'azzurro.\nStoria.\nAl termine della stagione 1945-1946 il Mortara venne promosso in Serie C.\nNella stagione 1946-1947 il Mortara vinse il proprio girone con ben nove punti di distacco sulla seconda classificata, la , e si qualific\u00f2 alle finali per la promozione in Serie B; venne inserita nel girone B delle finali insieme al e al ; il girone si dimostr\u00f2 equilibrato con tutte le societ\u00e0 che conclusero il girone prime a pari merito con due punti, rendendo necessaria una seconda serie di spareggi. Il 27 luglio 1947 si disput\u00f2 la gara che si rivel\u00f2 decisiva per la promozione in Serie B, Vita Nova-Mortara; la partita fu parecchio combattuta e alla fine il Mortara dovette soccombere agli avversari, vittoriosi per 4-3; a nulla serv\u00ec la vittoria contro il Monza (2-0, 3 agosto) dato che il Vita Nova la settimana successiva pareggi\u00f2 con i monzesi, chiudendo il girone al primo posto con un punto di vantaggio sui mortaresi. Per solo un punto, dunque, il Mortara manc\u00f2 la promozione in cadetteria.\nNella stagione successiva, nonostante una riforma dei campionati volta a ridurre il numero dei gironi da 18 a 4, il che comport\u00f2 la retrocessione nelle categorie inferiori per tutte le squadre che non fossero arrivate in testa, il Mortara riusc\u00ec a ottenere una difficile salvezza, arrivando seconda nel Girone D della Lega Nord con 46 punti mentre le conseguenze del Caso Napoli ammettevano tutte le seconde nella Lega Calcio; solo il , prima con 49 punti, riusc\u00ec a fare meglio.\nNella stagione successiva, i mortaresi, inseriti nel girone A della Serie C a 4 gironi, disputarono un ottimo campionato, sfiorando la promozione in B: infatti arrivarono terzi a soli tre punti dal prima e promossa. La stagione successiva il club sfior\u00f2 per l'ennesima volta la promozione, arrivando addirittura prima a pari merito con il ; tuttavia il Mortara, a causa delle difficolt\u00e0 economiche, rinunci\u00f2 allo spareggio consentendo la promozione diretta al Seregno.\nDopo queste due stagioni strepitose, il Mortara disput\u00f2 un campionato 1950-1951 disastroso, chiuso all'ultimo posto con conseguente retrocessione in Promozione. La stagione successiva fu ancora deludente, e si concluse con la retrocessione in Promozione Lombarda, il massimo livello regionale. Da allora il Mortara milita ininterrottamente nei campionati regionali."}
{"id": "2770107", "revid": "726373", "url": "https://it.wikipedia.org/wiki?curid=2770107", "title": "Immanuil Velikovskij", "text": "Apparteneva a una famiglia agiata di origine ebraica fin da piccolo impar\u00f2 diverse lingue. Dopo gli studi in medicina (in parte seguiti a Montpellier in Francia), torn\u00f2 a Mosca per l'esercizio della professione medica. In seguito emigr\u00f2 in Palestina dove visse fino al 1939 prima di stabilirsi negli Stati Uniti a Princeton, dove mor\u00ec.\nVelikovsky \u00e8 stato un rappresentante del catastrofismo: negli anni cinquanta pubblic\u00f2 il libro \"Mondi in collisione\" (ripreso molto tempo dopo dallo statunitense John M. Ackerman), nel quale proponeva un controverso modello secondo il quale il sistema solare avrebbe avuto origine da un impatto di enorme potenza sul pianeta Giove, giungendo a modificare la cronologia degli avvenimenti dell'antico Egitto.\nSubito dopo la pubblicazione del libro, l'astronomo statunitense Harlow Shapley organizz\u00f2 una campagna accademica contro il testo."}
{"id": "2770110", "revid": "729019", "url": "https://it.wikipedia.org/wiki?curid=2770110", "title": "Castelfraiano", "text": "Castelfraiano \u00e8 una struttura militare sita sulla vetta del Monte Castelfraiano a Castiglione Messer Marino, in provincia di Chieti ad un'altezza di 1415 m s.l.m.\nStoria.\nL'impianto originario risale al XII secolo, poco distanziato rispetto al complesso conventuale dei Minori Conventuali posto pi\u00f9 a valle in localit\u00e0 Feudo di Lupara e di cui peraltro oggi rimane solo la Chiesa della Madonna del Monte. Questa rocca d'altura dominava le sorgenti dei fiumi Sinello e Treste nonch\u00e9 l'accesso da Monteferrante dalla Val di Sangro, sebbene fondamentalmente il suo scopo fosse quello di vigilare sul tratturo Ateleta-Biferno che quivi passava.\nDescrizione.\nDa un rilievo \"in situ\" il castello risulta avere un recinto con pianta a trapezio scaleno dove, nei due lati corti, sono presenti i resti di una torre di pianta rettangolare, quasi addossata alle mura esterne, e, nel lato opposto, una sporgenza in posizione mediana, sempre di forma rettangolare. Il castello aveva lunghezza di venticinque metri e profondit\u00e0 di dieci, con una superficie complessiva di duecentocinquanta metri quadrati. Probabilmente era aggregato alla struttura principale un piccolo casale. Attualmente ne sono visibili dei ruderi."}
{"id": "2770112", "revid": "1543377", "url": "https://it.wikipedia.org/wiki?curid=2770112", "title": "Ematina", "text": "Ematina \u00e8 il nome che viene dato al gruppo eme dell'emoglobina (macromolecola formata da quattro molecole di globina) quando ha legato l'ossigeno in sede di scambio polmonare.\nLo stato di ematina \u00e8 quindi una condizione che pu\u00f2 assumere il gruppo prostetico contenente ferro, legato alla molecola di emoglobina, presente nel sangue dei vertebrati.Tale gruppo contiene quattro atomi di ferro (uno per ogni molecola di globina) che sono allo \"stato ferroso\" quando non vi \u00e8 legato l'ossigeno assunto dall'organismo tramite il processo di inspirazione (in questo caso anzich\u00e9 di emoglobina si parla pi\u00f9 propriamente di deossiemoglobina), e sono invece allo \"stato ferrico\" quando hanno captato l'ossigeno (in questo caso si parla pi\u00f9 propriamente di ossiemoglobina). Nel primo caso il gruppo prostetico prende il nome di gruppo \"eme\" (il ferro \u00e8 quindi allo \"stato ferroso\"), nel secondo prende il nome di \"ematina\" (il ferro \u00e8 adesso allo \"stato ferrico\").\nLa captazione dell'ossigeno da parte del gruppo eme \u00e8 un fenomeno reversibile: l'ossigeno infatti viene poi ceduto a livello tissutale per permetterne l'uso nel metabolismo cellulare. A tale livello quindi di nuovo si passa dallo stato di \"ematina\" allo stato di \"eme\".\nL'anidride carbonica prodotta dai tessuti come risultato del metabolismo e destinata ad essere emessa con l'espirazione viene in parte (circa il 20%) captata dai residui amminoterminali delle catene proteiche dalle quali l'emoglobina \u00e8 composta. La percentuale restante \u00e8 invece trasportata agli alveoli disciolta nel plasma sanguigno."}
{"id": "2770113", "revid": "62004", "url": "https://it.wikipedia.org/wiki?curid=2770113", "title": "Tacconi Sport-Vini Caldirola", "text": ""}
{"id": "2770115", "revid": "62004", "url": "https://it.wikipedia.org/wiki?curid=2770115", "title": "Tacconi Sport (ciclismo)", "text": ""}
{"id": "2770116", "revid": "287204", "url": "https://it.wikipedia.org/wiki?curid=2770116", "title": "Franco Agostino Teatro Festival", "text": "Il Franco Agostino Teatro Festival (FATF) \u00e8 un festival teatrale nato a Crema nel 1999 con l'obiettivo di promuovere la sensibilit\u00e0 artistica ed espressiva nel mondo dell'infanzia e dell'adolescenza.\nStoria.\nIl Franco Agostino Teatro Festival nasce nel 1999 dal desiderio di ricordare con una giornata dedicata ai ragazzi e all'arte teatrale un giovane prematuramente scomparso, Franco Agostino, che al teatro si stava dedicando. Nella prima edizione, la volont\u00e0 di dare spazio al teatro vissuto e agito da ragazzi si \u00e8 concretizzata in una Rassegna durante la quale gli studenti di 12 istituti del Cremasco e del Liceo scientifico di Cassano d'Adda hanno presentato gli spettacoli allestiti durante l'anno scolastico. Il titolo dell'edizione \u00e8 proprio \"Una giornata di teatro con i ragazzi in scena\".\nL'anno successivo i partecipanti (e i giorni della rassegna) raddoppiano e il bacino di provenienza si estende su cinque province lombarde (Cremona, Lodi, Milano, Bergamo e Brescia). Il 2000 segna anche l'inizio della collaborazione al Festival di Emanuele Luzzati, che introduce gli appuntamenti della Mostra-Evento e della Festa di Piazza e ne curer\u00e0 l'immagine grafica generale fino alla morte (avvenuta nel 2007).\nNella terza edizione vengono introdotti i Laboratori Tematici e nella quarta arrivano le prime partecipazioni dal Veneto e dalla Francia. Nel 2003 gli organizzatori del Festival si costituiscono anche formalmente in Associazione culturale riconosciuta e la partecipazione si allarga all'Emilia. La sesta edizione (2004) sancisce la validit\u00e0 della proposta dei Laboratori, grazie anche a varie collaborazioni, e dal 2005 il sostegno della Fondazione Cariplo consente di istituzionalizzarli come proposta formativa all'interno delle scuole. Con l'ottava edizione la fisionomia definitiva si delinea in una rassegna articolata su quattro giorni di preselezioni, selezioni e anteprima; bacino d'utenza allargato a tutte le regioni settentrionali (dal Piemonte al Veneto); collaborazioni consolidate con i francesi di Melun e il Piccolo Teatro di Milano che ospita gli spettacoli vincitori.\nLa Camera dei deputati ed il Senato della Repubblica concedono al Festival, a partire rispettivamente dal 2006 e dal 2008, il loro patrocinio. Lo stesso fa il Senato francese nel 2007, a conferma dello sviluppo del progetto del Festival anche in Francia, dove \u00e8 sorta l'associazione \"Les amis du FATF France\" che organizza iniziative analoghe. Nel 2008 vi sono partecipazioni anche da Liguria, Toscana, Lazio e alla Francia si aggiunge la Germania. Iniziative vengono intraprese anche per il problema del disagio giovanile (spettacoli con disabili e teatroterapia).\nIn questi anni la progettualit\u00e0 del Festival si fa pi\u00f9 strutturata e articolata, investendo su percorsi triennali dedicati alla Costituzione (2007-2009) e alle virt\u00f9 (2010-2012). Gli appuntamenti annuali vengono confermati e si consolida la partecipazione europea ed extra-territoriale alla manifestazione: gruppi da Francia, Germania, Polonia, Svizzera, Svezia intervengono alla Rassegna Concorso e agli altri eventi organizzati dal FATF.\nNell'ottobre del 2008 esce il primo numero di \"Strada facendo\", newsletter trimestrale del Festival nata all'interno di uno dei suoi Laboratori e interamente curata dagli studenti. A maggio del 2009 il Presidente della Repubblica Giorgio Napolitano conferisce alla manifestazione una medaglia per l'attivit\u00e0 svolta nel divulgare la conoscenza e la comprensione della Costituzione fra i giovani. Pochi giorni dopo al Festival partecipa un'orchestra composta da bambini francesi, tedeschi e italiani che, nonostante la diversit\u00e0 delle lingue, interagiscono anche grazie al linguaggio universale della musica: prende cos\u00ec avvio l'appuntamento annuale del Concerto Europeo.\nCon l'edizione 2009, il Festival radica la sua presenza sul territorio e amplia la sua offerta spettacolare: la citt\u00e0 di Cremona ospita alcuni eventi mirati al recupero e alla valorizzazione delle tradizioni locali, legati in particolare al periodo natalizio.\nContemporaneamente, seguendo l'esempio della positiva esperienza del FATF francese, il modello del Festival viene adottato anche da altre citt\u00e0 italiane, tra cui Novara, Agnadello e Vespolate: nasce l'esperienza del FATF in Tour.\nNel 2010, in collaborazione con la Coop Lombardia e con il Caff\u00e8 Letterario Crema, viene indetto per la prima volta il Concorso di Scrittura creativa dedicato ai ragazzi e legato al tema dell'edizione corrente. Il lavoro premiato viene pubblicato in Italia e in Francia.\nA partire dal 2011 si consolidano ulteriormente le collaborazioni europee del Festival: un gruppo di giovani musicisti inglesi prende parte al Concerto e un liceo francese partecipa alla Rassegna Concorso, che assume cos\u00ec rilievo internazionale. Il 2011 segna anche l'ingresso tra le istituzioni che sostengono il Festival del Dipartimento per la giovent\u00f9, che concede il proprio patrocinio e una compartecipazione economica, mentre per il terzo anno consecutivo il FATF riceve la medaglia del Presidente della Repubblica Giorgio Napolitano, accompagnata da un attestato di stima. L'apprezzamento per le molte iniziative organizzate dal FATF viene confermato anche nel 2012 con l'attribuzione dell'esclusiva Coppa del Presidente della Repubblica.\nCon il 2013 si apre un nuovo percorso dedicato alle Passioni, ai Sogni e alle spinte emotive che animano il mondo dei ragazzi. A partire dal 2013 il FATF promuove l'incontro aperto tra studenti delle scuole superiori, cittadini europei del domani, e alcuni intellettuali particolarmente attenti alle questioni legate all'identit\u00e0 europea. Nasce cos\u00ec il convegno formativo \"Europa, in che senso?\", che si interroga sull'identificazione e sull'analisi delle motivazioni profonde, delle passioni che giustificano lo sforzo comune per la creazione di un'Europa unita. Il 2 marzo, presso il Teatro di Crema, si tiene la prima tappa di questa manifestazione triennale, a cui partecipano, il qualit\u00e0 di relatori, il Professor Franco Cardini, il Professor Klaus Reichert e Alberto Mingardi dell'Istituto Bruno Leoni.\nNel 2013 nasce anche la Compagnia del Franco Agostino Teatro Festival. La prima produzione, lo spettacolo \"Guasto\" ispirato all'omonimo romanzo di Christa Wolf, vince la III edizione del Festival \"I Teatri del Sacro\" di Lucca.\nLo spettacolo di chiusura della XV edizione apre una stagione di spettacoli di chiusura in piazza interpretati da importanti compagnie quali la [Compagnia dei Folli di Ascoli Piceno, la compagnia Ondadurto Teatro di Roma e i Sonics di Torino.\nLe edizioni del 2015 e del 2016 nascono in sintonia con due eventi di grande rilevanza per il territorio: per l'edizione 2015 si sceglie come tema la nutrizione, in corrispondenza dell'organizzazione dell'Esposizione Universale di Milano, intitolata \"Nutrire il pianeta, energie per la vita\"; nel 2016, invece, il tema dell'edizione \u00e8 lo sport, a seguito della nomina di Crema a Citt\u00e0 Europea dello Sport 2016.\nELENCO DELLE EDIZIONI:\nLe attivit\u00e0 ruotano intorno ai due fulcri principali dei Laboratori tematici nelle scuole e della Festa di Piazza. A partire da questi due appuntamenti centrali si snoda una fitta serie di progetti correlati che caratterizzano l'anima plurale e interattiva del Festival. Le iniziative sono:"}
{"id": "2770117", "revid": "62004", "url": "https://it.wikipedia.org/wiki?curid=2770117", "title": "Tacconi Sport-Emmegi", "text": ""}
{"id": "2770118", "revid": "62004", "url": "https://it.wikipedia.org/wiki?curid=2770118", "title": "Vini Caldirola-Sodi", "text": ""}
{"id": "2770123", "revid": "1728", "url": "https://it.wikipedia.org/wiki?curid=2770123", "title": "Sotheby and Wilkinson", "text": ""}
{"id": "2770128", "revid": "155634", "url": "https://it.wikipedia.org/wiki?curid=2770128", "title": "Serie A1 1991-1992 (rugby a 15)", "text": "La serie A1 1991-92 fu il 62\u00ba campionato nazionale italiano di rugby a 15 di prima divisione.\n con la formula \u00abstagione regolare a girone unico pi\u00f9 \"play-off\"\u00bb e per la quarta volta in cinque stagioni furono e a contendersi il titolo finale.\nVinse l'incontro e si aggiudic\u00f2 il suo quinto scudetto Treviso per 27-18, con 19 punti del fresco campione del mondo australiano Michael Lynagh, cui Rovigo oppose di nuovo il sudafricano Naas Botha, autore di 14 punti; gli altri realizzatori, con una meta ciascuno, furono Coppo e Dolfato per i trevigiani e Brunello per i rodigini.\nAi fini statistici si segnala che Treviso vinse il titolo dopo essersi classificata al quinto posto (il penultimo utile per i \"playoff\") e avere sconfitto nei turni a eliminazione le prime due classificate a pari merito al primo posto nella stagione regolare (Amatori Milano e Rovigo) e la quarta classificata (Petrarca); nell'ancora breve storia del torneo a \"playoff\" nessuna squadra classificatasi sotto al secondo posto nella stagione regolare aveva mai vinto lo scudetto e, pi\u00f9 in generale, nessuna al di sotto al terzo posto era mai giunta in finale.\nUn'altra squadra trevigiana, il Tarvisium, fondata solo 22 anni prima e che aveva iniziato l'attivit\u00e0 seniores nel 1984, fece il suo ingresso in A1, anche se retrocesse subito a fine stagione; insieme ai veneti ridiscese in A2 anche il .\nFormula.\nAi \"playoff\" accedettero 8 squadre, le prime sei classificate di A1 e le prime due di A2, le quali, nel ranking dei quarti di finale, vennero immediatamente dopo le sei prime classificate; alla squadra con la posizione pi\u00f9 alta in classifica fu assegnata quella con il ranking pi\u00f9 basso, quindi le prime due di A1 avrebbero avuto in accoppiamento ai quarti rispettivamente la seconda e la prima di A2; a seguire, la terza di A1 contro la sesta, e la quarta contro la quinta.\nGli accoppiamenti dei quarti e delle semifinali furono al meglio delle tre gare, con la prima (e la eventuale terza) in casa della squadra meglio classificata durante la stagione regolare.\nLa finale fu invece disputata in gara unica, con eventuali tempi supplementari in caso di parit\u00e0.\nLa vincitrice della finale era campione d'Italia; le ultime due squadre classificate durante la stagione regolare retrocedevano in serie A2, mentre la terzultima doveva spareggiare contro la terza classificata di A2."}
{"id": "2770130", "revid": "1305772", "url": "https://it.wikipedia.org/wiki?curid=2770130", "title": "Il pi\u00f9 grande (italiano di tutti i tempi)", "text": "Il pi\u00f9 grande (italiano di tutti i tempi) \u00e8 stato un programma andato in onda dal 20 gennaio al 10 febbraio 2010 su Rai 2, per quattro settimane, basato sul format della BBC \"100 Greatest Britons\", condotto da Francesco Facchinetti e dall'attrice Martina Stella con la partecipazione di Alessandra Barzaghi e dei comici Biagio Izzo e Riccardo Rossi. Lo scopo finale era trovare quale personaggio, in base alle preferenze espresse con il televoto, fosse considerato dagli spettatori come il pi\u00f9 grande italiano di tutti i tempi.\nDa una lista di 50 nomi ne sono stati proposti tre per ogni \"elezione\". Un nominativo \u00e8 stato eliminato da una giuria formata da 5 persone famose e da 5 giornalisti stranieri: tra i due rimasti \u00e8 stato il pubblico, con il televoto, a decidere chi sarebbe andato avanti nella competizione.\nI finalisti.\nNel corso della terza puntata, andata in onda il 3 febbraio 2010, \u00e8 stato completato l'elenco dei finalisti che si sono affrontati nella puntata finale del 10 febbraio.\nClassifica finale.\nSono state fatte numerose critiche sul fatto che Laura Pausini fosse davanti a Dante, a Pirandello e a Fermi.\nI vincitori nelle altre edizioni nel mondo.\nDi seguito i vincitori nei paesi in cui il programma televisivo si \u00e8 gi\u00e0 concluso."}
{"id": "2770132", "revid": "7", "url": "https://it.wikipedia.org/wiki?curid=2770132", "title": "Teatro Lirico (Milano)", "text": ""}
{"id": "2770133", "revid": "62004", "url": "https://it.wikipedia.org/wiki?curid=2770133", "title": "Alessio (ciclismo)", "text": ""}
{"id": "2770136", "revid": "2176804", "url": "https://it.wikipedia.org/wiki?curid=2770136", "title": "Tomokazu Sugita", "text": "Lavora per la Atomic Monkey. \u00c8 noto per aver doppiato Gintoki Sakata in \"Gintama\", Joseph Joestar in \"Le Bizzarre Avventure di JoJo\" ed Escanor in \"The Seven Deadly Sins\". Ha uno stretto rapporto d'amicizia con i colleghi Ken Narita, Y\u016bichi Nakamura e Toshiyuki Morikawa.\nHa vinto nel terzo anno dei Seiyu Awards il premio di \"miglior doppiatore non protagonista\"."}
{"id": "2770140", "revid": "729019", "url": "https://it.wikipedia.org/wiki?curid=2770140", "title": "Agusta A105", "text": "L'Agusta A105 \u00e8 stato un prototipo di elicottero leggero monoturbina con rotore a due pale progettato dall'azienda italiana Agusta, che non venne mai sviluppato nelle fasi successive.\nStoria.\nSviluppo.\nL'A105 fu progettato secondo uno schema utile alla semplificazione del processo produttivo per missioni di collegamento, fotografia aerea e di trasporto veloce, utilizzava come propulsore il turboalbero Turbomeca Astazou costruito su licenza dalla stessa Agusta.\nI due prototipi, denominati A105 e A105B furono esposti al Salone internazionale dell'aeronautica e dello spazio di Parigi-Le Bourget del 1965, pur non essendo stati sviluppati oltre la fase di prototipo."}
{"id": "2770142", "revid": "422900", "url": "https://it.wikipedia.org/wiki?curid=2770142", "title": "Sugita Tomokazu", "text": ""}
{"id": "2770146", "revid": "110157", "url": "https://it.wikipedia.org/wiki?curid=2770146", "title": "Museo delle tradizioni familiari", "text": "Il Museo delle tradizioni familiari \u00e8 sito a Castiglione Messer Marino, in provincia di Chieti.\nDescrizione.\nIl museo ospita oggetti della cultura contadina. Nelle sale sono esposti utensili legati al lavoro di: casalinghe, artigiani, calzolai, ferrai e bottai, nonch\u00e9 foto storiche del paese e degli abitanti e la ricostruzione di un telaio."}
{"id": "2770148", "revid": "1305772", "url": "https://it.wikipedia.org/wiki?curid=2770148", "title": "San Tiberio", "text": "La Chiesa cattolica venera come santi tre persone con il nome San Tiberio:"}
{"id": "2770152", "revid": "36426", "url": "https://it.wikipedia.org/wiki?curid=2770152", "title": "Sant'Eustorgio (Milano)", "text": ""}
{"id": "2770153", "revid": "36426", "url": "https://it.wikipedia.org/wiki?curid=2770153", "title": "Chiesa di Sant'Eustorgio", "text": ""}
{"id": "2770154", "revid": "104458", "url": "https://it.wikipedia.org/wiki?curid=2770154", "title": "Elena Curtoni", "text": "Biografia.\nStagioni 2007-2009.\nOriginaria di Regoledo di Cosio Valtellino, \u00e8 sorella di Irene, a sua volta della nazionale italiana; attiva in gare FIS dal dicembre del 2006, l'atleta valtellinese ha esordito in Coppa Europa il 16 febbraio 2007 a Sella Nevea in supergigante (40\u00aa).\nDurante la stagione 2008-2009 \u00e8 riuscita ad andare abbastanza regolarmente a punti nel circuito continentale e in marzo \u00e8 arrivato il primo importante risultato della carriera. Ai Mondiali juniores di Garmisch-Partenkirchen ha conquistato la medaglia di bronzo nella speciale classifica di combinata (ottenuta sommando i tempi delle gare di discesa, gigante e slalom) alle spalle di Federica Brignone e Karin Hackl.\nStagioni 2010-2022.\nIl 14 novembre 2009 ha esordito in Coppa del Mondo a Levi nel primo slalom della stagione. In gennaio inoltre ha ottenuto la prima vittoria e i primi podi in Coppa Europa Il 5 febbraio 2011 ha vinto l'oro ai Mondiali juniores di Crans-Montana in supergigante. Quattro giorni dopo ha partecipato anche alla rassegna iridata maggiore, ospitata da Garmisch-Partenkirchen, classificandosi sesta nella stessa specialit\u00e0. Al termine della stagione la Curtoni si \u00e8 laureata campionessa italiana di supercombinata a Pila.\nDue anni dopo ha conquistato il titolo nazionale di gigante. Sempre nel 2013 ha preso parte ai Mondiali di Schladming, classificandosi 18\u00aa nel supergigante e 13\u00aa nella supercombinata. Ai Mondiali di Vail/Beaver Creek 2015 \u00e8 stata 10\u00aa nel supergigante e non ha concluso la combinata, mentre nella stagione successiva, il 16 marzo 2016 a Sankt Moritz, ha ottenuto in discesa libera il suo primo podio in Coppa del Mondo (3\u00aa). Ai Mondiali di Sankt Moritz 2017 si \u00e8 classificata 5\u00aa nel supergigante e non ha completato la combinata; tre anni dopo, il 25 gennaio 2020, ha ottenuto a Bansko in discesa libera la prima vittoria in Coppa del Mondo, precedendo le connazionali Marta Bassino e Federica Brignone. Ai Mondiali di Cortina d'Ampezzo 2021 si \u00e8 piazzata 8\u00aa nella discesa libera, 18\u00aa nel supergigante, 4\u00aa nella combinata e non ha completato lo slalom gigante; l'anno dopo ai XXIV Giochi olimpici invernali di , suo esordio olimpico, si \u00e8 classificata 5\u00aa nella discesa libera, 10\u00aa nel supergigante, 20\u00aa nello slalom gigante e non ha completato la combinata.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nCoppa Europa.\nCoppa Europa - vittorie.\nLegenda:\nSC = supercombinata"}
{"id": "2770155", "revid": "36426", "url": "https://it.wikipedia.org/wiki?curid=2770155", "title": "Collezione Berenson", "text": ""}
{"id": "2770156", "revid": "287204", "url": "https://it.wikipedia.org/wiki?curid=2770156", "title": "Kentaro Ito", "text": ""}
{"id": "2770157", "revid": "1970856", "url": "https://it.wikipedia.org/wiki?curid=2770157", "title": "Candida Rosa", "text": "La Candida Rosa \u00e8 il luogo dove risiedono le anime nel \"Paradiso\" costruito da Dante:\n Si tratta di una sorta di anfiteatro dotato di sedili a forma di rosa, dove siedono le anime del Paradiso che sono candide; esse sono fatte di pura luce, simbolo di beatitudine divina, tanto che \u00e8 quasi difficile riconoscerne i tratti.\nLe anime qui sono disposte in due gruppi: quelle che credono in Cristo Venturo, e quelle che credono in Cristo Venuto. Nel XXXII Canto del Paradiso, l'ultima guida di Dante, Bernardo di Chiaravalle, spiega che al centro della Rosa risiede la Vergine Maria il cui fascio di luce \u00e8 pi\u00f9 forte di quello di tutte le altre anime. Vicino a lei siedono i beati di fama pi\u00f9 grande fra i quali san Francesco d'Assisi, sant'Agostino di Ippona e san Benedetto da Norcia. Nella parte superiore della Candida Rosa i beati sono divisi in due parti uguali: una composta dalle anime che si sono salvate per volont\u00e0 propria, dall'altra vi sono le anime dei bambini o di quelli che non sono riusciti a raggiungere l'et\u00e0 della ragione. Nel XXXIII canto, \nSan Bernardo, nuova guida di Dante, innalza una preghiera alla Vergine Maria per chiederle di permettere che Dante possa vedere Dio. Tutti i beati invocano la Vergine affinch\u00e9 conceda a Dante la grazia. Dante pu\u00f2 cos\u00ec comprendere i misteri divini e, con il raptus mistico finale, si conclude la Divina Commedia."}
{"id": "2770158", "revid": "73843", "url": "https://it.wikipedia.org/wiki?curid=2770158", "title": "Topolino e il mistero del cappellino rosso", "text": "Topolino e il Mistero del Cappellino Rosso (\"The Riddle Of The Red Hat\") \u00e8 una storia a fumetti scritta probabilmente da Eleanor Packer e disegnata dal maestro Carl Barks. Questa \u00e8 l'unica storia in cui Carl Barks disegna gli abitanti di Topolinia, su richiesta della Western Co..\nPubblicazioni italiane.\nSu \"Albo d'Oro\" n. 64, \"Super Almanacco Paperino\" n. 8 e \"Paperino\" n. 124 la storia appare ricalcata da un albo americano, nonch\u00e9 ridotta a otto tavole e tre quarti.\nTrama.\nTopolino riceve da una ragazza (che lui scambia per Minni a causa del suo cappello uguale a quello di quest'ultima) un pacchetto con all'interno un rubino, che dovrebbe consegnare ad un certo Harvey Whoosit, un miliardario truffatore."}
{"id": "2770159", "revid": "223320", "url": "https://it.wikipedia.org/wiki?curid=2770159", "title": "Inno orfico", "text": ""}
{"id": "2770167", "revid": "161374", "url": "https://it.wikipedia.org/wiki?curid=2770167", "title": "Camera Picta", "text": ""}
{"id": "2770168", "revid": "125770201", "url": "https://it.wikipedia.org/wiki?curid=2770168", "title": "Anna Chimenti", "text": "Biografia.\nProfessore ordinario di Diritto costituzionale, ha insegnato all'Universit\u00e0 degli Studi di Foggia e a \"La Sapienza\" di Roma.\n\u00c8 avvocato iscritto all'ordine di Roma, nell'elenco speciale dedicato ai professori universitari.\nLaureata in giurisprudenza nel 1986 presso l'Universit\u00e0 \"La Sapienza\" di Roma, con un tesi in Diritto pubblico dal titolo \"Referendum e forma di governo parlamentare\", nel 1994 diventa ricercatrice presso la Facolt\u00e0 di Giurisprudenza dello stesso ateneo.\nNel 2003 viene chiamata a tenere alcuni incontri seminariali presso Universit\u00e0 di Strasburgo III \u2013 Robert Schuman, presso la cattedra di Droit Public - prof. Eric Maulin\u00e8, ed \u00e8 nominata consulente del Ministero della Giustizia. \nL'anno seguente \u00e8 Professore straordinario di Diritto pubblico sempre presso l'ateneo foggiano. Il 2005 \u00e8 Visiting Scholar all'Universit\u00e0 di Princeton, New Jersey, e alla Georgetown University, Washington.\nTra il 2005 e il 2007 \u00e8 responsabile delle relazioni con il Parlamento per l'Universit\u00e0 di Foggia e componente del Consiglio Superiore delle Comunicazioni per nomina del Ministro competente. Il 2009 \u00e8 nominata componente del Nucleo di Valutazione e verifica degli investimenti pubblici della Presidenza del Consiglio dei Ministri.\nNel biennio 2009-2010 \u00e8 Resident Research Fellow of the Economic and Social Cohesion Laboratory (Esoclab) della London School of Economics and Political Science.\nLe sue principali pubblicazioni sono \"La storia del Referendum\", Bari, Laterza, 1993, \"Informazione e Televisione, la libert\u00e0 e la vigilanza\" Bari, Laterza, 2000, \"La teoria gradualistica del diritto, confronto con le idee e le istituzioni del diritto positivo francese\" (traduzione e presentazione dell'opera), in \"Civilt\u00e0 del diritto\", Milano, Giuffr\u00e8, 2003 e \"Il Papa in Parlamento\" nel volume \"Giovanni Paolo II, Le vie della giustizia\" a cura di A. Loiodice e M. Vari.\nEditorialista del settimanale \"Espresso\" dal 1999 al 2000 e del settimanale \"Panorama\" su televisione e informazione dal 2001 al 2003, ha scritto di questioni costituzionali per il quotidiano \"Il Riformista\"\nTra il 1987 e il 1994 \u00e8 stata anche consulente di Mediaset e tra il 2003 e il 2004 consulente giuridico del Presidente della Rai.\nIl 28 ottobre 2010 viene nominata con decreto del Ministro dell'Universit\u00e0 e della Ricerca consulente per l'analisi e lo studio dei modelli Europei di eccellenza universitaria. Nel 2013, viene nominata dal Governo Letta nel Comitato di redazione, composto da 7 membri, che \u00e8 incaricato di redigere il progetto di riforma della Costituzione Italiana elaborato dall'apposita Commissione.\nDal 4 febbraio 2014, \u00e8 distaccata presso l'Ambasciata d'Italia a Londra con la qualifica di esperto. Segue per l'Ambasciata il settore giuridico e le politiche culturali: in particolare, il dibattito sulle Riforme costituzionali e referendum attraverso il monitoraggio dei Think Tank UK. \nChimenti \u00e8 anche l'autore di \"L' ordinamento radiotelevisivo italiano\", \"Informazione e televisione: la libert\u00e0 vigilata\", e \"Storia dei referendum: dal divorzio alla riforma elettorale : 1974-1999\". Chimenti \u00e8 l'editore di \"La teoria gradualistica del diritto, confronto con le idee e le istituzioni del diritto positivo francese\". Attualmente \u00e8 l'Addetto agli Affari Costituzionali, Rapporti con le Universit\u00e0, Centri di Ricerca e Think Tanks all'Ambasciata d'Italia a Londra.\nVita privata.\n\u00c8 coniugata con il giornalista Marcello Sorgi, con cui ha due figli, Antonio e Gregorio."}
{"id": "2770175", "revid": "300067", "url": "https://it.wikipedia.org/wiki?curid=2770175", "title": "Jan Van Breda Kolff", "text": ""}
{"id": "2770179", "revid": "6923", "url": "https://it.wikipedia.org/wiki?curid=2770179", "title": "Villa Sile", "text": "Villa Sile (o, pi\u00f9 semplicemente, Sile; \"S\u00eel\" in friulano) \u00e8 una frazione del comune di Casarsa della Delizia, in provincia di Pordenone, posta a circa 4\u00a0km ad ovest del capoluogo. \n\u00c8 la frazione pi\u00f9 distaccata dal centro abitato, avendo mantenuto le proprie caratteristiche di borgo di campagna. \nSi tratta di un borgo agricolo sviluppatosi intorno alla piccola chiesa di Santa Margherita, immediatamente a sud rispetto alla linea ferroviaria Udine - Venezia (che qui funge da confine con il comune di Zoppola), attraversato da un'unica strada che lo collega con la frazione di San Giovanni di Casarsa e con Orcenico Inferiore, molto vicino comunque alla Strada statale 13 Pontebbana."}
{"id": "2770181", "revid": "300067", "url": "https://it.wikipedia.org/wiki?curid=2770181", "title": "Butch Van Breda Kolff", "text": ""}
{"id": "2770185", "revid": "1305772", "url": "https://it.wikipedia.org/wiki?curid=2770185", "title": "Gioielli della Corona francese", "text": "I Gioielli della Corona francese sono costituiti da corone, globi, diademi e gioielli che furono il simbolo della monarchia di Francia. Gran parte del tesoro francese venne disperso nel 1885 a seguito di una vendita di realizzo operata dalla Terza Repubblica francese. I gioielli della corona francese sopravvissuti si trovano oggi nella \"Galerie d'Apollon\" al museo del Louvre, primo museo di Francia ed ex palazzo reale, dove pure si trova il Diamante R\u00e9gent, il Diamante Sancy e lo spinello rosso C\u00f4te-de-Bretagne di 105 carati, scolpito in forma di dragone. Tra le gemme si ricordano anche lo Smeraldo di San Luigi, lo Zaffiro Ruspoli e un set di diamanti della regina Maria Antonietta che sono invece esposti nella sezione mineralogica del museo di storia naturale francese (Mus\u00e9um nationale d'histoire naturelle).\nUso dei gioielli della corona francese.\nIn contrasto con i monarchi inglesi, i re francesi furono sempre meno inclini all'utilizzo di corone rituali. Ad ogni modo tutti i monarchi vennero incoronati sino alla Rivoluzione francese nella cattedrale di Notre-Dame de Reims (ad eccezione di due di loro che vennero incoronati altrove). Dopo la rivoluzione, solo l'imperatore Napoleone I, l'imperatrice Josephine ed il re Carlo X vennero incoronati.\nDiamanti famosi.\nTra i diamanti pi\u00f9 famosi nella collezione vi \u00e8 il Diamante Sancy, che in precedenza faceva parte dei gioielli della corona inglese, il Diamante Hope ed il Diamante R\u00e9gent. Tutti questi diamanti venivano sovente utilizzati al posto degli stessi gioielli \"ufficiali\" della corona francese, per mostrare ricchezza e potenza senza scomodare le insegne reali. Il diamante R\u00e9gent ad esempio venne utilizzato da Luigi XV durante la sua incoronazione nel febbraio 1723, ma successivamente Maria Antonietta, moglie di Luigi XVI, lo utilizz\u00f2 su un cappello di velluto nero.\nLa corona reale.\nLa Corona di Luigi XV venne commissionata per l'incoronazione del giovane re nel 1722, anche se prima di lui altri monarchi francesi gi\u00e0 utilizzavano delle corone, che per\u00f2 alla loro morte venivano donate alla basilica dell'Abbazia di Saint-Denis ove poi venivano tumulati i corpi dei re di Francia e delle loro mogli. Alla morte di Luigi XV, per\u00f2, il nipote e successore Luigi XVI decise di utilizzare la corona del nonno per la propria incoronazione e cos\u00ec essa assunse il valore di corona reale. Malgrado tutto, per\u00f2, Luigi XVI fu l'ultimo monarca nel Settecento ad utilizzarla e nuovamente essa venne riutilizzata solo da Carlo X in quanto Napoleone si serv\u00ec di un serto per la propria incoronazione.\nNel 1885 alla vendita della maggior parte dei gioielli della corona francese operata dal governo repubblicano, la corona venne risparmiata per la sua rilevanza storica anche se legata all'Ancien R\u00e9gime, non senza per\u00f2 sostituirne prima le preziose gemme che la decoravano con cristalli colorati.\nLa spada del re.\nLa spada utilizzata durante l'incoronazione dei re di Francia si trova oggi esposta al museo del Louvre, in una sezione differente da quella dei gioielli reali. Secondo la leggenda essa \u00e8 la \"Joyeuse\", la spada usata da Carlo Magno. Essa in effetti \u00e8 una struttura complessa in quanto all'ornamentazione, con molte sovrapposizioni di stili che rendono difficile la datazione, che ad ogni modo deve situarsi tra il X ed il XIII secolo e quindi non nell'epoca di Carlo Magno. Altri ritengono che essa fosse ancora pi\u00f9 antica rispetto al regno di Carlo Magno.\nAnche le spade dell'incoronazione di Napoleone I e Carlo X sono conservate al museo del Louvre.\nScettro di Carlo V e la \"Main de Justice\".\nUno dei pezzi sopravvissuti dall'epoca medioevale e che si pu\u00f2 ricondurre ai gioielli della corona francese \u00e8 lo scettro detto di Carlo V ma in realt\u00e0 realizzato per l'incoronazione di suo figlio Carlo VI, anch'esso attualmente conservato al Louvre. Esso \u00e8 in oro e misura oltre un metro di lunghezza e nella parte finale presenta una statuetta di Carlomagno. La rievocazione mitica di Carlomagno si pu\u00f2 anche ritrovare nelle regal\u00ece imperiali di Napoleone I.\nUno scettro tipicamente francese \u00e8 la \"Main de Justice\" (Mano della Giustizia), che ha una mano benedicente in avorio nella parte finale. Attualmente solo la parte finale in avorio sembrerebbe riconducibile al periodo medioevale; l'attuale scettro in oro e pietre preziose venne realizzato per l'incoronazione di Napoleone I o per quella di Carlo X. I cammei sono anch'essi medioevali ma lo scettro rappresenta effettivamente un anacronismo del XIX secolo.\nFurto dei gioielli della corona durante la rivoluzione.\nI gioielli della corona francese vennero rubati nel 1792 quando il \"Garde Meuble\" (Tesoro Reale) venne preso d'assalto dai rivoltosi. Gran parte dei gioielli, anche se non tutti, vennero ad ogni modo ritrovati poco dopo e l'anno successivo venne ritrovato anche il Diamante Sancy e il diamante blu oggi conosciuto come Hope.\nL'Hope, oggi custodito presso lo Smithsonian Institute di Washington, \u00e8 famoso soprattutto per una strana leggenda di sfortuna lo circonda. Maria Antonietta lo indossava spesso e venne decapitata, cos\u00ec pure il marito che sovente lo indossava. Altre persone che lo toccarono o vi ebbero a che fare morirono per suicidio, subirono rotture matrimoniali, la bancarotta, morti violente o problemi mentali. Esso viene anche trasversalmente associato al caso del rapimento Lindbergh, quando la sua proprietaria, Evalyn Walsh McLean, lo dovette vendere. Gli storici moderni per\u00f2 asseriscono che la maggior parte di queste leggende siano scaturite dal gioielliere francese Pierre Cartier per incrementarne il prezzo di vendita.\nI gioielli della corona vennero incrementati anche da Napoleone I e da Napoleone III e dalle loro rispettive mogli.\nL'ultima incoronazione.\nL'ultima incoronazione francese avvenne nel 1824 quando Carlo X venne incoronato a Reims. Questa incoronazione fu vista dai critici come una volont\u00e0 di tornare all'assolutismo dell\"'Ancien R\u00e9gime\" che ebbe termine con la rivoluzione francese del 1830 e molti francesi preferirono al re vecchio stile il suo predecessore e fratello Luigi XVIII, pi\u00f9 sobrio e moderno. Luigi Filippo, ultimo re di Francia, non venne incoronato e nemmeno Napoleone III, l'ultimo imperatore. La consorte di Napoleone III, Eugenia de Montijo, ad ogni modo si fece realizzare una propria corona che per\u00f2 non utilizz\u00f2 mai nelle occasioni ufficiali.\nLa vendita dei gioielli della corona.\nI gioielli francesi sopravvissero alla Rivoluzione Francese, alla Prima Repubblica, al Direttorio, al Primo Impero, alla Restaurazione, alla Monarchia di luglio, alla Seconda Repubblica, al Secondo Impero. Ad ogni modo la decisione di Enrico di Borbone-Francia di non accettare i gioielli della corona francese appartenuti alla sua famiglia per generazioni, cancell\u00f2 ogni prospettiva di restaurazione monarchica.\nA partire dal 1885 la Repubblica Francese decise quindi di vendere i gioielli per realizzare del denaro e come tale molti di questi andarono perduti, mentre altri vennero conservati per la loro rilevanza storica.\nLe recenti cerimonie in Francia: il funerale di Luigi XVII nel 2004.\nUno dei misteri della Rivoluzione francese rimasti ad oggi irrisolti \u00e8 relativo a cosa sia successo al Delfino di Francia, figlio di Luigi XVI, dopo l'esecuzione del re e della regina. Si \u00e8 sempre detto che egli sia morto in prigione anche se la leggenda popolare vuole che egli fosse stato tratto in salvo e che sia vissuto in esilio.\nNel 2004, ad ogni modo, \u00e8 stato comprovato che la leggenda \u00e8 fittizia. In realt\u00e0 Luigi Carlo, definito dai realisti come Luigi XVII, mor\u00ec di tubercolosi in prigione, dato che si \u00e8 potuto stabilire la causa della morte risalendo al DNA attraverso il suo cuore conservato oggi in un'urna di vetro dai realisti con una ciocca di capelli di Maria Antonietta.\nI funerali formali di Luigi XVII di Francia ebbero luogo infine nel 2004 non col suo corpo ma col suo cuore. Quella fu la prima volta da oltre un secolo dove una cerimonia funebre venne accompagnata dalle bandiere gigliate e dalla corona reale che accompagn\u00f2 il feretro."}
{"id": "2770188", "revid": "729019", "url": "https://it.wikipedia.org/wiki?curid=2770188", "title": "Indecision Records", "text": "La Indecision Records \u00e8 un'etichetta discografica indipendente statunitense, fondata da Dave Mandel nel 1995 e specializzata in hardcore punk. Ha avuto sede a Huntington Beach fino al 2001, anno in cui l'etichetta \u00e8 stata spostata a Garden Grove.\nOltre a pubblicare ristampe di vari album fuori stampa, l'etichetta ha sotto contratto gruppi hardcore e metalcore. Tra i maggiori artisti che hanno pubblicato per la Indecision si distinguono Death by Stereo, che in seguito firmarono con la Epitaph Records, Throwdown e Bleeding Through, che si trasferirono alla Trustkill Records, e gli Ensign che furono ingaggiati dalla Nitro Records di Dexter Holland."}
{"id": "2770201", "revid": "110157", "url": "https://it.wikipedia.org/wiki?curid=2770201", "title": "L'ostaggio (Crais)", "text": "L'ostaggio \u00e8 un romanzo scritto da Robert Crais, edito per la prima volta in Italia nel 2002.\nDa questo libro \u00e8 stato tratto il film Hostage con Bruce Willis \nTrama.\nDenny, Kevin e Mars sono tre ragazzi californiani decisi a compiere una rapina. Il colpo ha per\u00f2 un esito tragico: il proprietario della pompa di benzina viene accidentalmente ucciso.\nPer i tre giovani inizia una fuga rocambolesca che si conclude nella villa di Walter Smith, contabile di una cosca mafiosa.\nIn poco tempo l'edificio viene circondato dalla polizia, ma i mafiosi non hanno alcuna intenzione di far cadere i propri archivi nelle mani sbagliate."}
{"id": "2770206", "revid": "29488578", "url": "https://it.wikipedia.org/wiki?curid=2770206", "title": "Scepovic", "text": ""}
{"id": "2770212", "revid": "287204", "url": "https://it.wikipedia.org/wiki?curid=2770212", "title": "Stefan Scepovic", "text": ""}
{"id": "2770213", "revid": "300067", "url": "https://it.wikipedia.org/wiki?curid=2770213", "title": "Tom Lagarde", "text": ""}
{"id": "2770215", "revid": "599013", "url": "https://it.wikipedia.org/wiki?curid=2770215", "title": "Doremus Bennerman", "text": ""}
{"id": "2770223", "revid": "125277205", "url": "https://it.wikipedia.org/wiki?curid=2770223", "title": "Massarosa", "text": "Massarosa \u00e8 un comune italiano di abitanti della provincia di Lucca in Toscana. Nel 1869 fu decretata l'istituzione del comune di Massarosa, prima territorio amministrato da Viareggio, nel 1870 il decreto fu applicato, con grandi polemiche (queste polemiche si risolsero completamente nel 1878)\nStoria.\nBuona parte dei territori oggi riconducibili al comune di Massarosa, in epoca medievale, erano sotto l'egemonia dell'antica famiglia pisana degli Orlandi.\nSimboli.\nLo stemma del comune \u00e8 ispirato a quello di Lucca, capoluogo di provincia, e presenta due mazze disposte a Croce di Sant'Andrea e quattro rose, richiamando il nome del paese. Il nome deriva da \"Massagrausi\", divenuto poi Massagrosa, quindi abbreviato e semplificato in Massarosa.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2018 la popolazione straniera residente era di persone.\nLe nazionalit\u00e0 maggiormente rappresentate in base alla loro percentuale sul totale della popolazione residente erano:\nInfrastrutture e trasporti.\nFerrovie.\nLa Stazione di Massarosa-Bozzano si trova lungo la ferrovia Lucca-Viareggio; attiva dal 1890 la stessa \u00e8 servita dai treni svolti da Trenitalia nell'ambito del contratto di servizio stipulato con la Regione Toscana.\nMobilit\u00e0 urbana.\nIl trasporto pubblico urbano e suburbano \u00e8 garantito dagli autoservizi svolti dalla societ\u00e0 CTT Nord.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nLa principale squadra di calcio \u00e8 l\"'A.S.D. Sporting BM Bozzano Massarosa\" che milita nel girone A toscano di 1\u00aa Categoria.\nA Piano di Mommio la principale squadra di calcio \u00e8 l'\"U.S.D. Piano di Mommio 2008\" che milita nel girone A lucchese di 3\u00aa Categoria. \u00c8 nata nel 2008. I colori sociali sono: il rosso ed il giallo.\nCuriosit\u00e0.\nDa un allevamento di Massarosa \u00e8 partita l'invasione del cosiddetto \"gambero killer\", il Gambero rosso della Louisiana, una specie di gambero non autoctono che \u00e8 sfuggito agli allevatori e poi si \u00e8 diffuso (anche a causa dell'opera di altri allevatori irresponsabili) prima in Toscana e poi nel resto dell'Italia, dove adesso sta uccidendo le altre specie."}
{"id": "2770231", "revid": "183976", "url": "https://it.wikipedia.org/wiki?curid=2770231", "title": "Game-pad", "text": ""}
{"id": "2770233", "revid": "287234", "url": "https://it.wikipedia.org/wiki?curid=2770233", "title": "Nebulosa Matita", "text": ""}
{"id": "2770234", "revid": "599013", "url": "https://it.wikipedia.org/wiki?curid=2770234", "title": "Frederic Kanout\u00e9", "text": ""}
{"id": "2770240", "revid": "1573940", "url": "https://it.wikipedia.org/wiki?curid=2770240", "title": "Chiesa di San Michele Arcangelo (Castiglione Messer Marino)", "text": "La chiesa di San Michele Arcangelo sita nel centro storico di Castiglione Messer Marino, in provincia di Chieti, rappresenta la chiesa parrocchiale del paese.\nStoria.\nLa prima documentazione \u00e8 datata 1499, in cui essa \u00e8 chiamata S. Angelo di Castiglione. La chiesa originaria risale al XV secolo, ma risulta rimaneggiata nel XVI-XVIII secolo.\n\u00c8 sita nel centro storico del paese presso l'antico castello e presso la porta di sant'Angelo da cui prende il nome. Dal 1552 la chiesa diventa patronato dei Caracciolo di San Buono di cui si pu\u00f2 riferire la costruzione dell'altare marmoreo della cappella dedicata alla Madonna del Monte, in cui \u00e8 conservata una statua lignea della Vergine. Nel 1948 la chiesa fu restaurata. La facciata della chiesa risale al XX secolo.\nDescrizione.\nL'interno della chiesa presenta uno schema a tre navate, la scelta \u00e8 sintomatica della volont\u00e0 di ottimizzare lo spazio a disposizione, costituito da un sito irregolare. A tale scopo \u00e8 dovuta la collocazione, sul fianco sinistro, di tre cappelle in corrispondenza della navata minore. La chiesa parrocchiale \u00e8 stato un centro di irraggiamento dell'arte barocca nell'area del vastese interno, inizialmente estraneo a tale corrente. La tipologia a tre navate si sviluppa cos\u00ec a Gissi, Furci, Schiavi di Abruzzo, Villa Santa Maria, Casalbordino, Celenza.\nLe decorazioni in marmo dell'altare e delle varie cappelle, opera dei maestri molisani Giovanni Crisostomo Calvitti e Carlo Luigi Dau, risentono delle influenze romane e napoletane del primo, frutto delle collaborazioni col Gioffredo a Napoli e Vasto. Al pittore lancianese Federico Spoltore si devono gli affreschi delle volte e l'imponente \"Crocifissione\" dell'altare centrale. Lo scultore Felice Giuliante realizz\u00f2 per la chiesa l'altare e la balaustra, secondo i canoni liturgici del tempo. In seguito scolp\u00ec i due pulpiti per il presbiterio e il battistero. Agli inizi degli anni '60, con la riforma liturgica e le nuove norme imposte dal concilio Vaticano II, tutto il presbiterio fu smontato e ricomposto di nuovo. Le sue sculture presenti nella chiesa parrocchiale sono valorizzate nella nuova sistemazione seguita all'ultimo restauro della chiesa, portato a termine nel 2005.\nLo stile architettonico della chiesa \u00e8 barocco, desumibile dalle secentesche cappelle: di San Carlo del 1600, dell'Assunzione di due anni pi\u00f9 tardi, della Concezione del 1606, della Madonna del 1625 e infine del Crocifisso del 1688.\nLa facciata, ricostruita nel XX secolo, viene arricchita da manufatti lapidei quali il rosone ed il portale medievali della chiesa di Santa Barbara. Unico elemento decorativo dell'impianto originario \u00e8 il leone stiloforo posto al di sopra del rosone. Il ciclo dei lavori secenteschi includer\u00e0 anche la fusione delle due campane, opera degli artigiani di Agnone, nel 1613 e nel 1682 impreziosir\u00e0 la struttura con una torre campanaria.\nLa Cappella della Madonna del Monte.\n\u00c8 possibile attribuire la committenza della cappella alla famiglia dei Caracciolo. La sua costruzione dovrebbe risalire al 1625, nel pieno dei lavori di ampliamento della parrocchia. In essa \u00e8 conservata in una preziosa edicola la statua della Vergine, la cui datazione \u00e8 controversa. Potrebbe infatti risalire al XV secolo, sebbene la semplicit\u00e0 della fisionomia e l'arcaismo della struttura facciano pensare a periodi precedenti. L'opera \u00e8 in legno policromato, a grandezza naturale, ritraente la Madonna, vestita di una tunica azzurra e di un manto dorato, nell'atto di sostenere Ges\u00f9 ancora in fasce. L'edicola realizzata in pietra \u00e8 opera dello scultore Felice Giuliante."}
{"id": "2770243", "revid": "1987326", "url": "https://it.wikipedia.org/wiki?curid=2770243", "title": "Mahabad", "text": "Mahabad (; farsi \u0645\u0647\u0627\u0628\u0627\u062f) \u00e8 il capoluogo dello shahrest\u0101n di Mahabad nell'Azarbaijan occidentale. La citt\u00e0 si trova a sud del lago di Urmia, a 1.300\u00a0m s.l.m. Il nome Mahabad (\"mah abad\") \u00e8 la traduzione persiana dell'antico nome manneo che significa \"luogo della luna\", affine alla parola curda \"mang\". La popolazione \u00e8 in maggioranza curda.\n\u00c8 stata nel 1946 capitale della Repubblica di Mahabad.\nLe due citt\u00e0 di Mahabad e Piranshahr fanno parte della stessa regione che si chiama Mukrian e entrambi i loro abitanti sono chiamati Mukrianis."}
{"id": "2770251", "revid": "2519", "url": "https://it.wikipedia.org/wiki?curid=2770251", "title": "Khalanga", "text": "Khalanga (in nepalese \u0916\u0932\u0919\u094d\u0917\u093e)) \u00e8 un centro abitato del Nepal situato nel distretto di Jajarkot (Karnali Pradesh) di cui \u00e8 anche capoluogo.\nFino alla riforma amministrativa del 2015 (attuata nel 2017) era un comitato per lo sviluppo dei villaggi (VDC), l'unione con i VDC di Punama, Bhur e Jagatipur ha dato luogo alla municipalit\u00e0 di Bheri\nLa citt\u00e0 si trova in una zona collinare a circa 1.225 m di altitudine."}
{"id": "2770257", "revid": "196390", "url": "https://it.wikipedia.org/wiki?curid=2770257", "title": "Halloween 20 anni dopo", "text": ""}
{"id": "2770258", "revid": "196390", "url": "https://it.wikipedia.org/wiki?curid=2770258", "title": "Halloween H20 - 20 anni dopo", "text": ""}
{"id": "2770273", "revid": "287204", "url": "https://it.wikipedia.org/wiki?curid=2770273", "title": "Miracolo eucaristico di Patierno", "text": "Il miracolo eucaristico di Patierno sarebbe avvenuto nel 1772 nel quartiere di Napoli di San Pietro a Patierno: le ostie consacrate furono rubate dall'altare maggiore della chiesa di San Pietro apostolo, e sarebbero state ritrovate successivamente in modo miracoloso.\nLa storia.\nNel quartiere di Napoli di San Pietro a Patierno, nella chiesa di San pietro apostolo, durante la notte del 27 gennaio 1772 furono rubate dall'altare maggiore le ostie consacrate, insieme ad alcuni arredi sacri. Secondo quanto tramandato dalla tradizione, il 19 febbraio Giuseppe Orefice vide delle luci \"\"simili a stelle splendenti\" in un terreno del duca di Grottolelle, fra Capodichino e Casoria. Il fenomeno si ripet\u00e9 in presenza di familiari e di alcuni amici portando al ritrovamento, a pi\u00f9 riprese, delle ostie trafugate, rinvenute scavando nel terreno. Le particole, intatte, furono portate in chiesa da don Girolamo Guarino, confessore della famiglia Orefice.\nDell'episodio esiste un resoconto particolareggiato di sant'Alfonso Maria de' Liguori, nel suo \"Ragguaglio di un portentoso miracolo appartenente al Santissimo Sacramento dell'altare\", appendice del libro \"Riflessioni sulla verit\u00e0 della divina rivelazione\"\". Dopo scrupolose ricerche, avendo esaminato testimonianze giurate raccolte dal tribunale ecclesiastico, il santo concluse: \"...lo ritengo pi\u00f9 che sicuro ed \u00e8 per questo che ho voluto renderlo pubblico attraverso la stampa...per far conoscere questi fatti a gloria del Santissimo Sacramento dell'altare\".\nIl Vicario Generale, monsignor Onorati, redasse i verbali del processo diocesano, durato dal 1772 al 1774, affermando: \u00abDiciamo, decretiamo e dichiariamo che la menzionata apparizione dei lumi e la intatta conservazione delle sacre Particole per tanti giorni sotto il terreno, \u00e8 stato ed \u00e8 un autentico e spettabilissimo Miracolo operato da Dio\u00bb. \nAlcuni scienziati dell'epoca, fra i quali Domenico Cotugno, dell'Universit\u00e0 degli Studi di Napoli Federico II, dichiararono: \"Segnatamente la straordinaria apparizione dei lumi, variata in tante maniere, e l'intatta conservazione delle dissepolte Particole non possono\nspiegarsi co' principi fisici, e superano le forze degli agenti naturali: quindi \u00e8 che debbono\nessere considerate come miracolose\".\nNel 1967 il cardinale Corrado Ursi, nella Bolla indetta in occasione dell'elevazione della chiesa di San Pietro a santuario diocesano eucaristico, scrisse: \"II Prodigio di San Pietro a Patierno \u00e8 un dono e un monito divino per tutta la nostra arcidiocesi\". Nel 1972 il prof. Pietro De Franciscis, docente di fisiologia umana presso l'universit\u00e0 sopra citata, si espresse a favore dell'autenticit\u00e0 dei fatti nella sua \"Relazione sul ritrovamento delle sacre Ostie, avvenuto il 24 febbraio del 1772, in San Pietro a Patierno\".\nNel luogo del ritrovamento il prof. Sac. Alfonso Jodice fece costruire un immobile, con annessa cappella e obelisco in giardino. Nel predetto immobile furono ospitate delle religiose che presero il nome di suore adoratrici del SS.Sacramento; la via prese il nome di via Nuovo Tempio. Le particole furono per\u00f2 nuovamente rubate nella notte tra il 23 e il 24 ottobre 1978, senza essere pi\u00f9 ritrovate."}
{"id": "2770274", "revid": "715388", "url": "https://it.wikipedia.org/wiki?curid=2770274", "title": "Australian Open 1976", "text": "L'Australian Open 1976 \u00e8 stata la 64\u00aa edizione dell'Australian Open e prima prova stagionale dello Slam per il 1976. Si \u00e8 disputato dal 26 dicembre 1975 al 4 gennaio 1976 sui campi in erba del Kooyong Stadium di Melbourne in Australia. Il singolare maschile \u00e8 stato vinto dall'australiano Mark Edmondson, che si \u00e8 imposto sul connazionale John Newcombe in 4 set. Il singolare femminile \u00e8 stato vinto dall'australiana Evonne Goolagong Cawley, che ha battuto in 2 set la ceca Ren\u00e1ta Tomanov\u00e1. Nel doppio maschile si \u00e8 imposta la coppia formata da John Newcombe e Tony Roche, mentre nel doppio femminile hanno trionfato Dianne Fromholtz Balestrat e Helen Gourlay Cawley. Il doppio misto non si \u00e8 disputato.\nRisultati.\nSingolare maschile.\n Mark Edmondson ha battuto in finale John Newcombe 6\u20137, 6\u20133, 7\u20136, 6\u20131\nSingolare femminile.\n Evonne Goolagong Cawley ha battuto in finale Ren\u00e1ta Tomanov\u00e1 6\u20132, 6\u20132\nDoppio maschile.\n John Newcombe / Tony Roche hanno battuto in finale Ross Case / Geoff Masters 7\u20136, 6\u20134\nDoppio femminile.\n Evonne Goolagong Cawley / Helen Gourlay Cawley hanno battuto in finale Lesley Turner Bowrey / Ren\u00e1ta Tomanov\u00e1 8-1\nDoppio misto.\nIl doppio misto non \u00e8 stato disputato tra il 1970 e il 1985."}
{"id": "2770284", "revid": "115424133", "url": "https://it.wikipedia.org/wiki?curid=2770284", "title": "Australian Open 1975", "text": "L'Australian Open 1975 \u00e8 stata la 63\u00aa edizione dell'Australian Open e prima prova stagionale dello Slam per il 1975. Si \u00e8 disputato dal 21 dicembre 1975 al 1\u00ba gennaio 1976 sui campi in erba del Kooyong Stadium di Melbourne in Australia. Il singolare maschile \u00e8 stato vinto dall'australiano John Newcombe, che si \u00e8 imposto sull'americano James Connors in 4 set. Il singolare femminile \u00e8 stato vinto dall'australiana Evonne Goolagong Cawley, che ha battuto in 2 set la ceca Martina Navr\u00e1tilov\u00e1. Nel doppio maschile si \u00e8 imposta la coppia formata da John Alexander e Phil Dent, mentre nel doppio femminile hanno trionfato Evonne Goolagong Cawley e Peggy Michel. Il doppio misto non si \u00e8 disputato.\nRisultati.\nSingolare maschile.\n John Newcombe ha battuto in finale Jimmy Connors 7\u20135, 3\u20136, 6\u20134, 7\u20136\nSingolare femminile.\n Evonne Goolagong Cawley ha battuto in finale Martina Navr\u00e1tilov\u00e1, 6\u20133, 6\u20132\nDoppio maschile.\n John Alexander / Phil Dent hanno battuto in finale Bob Carmichael / Allan Stone, 6-3, 7-6\nDoppio femminile.\n Evonne Goolagong Cawley / Peggy Michel hanno battuto in finale Margaret Smith Court / Ol'ga Morozova, 7-6, 7-6\nDoppio misto.\nIl doppio misto non \u00e8 stato disputato tra il 1970 e il 1985."}
{"id": "2770293", "revid": "767487", "url": "https://it.wikipedia.org/wiki?curid=2770293", "title": "Australian Open 1974", "text": "L'Australian Open 1974 \u00e8 stata la 62\u00aa edizione dell'Australian Open e prima prova stagionale dello Slam per il 1974. Si \u00e8 disputato dal 26 dicembre 1973 al 1\u00ba gennaio 1974 sui campi in erba del Kooyong Stadium di Melbourne in Australia. Il singolare maschile \u00e8 stato vinto dallo statunitense Jimmy Connors, che si \u00e8 imposto sull'australiano Phil Dent in 4 set. Il singolare femminile \u00e8 stato vinto dall'australiana Evonne Goolagong Cawley, che ha battuto in 3 set la statunitense Chris Evert. Nel doppio maschile si \u00e8 imposta la coppia formata da Ross Case e Geoff Masters, mentre nel doppio femminile hanno trionfato Evonne Goolagong Cawley e Peggy Michel. Il doppio misto non si \u00e8 disputato.\nRisultati.\nSingolare maschile.\n Jimmy Connors ha battuto in finale Phil Dent 7\u20136, 6\u20134, 4\u20136, 6\u20133\nSingolare femminile.\n Evonne Goolagong Cawley ha battuto in finale Chris Evert 7\u20136, 4\u20136, 6\u20130\nDoppio maschile.\n Ross Case / Geoff Masters hanno battuto in finale Syd Ball / Bob Giltinan 6-7, 6-3, 6-4\nDoppio femminile.\n Evonne Goolagong Cawley / Peggy Michel hanno battuto in finale Kerry Harris / Kerry Melville Reid 7\u20135, 6\u20133\nDoppio misto.\nIl doppio misto non \u00e8 stato disputato tra il 1970 e il 1985."}
{"id": "2770295", "revid": "124505959", "url": "https://it.wikipedia.org/wiki?curid=2770295", "title": "Mediashopping", "text": "Mediashopping S.r.l. \u00e8 un'azienda nata nel 2005 che si occupa della commercializzazione di vari prodotti, oggi appartenente al gruppo Ortigia Investimenti. \u00c8 il primo marchio che sviluppa il mercato italiano del \"direct response TV\", introducendo il modello di vendita multi canale.\nSistemi di vendita.\nI canali di vendita principali sono TV, telemarketing, web e vendita al dettaglio.\nIl metodo di vendita principale per Mediashopping \u00e8 la vendita attraverso i vari spazi presenti nelle reti Mediaset: spot, televendite e tele promozioni sono in onda tutti i giorni sulle reti del gruppo.\nInoltre, Mediashopping possiede anche un sito di commercio elettronico che consente di acquistare i pi\u00f9 vari prodotti. Dal 2013 il sito \u00e8 ottimizzato per tutti i dispositivi mobili, consentendo l'acquisto direttamente dallo smartphone. Nel 2009 \u00e8 stata aperta una nuova sezione chiamata Mediashopping Electro, dedicata alla vendita di prodotti tecnologici. Attualmente Mediashopping si \u00e8 focalizzata sui best seller mondiali di Teleshopping, eliminando l'offerta di prodotti tecnologici.\nA luglio del 2008 \u00e8 stato aperto un negozio su eBay che non \u00e8 altro che lo stesso sito di commercio elettronico.\nMediashopping ha anche firmato accordi con le principali catene della grande distribuzione organizzata (GDO) per la vendita di prodotti all'interno di alcuni ipermercati: gli espositori dedicati permettono ai clienti di vedere dal vivo e toccare i prodotti e acquistarli direttamente alla cassa.\nMediashopping \u00e8 un membro dell'ERA, Associazione Mondiale di Retailer nel settore delle vendite a distanza.\nIl 2 novembre 2020 viene ufficializzata la cessione dell'azienda a Ortigia Investimenti e Luxury Immobiliare da parte di Mediaset, poich\u00e9 ritenuta non necessaria da quest'ultima. Nonostante ci\u00f2 \u00e8 stato stretto un accordo con Publitalia '80 che permetter\u00e0 a ogni televendita di continuare ad andare in onda sui canali Mediaset."}
{"id": "2770297", "revid": "767487", "url": "https://it.wikipedia.org/wiki?curid=2770297", "title": "Sparvieri di fuoco", "text": "Sparvieri di fuoco (\"Thunder Birds: Soldiers of the Air \") \u00e8 un film del 1942 diretto da William A. Wellman.\nDistribuzione.\nDistribuito dalla Twentieth Century Fox, il film usc\u00ec nelle sale cinematografiche degli Stati Uniti il 19 ottobre 1942."}
{"id": "2770301", "revid": "71433", "url": "https://it.wikipedia.org/wiki?curid=2770301", "title": "BAFTA al miglior adattamento", "text": ""}
{"id": "2770309", "revid": "2118580", "url": "https://it.wikipedia.org/wiki?curid=2770309", "title": "Coppa J.League 2004", "text": "La J.League Cup 2004 (o Coppa Yamazaki Nabisco 2004), la Coppa di Lega nipponica di calcio, venne vinta dal FC Tokyo.\nA questa competizione hanno preso parte tutte le squadre di J.League 1. Dalla fase a gironi accedono ai quarti le prime due di ogni gruppo."}
{"id": "2770312", "revid": "339392", "url": "https://it.wikipedia.org/wiki?curid=2770312", "title": "J. League Cup 2004", "text": ""}
{"id": "2770326", "revid": "110157", "url": "https://it.wikipedia.org/wiki?curid=2770326", "title": "Nokia 6220 Classic", "text": "Il Nokia 6220 Classic \u00e8 uno Smartphone con sistema operativo Symbian S60, prodotto dall'azienda finlandese Nokia e immesso nel mercato alla fine del 2008. \u00c8 stato tra i primi telefonini di Nokia ad avere il flash allo Xeno."}
{"id": "2770329", "revid": "293377", "url": "https://it.wikipedia.org/wiki?curid=2770329", "title": "Francesco Monti (1685)", "text": "Biografia.\nEra figlio di un sarto che serv\u00ec la corte degli Este a Modena intorno al 1690.\nFu dapprima allievo di Sigismondo Caula a Modena per tre anni dal 1700 c. e poi di Giovan Gioseffo Dal Sole a Bologna a partire dal 1703.\nLa prima opera attribuita in modo certo al Monti risale al 1713 (\"Pentecoste\" per la Basilica di San Prospero a Reggio Emilia). Gi\u00e0 in questo dipinto, si notano la capacit\u00e0 del Monti come pittore e disegnatore e le sue doti espressive.\nNel 1715 a Bologna gli fu commissionata l'opera \"La Sacra Famiglia con Giovanni Battista\" e dopo circa sei anni fu ammesso all'Accademia Clementina di Bologna.\nIn questi anni Monti si afferm\u00f2 professionalmente: fu incaricato infatti di dipingere il soggetto \"Achille che trascina il corpo di Ettore\" dal marchese Durazzo di Genova e ricevette l'importante commissione per la realizzazione, insieme ad altri pittori, di una serie di dipinti per decorare il palazzo di Goodwood per il Duca di Richmond. Per quest'ultimo lavoro, l'artista si occup\u00f2 di realizzare le figure ed altri particolari, mentre si avvalse dell'opera del Ferrajoli per l'esecuzione dei paesaggi e di quella del Mirandolese per le prospettive. Grazie a questo incarico, ebbe modo di conoscere importanti artisti quali Sebastiano Ricci, Giovanni Battista Pittoni, Giovanni Battista Piazzetta e Antonio Balestra.\nLavor\u00f2 per i conti Ranuzzi, per cui dipinse \"Il Ratto delle Sabine\", e per la corte di Torino, per cui dipinse \"Il trionfo di Mardocheo\" conservato presso il Palazzo reale di Genova.\nNel 1738, intraprese l'attivit\u00e0 a Brescia, dipingendo per la volta della Pace giganteschi cammei, costruiti plasticamente e quasi monocromi.\nNel 1741, esegu\u00ec affreschi in Santo Spirito assieme allo Zanardi, che l'affianc\u00f2 anche in altri lavori. Esegu\u00ec, nel 1746, un San Maurizio nella chiesa della Pace ed altri dipinti nella chiesa del Patrocinio di M. V. sui Ronchi e in varie altre chiese a San Zeno, Capo di Ponte, Chiari, Sale Marasino, Zone.\nDipinse anche due pale d'altare, la \"Morte di sant'Anna\" e la \"Piet\u00e0 di San Zeno\", per la chiesa di San Zeno al Foro.\nEsegu\u00ec anche opere per decorare case signorili, come la Martinengo, l'Avogadro e la Barussi, a cui contribu\u00ec con i suoi ritratti anche la figlia Eleonora Monti.\nL'ultimo lavoro bresciano del Monti si trova nella chiesa di Coccaglio (1745-1754).\nIn questi anni lavor\u00f2 anche a Bergamo, come testimonia il San Vittore collocato nella curva dell'abisde del Duomo della citt\u00e0, accanto a opere di altri artisti di punta del Settecento veneto, come Tiepolo, Pittoni e Cignaroli.\nDal 1740 c. fu attivo anche nella zona di Cremona. In citt\u00e0 decor\u00f2 la volta e la cupola della chiesa di S. Gerolamo.\nFu autore anche di quadri di genere e tenne un'apprezzata scuola, da cui usc\u00ec Sante Cattaneo.\nL'arte di Monti fu influenzata, oltre che da Dal Sole, anche da Donato Creti, Giuseppe Maria Crespi e Antonio Gionima. Svilupp\u00f2 uno stile personale caratterizzato da figure eleganti, che ricordano quelle del Parmigianino, ma che forse sono pi\u00f9 direttamente ispirate dallo stile tardo manieristico di pittori come Bartholom\u00e4us Spranger e Josef Heintz le cui opere potrebbe aver conosciuto dalle stampe di Aegidius Sadeler, Jan M\u00fcller e altri. Oltre ai tratti tipici della scuola bolognese, nella sua pittura si trovano amalgamati anche influssi di altre aree culturali, come la veneta e la lombarda.\nFu un esponente di primo piano del filone neo-manieristico della pittura emiliana del XVIII secolo."}
{"id": "2770334", "revid": "76963", "url": "https://it.wikipedia.org/wiki?curid=2770334", "title": "Rosana Pastor", "text": "Biografia.\nConosciuta nel mondo per il ruolo di Blanca interpretato nel film di Ken Loach \"Terra e libert\u00e0\", \u00e8 stata in prevalenza attrice di televisione, ed \u00e8 inoltre stata nominata al Premio Goya per la migliore attrice non protagonista nel 2002 per il suo ruolo nel film \"Giovanna la pazza\".\nNel 2015 si candida nella circoscrizione di Valencia nelle liste di Podemos, risultando eletta come deputata delle Corti Generali."}
{"id": "2770340", "revid": "767487", "url": "https://it.wikipedia.org/wiki?curid=2770340", "title": "L'agente speciale Pinkerton", "text": "L'agente speciale Pinkerton (\"Rage at Dawn\") \u00e8 un film del 1955 diretto da Tim Whelan, e interpretato da Randolph Scott e Forrest Tucker.\nTrama.\nIndiana, 1866, la banda dei fratelli Reno compie i propri crimini indisturbata grazie anche alla presenza di ufficiali corrotti. Per fermare la banda sar\u00e0 chiamato un agente della famosa agenzia Pinkerton, James Barlow, che riuscir\u00e0 a catturare la banda fingendo un colpo ad un treno.\nLa nascita di un sentimento inaspettato tra Barlow e Laura Reno, sorella dei componenti della banda, e l'assalto in carcere dove sono detenuti i criminali da parte di alcune persone, porter\u00e0 ad un finale inaspettato."}
{"id": "2770343", "revid": "402993", "url": "https://it.wikipedia.org/wiki?curid=2770343", "title": "Rodney Elliot", "text": ""}
{"id": "2770344", "revid": "19330", "url": "https://it.wikipedia.org/wiki?curid=2770344", "title": "Bo\u017euri\u0161te", "text": "Bo\u017euri\u0161te (in bulgaro \u0411\u043e\u0436\u0443\u0440\u0438\u0449\u0435) \u00e8 un comune bulgaro situato nella Regione di Sofia di 6.820 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2770351", "revid": "170204", "url": "https://it.wikipedia.org/wiki?curid=2770351", "title": "131\u00aa Divisione Corazzata Centauro", "text": ""}
{"id": "2770353", "revid": "88740", "url": "https://it.wikipedia.org/wiki?curid=2770353", "title": "Ic\u00edar Bolla\u00edn", "text": "Biografia.\nFiglia di un ingegnere aeronautico e di una professoressa di musica, esordisce come attrice nel 1983, a soli 15 anni, nel film \"El sur\", diretto da V\u00edctor Erice. Esordisce alla regia nel 1995 con \"Hola, \u00bfest\u00e1s sola?\", che le vale il premio come miglior nuovo regista alla Semana Internacional de Cine de Valladolid, la Rosa camuna d'argento al Bergamo Film Meeting e la candidatura al Premio Goya per il miglior regista esordiente.\nCon la sua opera seconda, \"Flores de otro mundo\" (1999), vince il premio per il miglior film della Settimana internazionale della critica al 52\u00ba Festival di Cannes e ottiene la sua prima candidatura al Premio Goya per la miglior sceneggiatura originale. La consacrazione arriva con il successivo \"Ti do i miei occhi\" (2003), vincitore di ben sette Premi Goya, compresi quelli per miglior film e miglior regista. \u00c8 membro dell'Accademia spagnola di cinematografia."}
{"id": "2770354", "revid": "834", "url": "https://it.wikipedia.org/wiki?curid=2770354", "title": "\u010cavdar", "text": "\u010cavdar (in bulgaro \u0427\u0430\u0432\u0434\u0430\u0440) \u00e8 un comune bulgaro situato nella Regione di Sofia di 1.311 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'unica localit\u00e0:"}
{"id": "2770355", "revid": "124848229", "url": "https://it.wikipedia.org/wiki?curid=2770355", "title": "Episodi di Skins (quarta stagione)", "text": "La quarta stagione di \"Skins\" \u00e8 andata in onda nel Regno Unito dal 28 gennaio al 18 marzo 2010.\nIn Italia \u00e8 andata in onda dal 14 ottobre al 2 dicembre 2010 su MTV Italia.\nThomas.\nL'episodio inizia con la banda, esclusa Effy, che si sta divertendo in un night-club fino a che una ragazza di nome Sophia si suicida, lanciandosi da un balcone dopo essersi drogata. Thomas viene giudicato colpevole perch\u00e9 era il buttafuori di turno quella notte. Egli sospetta che Cook abbia venduto la droga a Sophia. Durante gli interrogatori al college, Thomas segue Cook in bagno dove vengono alle mani, dopo che Cook parla male di Pandora. Sentendosi ancora una volta tradito, Thomas tradisce Pandora con la figlia del pastore della sua chiesa. Viene poi espulso dal college a causa del suo coinvolgimento nella morte di Sophia, a causa delle stravaganze del nuovo eccentrico/psicopatico preside. Thomas si ubriaca, e nel bar incontra Cook e Naomi. Ancora una volta Thomas e Cook vengono alle mani finch\u00e9 Naomi non confessa di essere stata lei a vendere la droga alla ragazza morta: prega solo Thomas di non raccontare nulla a Emily. Thomas poi va a casa di Pandora, nel tentativo di riconquistarla, ma viene respinto, poich\u00e9 Effy - appena tornata - ha consigliato all'amica di fare ci\u00f2 per tenere Thomas al guinzaglio.\nEmily.\nNaomi finge di non conoscere Sophia durante l'interrogatorio della polizia ed Emily comincia a diventare sospettosa al riguardo. Naomi, allora, ammette di aver venduto la droga a Sophia. Emily decide di far visita ai familiari di Sophia, scoprendo cos\u00ec che quest'ultima era lesbica e conosceva Naomi. Emily affronta Naomi ma la ragazza, stavolta, pur affermando di aver conosciuto Sophia a un open day di una universit\u00e0, conferma di non aver avuto nessuna relazione con lei. Emily decide di andare a controllare con Naomi l'armadietto di Sophia, in cui le due scoprono un santuario a Naomi. Tornata a casa, Emily litiga con i suoi circa la sua sessualit\u00e0 e decide di andare a vivere da Naomi. Quella sera, a una festa, Cook d\u00e0 di matto vedendo Freddie ed Effy che si baciano, tanto da pestare un tizio a sangue. Emily chiama il fratello di Sophia, Matt, e gli mostra una scatola che aveva trovato nell'armadietto della sorella; Naomi la prega di non aprirla ma, dentro, Emily trova un album disegnato a mano: le figure sono di Sophia e Naomi che vanno a letto insieme. Con il cuore spezzato, Emily lascia Naomi sola sul tetto, ma poi, dopo aver parlato con suo padre, decide comunque di ritornare a vivere con lei.\nCook.\nCook rischia di andare in prigione per aver picchiato Shanky Jenkins alla festa. Duncan, suo avvocato d'ufficio, gli consiglia di dichiararsi colpevole, ma Cook - come sempre ostinato - si dichiara innocente e, rimandata l'udienza, viene relegato in casa di sua madre con un apparecchio elettronico (che suona se lui non si trova a casa tra le 19 e le 7). A casa Cook ritrova il fratellino Paddy, che lo adora, ma continua a scontrarsi con la madre, perennemente ubriaca. Espulso dal college, va da Naomi, che gli confessa di aver fatto i conti con i suoi sensi di colpa riguardanti la morte di Sophia. Cook allora va dal suo avvocato, che per\u00f2 non vuole aiutarlo, dicendo che \u00e8 una causa persa e che lui non \u00e8 altro che un ragazzino che deve crescere. Alla mostra della madre, scopre che quest'ultima ha dormito con Freddie e, una volta chiestolo all'amico, lui gli confessa che non \u00e8 stato un servizio completo, e che tra l'altro era strafatto. Dopo l'ennesima litigata con la madre, esce di casa con Paddy e lo porta a distruggere la macchina: per un secondo rivede se stesso nel comportamento del fratello, \u00e8 una rivelazione, ma non si riesce a intuire se negativa o positiva. Porta il bambino da Naomi, con la quale parla a lungo. Infine dice alla polizia di essere stato lui a vendere la droga alla ragazza uccisa - togliendo definitivamente Naomi dai guai; al processo sono presenti JJ, Freddie, Effy e il suo fratellino: \u00e8 per lui che Cook si dichiara colpevole e viene imprigionato.\nKatie.\nPer aiutare la madre nella sua nuova impresa di organizzatrice di matrimoni, Katie organizza l'addio al nubilato della loro prima cliente, una viziata ragazzina, con una madre insopportabile. Temendo di essere incinta, Katie va alla clinica ma scopre in realt\u00e0 di non poter avere bambini e, per questo, lascia il suo ragazzo. Tornata a casa scopre che la sua famiglia \u00e8 in bancarotta e quindi si prepara per la festa. All'addio al nubilato di questa cliente litiga con la migliore amica della sposa e con la sposa stessa, il che scatena una rissa, tanto che la madre di Katie viene licenziata per il comportamento della figlia. Tornata a casa, scopre che questa \u00e8 sotto sequestro, quindi lei e i suoi fanno i bagagli in fretta e furia e, non sapendo dove andare, chiedono ospitalit\u00e0 a Naomi. Qui c'\u00e8 un barbeque dove Emily si ubriaca e costringe Naomi a dire a tutti di aver dormito con Sophia. Katie, nel frattempo, decide di farsi un bagno e rimane incastrata nella stanza con Thomas, a cui svela di essere sterile: il ragazzo la rassicura dicendole che \u00e8 comunque bellissima, quindi i due diventano amici.\nLa conclusione dell'episodio \u00e8 a casa Fitch, dove tutti e cinque si siedono per terra - in quanto ormai non ci sono pi\u00f9 mobili - e mangiano insieme, tra risate e buonumore.\nFreddie.\nFreddie ed Effy vivono in modo spensierato a casa Stonem, visto che Anthea \u00e8 in viaggio. Per questo Freddie rimane indietro con i suoi studi. Quando ritorna dopo scuola, scopre Effy che ritaglia fogli di giornale e li attacca al muro, parlando della sua morte. Preoccupato per il comportamento psicotico della ragazza, decide di andare a parlare con il nonno Norman, alla casa di riposo, dove si convince che l'errore nella malattia di sua madre siano stati i medici e quindi, lui, aiuter\u00e0 Effy da solo. Decide di portare la ragazza per una giornata all'aperto, ma lei accusa delle visioni e quindi devono tornare a casa; per strada si imbattono accidentalmente in un corteo ed Effy viene colta dal panico. Katie la trova e, insieme a Freddie, la portano alla casa di riposo del nonno; poco dopo Katie avvisa Freddie che la ragazza si \u00e8 chiusa consapevolmente in bagno. Freddie sfonda la porta la trova sdraiata gocciolante di sangue con le vene tagliate. Effy viene ricoverata. Freddie, dopo aver passato tutta la notte ad aspettare notizie, decide finalmente di entrare nella stanza, dove Effy lo respinge dicendo di andarsene. Lui, arrabbiato, brucia i ritagli di giornale che Effy aveva attaccato sul muro. Appare Cook - fuggito di prigione - che riesce a convincerlo a non arrendersi con Effy. Freddie scoppia a piangere e Cook lo conforta. La puntata finisce con una scena emozionante che mette in mostra l'amicizia tra i due.\nJJ.\nJJ \u00e8 innamorato di Lara Lloyd, una collega in un negozio di dolciumi dove lavora insieme a Thomas, ma gli manca il coraggio di chiederle di uscire. Thomas, dopo vari tentativi, convince JJ a farsi avanti; lui le chiede di uscire e lei accetta. Si reca a casa di Lara scoprendo che lei \u00e8 una madre single con un bambino piccolo. Liam, ex-fidanzato di Lara e padre del bambino, minaccia JJ, dicendogli di stare lontano da Lara e suo figlio. dopo un appuntamento andato disastrosamente, JJ ritrova Lara qualche minuto pi\u00f9 tardi e, iniziando tutto da un semplice bacio, si ritrovano a casa di lei a copulare. JJ, contentissimo torna a casa sua ma la madre lo porta in clinica dove il dottore gli prescrive ulteriori farmaci senza nemmeno accertarsi prima delle condizioni effettive del ragazzo. JJ decide di portare Lara a conoscere Naomi ed Emily. Emily confessa a JJ che pensa che Lara si stia approfittando di lui per vendicare il suo ex. JJ si arrabbia con Emily e fa commenti poco garbati sul suo rapporto personale con Naomi, facendola piangere. JJ porta Lara a casa propria per farla conoscere ai genitori, che dopo aver visto la sua condizione la giudicano una sgualdrina. Lei lo capisce e se ne va, offesa. JJ non trova altro appoggio che confrontarsi fisicamente con Liam, l'ex ragazzo. La ragazza che assiste alla scena conclude di non voler pi\u00f9 avere rapporti con JJ. Il giorno dopo JJ si scusa con Liam che dice di essere consapevole che Lara non lo ama ma che comunque ama suo figlio. JJ spiega a Liam di non voler portargli via Albert (il bambino) e di amare Lara. Liam, rassicurato, lascia campo libero a JJ con Lara. Per riconquistarla, JJ le canta una serenata sotto alla finestra \"True\" degli Spandau Ballet, e i due ritornano insieme.\nEffy.\nEffy \u00e8 rinchiusa in un ospedale psichiatrico, dove viene aiutata dalla madre Anthea e dal suo psicologo John Foster. Tornata a casa, la sua stanza \u00e8 pulita e ordinata, senza pi\u00f9 ricordi della vecchia Effy: una nuova vita, quindi, dettata dall'ordine e dalla routine. La prima cosa che decide di fare \u00e8 andare da Freddie, al quale racconta la sua esperienza e quanto John Foster l'abbia aiutata. Ma ben presto la situazione degenera: la sua voglia di felicit\u00e0 sembra cancellarle dalla mente tutti i brutti ricordi, riguardanti famiglia e amici. Effy incontra Cook al parco e non lo riconosce, dice di chiamarsi Elizabeth, finch\u00e9 non arrivano nella strada in cui Tony ha avuto l'incidente, e allora lei impazzisce, ricordandosi chi era e tutti i vecchi ricordi, e chiede a Cook di portarla da Freddie. Si risveglia di nuovo in clinica, con Freddie al suo fianco, e gli dice di amarlo; quando entra Foster, la ragazza dice di non volerlo vedere pi\u00f9 e Freddie lo minaccia per farlo andare via. Il ragazzo si addormenta con lei finch\u00e9 Anthea non viene a dargli il cambio. Mentre dorme a casa, Freddie riceve la chiamata di John Foster e lo incontra a casa sua. L'uomo gli rivela di aver usato tecniche inusuali con la ragazza e di amarla; di nuovo Freddie lo minaccia e, quando sta per andarsene, trova la porta bloccata. L'uomo lo raggiunge con una mazza da baseball e picchia il ragazzo uccidendolo. Nell'ultima scena si vede una vetrata sporca di sangue.\nEveryone.\nKaren e Cook sono preoccupati per Freddie: si chiedono dove sia finito. Karen consegna a Cook un quaderno degli appunti di Freddie, dove si scopre non solo l'ossessione di Freddie per Effy, ma anche le attenzioni di John Foster nei confronti della ragazza: Freddie ha annotato sul quaderno che ha capito che lo psicologo vuole Effy tutta per s\u00e9. La polizia fa incursione a casa di Naomi poich\u00e9 avevano ricevuto una soffiata su dove si trovasse Cook da una ragazza. Cook riesce a scappare e si rifugia nella rimessa di Freddie dove incontra Effy. La ragazza chiama il resto del gruppo e insieme organizzano una festa di compleanno per Freddie. Naomi confessa il suo amore per Emily dicendo che l'ha amata dalla prima volta che l'ha vista, e che l'ha tradita solamente perch\u00e9 si sentiva in trappola ed in un certo senso per fargliela pagare di come la teneva in pugno; Emily la perdona. Cook intravede una persona che osserva la casa di Freddie e decide di seguirla: \u00e8 John Foster. Thomas rivela a Pandora che andr\u00e0 a studiare ad Harvard e lei, sapendo che sarebbe dovuta andare l\u00ec anche lei per studiare storia, sorride e gli fa i complimenti. Cook entra nella cantina di John Foster, dove trova i vestiti di Freddie macchiati di sangue. Foster arriva poco dopo con una mazza da baseball in mano e aggredisce Cook, che capisce che Freddie \u00e8 stato ucciso da Foster. Cook si rialza, ride e ammette di essere un criminale, ma dice anche a John Foster di aver capito che lui ha ucciso il suo amico e fa intendere che dovr\u00e0 pagare per quello che ha fatto. L'episodio si conclude con Cook che va incontro a Foster gridandogli il suo nome per fargli probabilmente del male per vendicare Freddie."}
{"id": "2770357", "revid": "1259603", "url": "https://it.wikipedia.org/wiki?curid=2770357", "title": "Prestito del Littorio", "text": "Il prestito del Littorio fu una misura finanziaria lanciata dal governo di Benito Mussolini nel 1926.\nL'operazione.\nIl prestito del Littorio venne introdotto per tentare di limitare gli effetti collaterali indesiderati provocati dalla rivalutazione della lira, che era stata ottenuta per mezzo del progetto denominato Quota 90.\nLa manovra venne realizzata per mezzo della trasformazione forzosa di 15 miliardi di debito pubblico a breve/medio termine (1 miliardo di debito quinquennale e 14 miliardi di debito settennale), in un debito a lungo termine, per complessivi 27,5 miliardi di lire, denominato \"consolidato\". All'interno di quest'ultimo venne compreso anche \"danaro fresco\" di nuova raccolta.\nNell'esecuzione di questa manovra, il governo punt\u00f2 in particolare sull'effetto deflattivo che sarebbe scaturito dalla sottrazione dal mercato \"a breve\" di una tale massa di danaro e valori mobiliari. La conversione ebbe carattere obbligatorio, ma venne percepita positivamente dall'opinione pubblica, come necessaria per salvare la lira.\nIl rendimento venne fissato al 3,5% annuo, con restituzione del capitale alla scadenza trentennale. Per contro, il principale strumento finanziario precedente la guerra, era la \"Rendita Italiana\" (prestito irredimibile con rendimento del 5%).\nL'operazione prestito del Littorio fu attuata mediante lo strumento giuridico del decreto legge."}
{"id": "2770362", "revid": "110157", "url": "https://it.wikipedia.org/wiki?curid=2770362", "title": "\u010celope\u010d", "text": "\u010celope\u010d (in bulgaro \u0427\u0435\u043b\u043e\u043f\u0435\u0447) \u00e8 un comune bulgaro situato nella Regione di Sofia di 1.599 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'unica localit\u00e0:"}
{"id": "2770365", "revid": "78131", "url": "https://it.wikipedia.org/wiki?curid=2770365", "title": "Media Shopping S.p.A.", "text": ""}
{"id": "2770366", "revid": "767487", "url": "https://it.wikipedia.org/wiki?curid=2770366", "title": "Morgan Rose", "text": "Biografia.\nNei primi anni '90 Morgan era membro della band Snake Nation, insieme a Vinnie Hornsby. Nel 1992 i due conobbero Lajon Witherspoon, con cui formarono in seguito i Sevendust.\nDal 2008 \u00e8 anche membro del supergruppo Iron Steel."}
{"id": "2770369", "revid": "19330", "url": "https://it.wikipedia.org/wiki?curid=2770369", "title": "Dolna Banja", "text": "Dolna Banja (in bulgaro \u0414\u043e\u043b\u043d\u0430 \u0431\u0430\u043d\u044f) \u00e8 un comune bulgaro situato nella Regione di Sofia di 4.924 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'unica localit\u00e0:"}
{"id": "2770376", "revid": "1788047", "url": "https://it.wikipedia.org/wiki?curid=2770376", "title": "Australian Open 1973", "text": "L'Australian Open 1973 \u00e8 stata la 61\u00aa edizione dell'Australian Open e prima prova stagionale dello Slam per il 1973. Si \u00e8 disputato dal 26 dicembre 1972 al 1\u00ba gennaio 1973 sui campi in erba del Kooyong Stadium di Melbourne in Australia. Il singolare maschile \u00e8 stato vinto dall'australiano John Newcombe, che si \u00e8 imposto sul neozelandese Onny Parun in 4 set. Il singolare femminile \u00e8 stato vinto dall'australiana Margaret Court, che ha battuto in 2 set la connazionale Evonne Goolagong Cawley. Nel doppio maschile si \u00e8 imposta la coppia formata da Malcolm Anderson e John Newcombe, mentre nel doppio femminile hanno trionfato Evonne Goolagong Cawley e Peggy Michel. Il doppio misto non si \u00e8 disputato.\nRisultati.\nSingolare maschile.\n John Newcombe ha battuto in finale Onny Parun 6\u20133, 6\u20137, 7\u20135, 6\u20131\nSingolare femminile.\n Margaret Court ha battuto in finale Evonne Goolagong Cawley 6\u20134, 7\u20135\nDoppio maschile.\n Malcolm Anderson / John Newcombe hanno battuto in finale John Alexander / Phil Dent 6-3, 6-4, 7-6\nDoppio femminile.\n Margaret Court / Virginia Wade hanno battuto in finale Kerry Harris / Kerry Melville Reid 6\u20134, 6\u20134\nDoppio misto.\nIl doppio misto non \u00e8 stato disputato tra il 1970 e il 1985."}
{"id": "2770378", "revid": "19330", "url": "https://it.wikipedia.org/wiki?curid=2770378", "title": "Dragoman", "text": "Dragoman (in bulgaro \u0414\u0440\u0430\u0433\u043e\u043c\u0430\u043d) \u00e8 un comune bulgaro situato nella Regione di Sofia di 22.420 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2770379", "revid": "785863", "url": "https://it.wikipedia.org/wiki?curid=2770379", "title": "Terminator Salvation - Dalle ceneri", "text": ""}
{"id": "2770384", "revid": "1543377", "url": "https://it.wikipedia.org/wiki?curid=2770384", "title": "OiNK", "text": "OiNK.cd \u00e8 stato un tracker di BitTorrent ad accesso riservato, attivo tra il 2004 e il 2007, e al centro di un caso giudiziario intentato dall'industria fonografica per pirateria digitale, terminato nel 2010 con la piena assoluzione del sito e del suo amministratore.\nLa vicenda giudiziaria.\nDopo indagini internazionali da parte di International Federation of the Phonographic Industry (IFPI) e di British Phonographic Industry (BPI), nell'ottobre 2007 il sito fu chiuso dalla polizia britannica e olandese. OiNK permetteva la circolazione di file audio di opere anche appena distribuite o addirittura prima ancora del lancio ufficiale, tanto che la stessa IFPI lo defin\u00ec \u00abthe world's largest pre-release pirate music site\u00bb (\"il pi\u00f9 grande sito pirata pre-release del mondo\"). Venne arrestato l'amministratore del sito, l'allora ventiquattrenne Allan Ellis, che aveva sostenuto di operare esattamente come Google, mentre le 200\u00a0000 sterline rinvenuto sul suo conto Paypal venivano giustificate come donazioni per il solo mantenimento del sito.\nNonostante si fosse puntato a OiNK come nodo nevralgico della circolazione di contenuti in anteprima, The Pirate Bay annunci\u00f2 la nascita di un tracker dalle funzioni simili al sito appena chiuso mentre veniva diffusa una lista di altri siti succedanei.\nLe accuse vennero formalizzate nei confronti del solo Ellis, con riferimento all'\u00abassociazione per delinquere finalizzata alla frode ai danni dell'industria musicale\u00bb, mentre alcuni uploader venivano condannati a ore di lavoro socialmente utile. Ad inizi\u00f2 2010 si avvi\u00f2 alla conclusione il processo penale nei confronti di Ellis; nonostante il Pubblico Ministero Peter Makepeace lo dipinse come un criminale che lucrava pi\u00f9 di \"300mila sterline grazie a 21 milioni di download e 600mila album\", il 15 gennaio Ellis venne prosciolto con formula piena.\nIl presidente IFPI John Kennedy, che gi\u00e0 aveva criticato la legislazione britannica per essere \"da aggiornare\", espresse enorme disappunto per il verdetto, dichiarando che l'industria \"cercher\u00e0 altre strade\", probabilmente cio\u00e8 valutando di procedere in sede civile."}
{"id": "2770385", "revid": "7", "url": "https://it.wikipedia.org/wiki?curid=2770385", "title": "Giulietta e Romeo (Cocciante)", "text": ""}
{"id": "2770387", "revid": "72396", "url": "https://it.wikipedia.org/wiki?curid=2770387", "title": "Thomas Cavendish", "text": "Biografia.\nCavendish nacque nel 1560 a Trimley St. Martin, nei pressi di Ipswich nella contea del Suffolk. Era discendente di Roger Cavendish, fratello di Sir John Cavendish, dal quale i Duchi di Devonshire e i Duchi di Newcastle presero il loro cognome di Cavendish. A quindici anni frequent\u00f2 il Corpus Christi College di Cambridge per due anni ma senza terminare poi gli studi. Nel 1584 divent\u00f2 membro del Parlamento in rappresentanza di Shaftesbury (Dorset). Nel 1585 si imbarc\u00f2 per la Virginia insieme a Sir Richard Grenville. Nel 1586 rappresent\u00f2 in Parlamento il paese di Wilton. Tra il 1586 e il 1588 circumnavig\u00f2 il globo a vela. Imbarcatosi nel 1591 per un secondo viaggio intorno al mondo, mor\u00ec per motivi rimasti sconosciuti nel 1592 nell'Atlantico meridionale.\nI viaggi.\nQuando aveva 12 anni eredit\u00f2 dal padre un discreto patrimonio ma, lasciata diciassettenne la scuola, trascorse gli 8 anni seguenti adottando uno stile di vita lussuoso e dilapidandone la maggior parte. Deciso a ricrearsi una fortuna in mare, acquist\u00f2 il piccolo bastimento \"Elizabeth\" e prese parte alla spedizione in Virginia di Sir Richard Grenville del 1585.\nNel 1586, deciso ad imitare Drake che aveva circumnavigato il mondo, Cavendish fece costruire una nave pi\u00f9 grande che battezz\u00f2 \"Desire\". La sua piccola flotta part\u00ec da Harwich raggiungendo successivamente lo Stretto di Magellano, entrando nell'Oceano Pacifico risalendo poi le coste del Sudamerica, raggiungendo infine la costa della California. Durante il viaggio assal\u00ec e bruci\u00f2 tre insediamenti e tredici navi spagnole; inoltre sbarc\u00f2 sulle rovine del fallito insediamento spagnolo di \"Rey Don Felipe\" ribattezzandolo Puerto Hambre (Porto della fame).\nAgli inizi del novembre 1587 Cavendish, al largo di Cabo San Lucas, cattur\u00f2 il \"Galeone di Manila\" di 600 tonnellate di stazza \"Santa Anna\" sottraendo alla nave spagnola il suo prezioso carico, che comprendeva pi\u00f9 di 122.000 dollari d'argento e che rappresent\u00f2 il pi\u00f9 ricco bottino fino ad allora sottratto agli spagnoli dagli inglesi. La nave di Cavendish era troppo piccola per poter trasportare tutto il tesoro e non disponeva di uomini sufficienti per governare il grosso galeone: decise cos\u00ec di bruciarlo e mandarlo sul fondo della baia con il resto del carico. Inoltre fece prigioniero un timoniere spagnolo, Alonso de Valladolid, che conosceva la rotta giusta per attraversare il Pacifico. Attravers\u00f2 quindi il Pacifico approdando alle Filippine dove raccolse informazioni sulle coste cinesi e giapponesi che sperava di poter sfruttare in un secondo viaggio. Prese con s\u00e9 due avventurieri giapponesi, conosciuti solo con i nomi dati loro dai cristiani di Christopher e Cosmas che lo seguirono poi anche nella spedizione del 1591. Venne anche in possesso di una grande mappa della Cina. Verso il 14 maggio 1588 raggiunse le coste dell'Africa per rientrare finalmente in Inghilterra il 9 settembre 1588. Aveva completato la circumnavigazione del globo impiegando nove mesi meno di Drake ma, come Drake, era tornato con una sola delle sue navi, la \"Desire\".\nIl suo viaggio fu un grande successo sotto molti profili, non ultimo quello economico: all'epoca Cavendish aveva solo 28 anni. Resoconti di epoca successiva riportano che venne nominato Cavaliere dalla Regina Elisabetta I per le sue azioni contro gli spagnoli; tuttavia lo storico David Judkins dice che \"\"Anche se Elisabetta lo ricevette a corte, non lo nomin\u00f2 Cavaliere\".\"\nNell'agosto 1591 Cavendish salp\u00f2 per una seconda spedizione a bordo della \"Lester\", accompagnato da John Davis che comandava invece la \"Desire\". Raggiunsero il porto brasiliano di Santos e lo saccheggiarono. Lungo la rotta per lo Stretto di Magellano la \"Lester\" si trov\u00f2 in difficolt\u00e0 e rischi\u00f2 di affondare. Cavendish torn\u00f2 quindi in Brasile, dove perse la maggior parte della sua ciurma in una battaglia contro i portoghesi nel villaggio di Vit\u00f3ria, nello stato di Esp\u00edrito Santo. Decise di attraversare l'Atlantico facendo vela verso l'Isola di Sant'Elena con gli uomini che gli restavano, ma durante la traversata mor\u00ec, probabilmente al largo dell'Isola di Ascensione. John Davis invece continu\u00f2 il viaggio e scopr\u00ec le Isole Falkland prima di essere anch'egli costretto a tornare in Inghilterra dopo aver perso gran parte dell'equipaggio per fame e malattie."}
{"id": "2770392", "revid": "1568601", "url": "https://it.wikipedia.org/wiki?curid=2770392", "title": "Pico Espejo", "text": "Il Pico Espejo \u00e8 una vetta della Sierra Nevada nella Cordigliera delle Ande (nei pressi della citt\u00e0 di M\u00e9rida, Stato M\u00e9rida, una regione centro-occidentale del Venezuela) molto vicino al Pico Bol\u00edvar, la cima pi\u00f9 alta del paese. Ha un'altezza di 4.765 metri sul livello del mare.\nFunivia di M\u00e9rida (Telef\u00e9rico de M\u00e9rida).\nNei pressi della sua cima si trova quinta e ultima stazione del sistema della Funivia di M\u00e9rida (Costruita nel 1960, \u00e8 la funivia che a livello mondiale che raggiunge la maggiore altitudine).\nFino al 2009, questa funivia faceva del Pico Espejo la vetta pi\u00f9 accessibile tra le grandi della Sierra Nevada di M\u00e9rida. In quell'anno, per\u00f2, la funivia \u00e8 stata fermata per una serie di guasti ai quali per l'eccessiva vetust\u00e0 e cattiva manutenzione degli impianti.\n\u00c8 ora in corso un grosso lavoro di ammodernamento dell'impianto con data prevista di completamento entro il 2014."}
{"id": "2770394", "revid": "287204", "url": "https://it.wikipedia.org/wiki?curid=2770394", "title": "Ordine militare di San Giorgio", "text": "L'Ordine militare di San Giorgio venne istituito nel 1452 dall'Imperatore Federico III per ringraziare il Senato della Repubblica di Genova dell'accoglienza ricevuta durante la sua sosta in citt\u00e0 mentre si recava a Roma per esservi incoronato. \nNe furono insigniti diversi senatori e l'imperatore volle che ne fosse, in perpetuo, Gran maestro il Doge (il primo fu Pietro Fregoso). \nLa sua insegna consisteva in una \u00abcroce di rosso colore, senza adornamento alcuno\u00bb."}
{"id": "2770395", "revid": "118031", "url": "https://it.wikipedia.org/wiki?curid=2770395", "title": "Sir Thomas Cavendish", "text": ""}
{"id": "2770396", "revid": "767487", "url": "https://it.wikipedia.org/wiki?curid=2770396", "title": "Australian Open 1972", "text": "L'Australian Open 1972 \u00e8 stata la 60\u00aa edizione dell'Australian Open e prima prova stagionale dello Slam per il 1972. Si \u00e8 disputato dal 27 dicembre 1971 al 3 gennaio 1972 sui campi in erba del Kooyong Stadium di Melbourne in Australia. Il singolare maschile \u00e8 stato vinto dall'australiano Ken Rosewall, che si \u00e8 imposto sul connazionale Malcolm Anderson in 3 set. Il singolare femminile \u00e8 stato vinto dalla britannica Virginia Wade, che ha battuto in 2 set l'australiana Evonne Goolagong Cawley. Nel doppio maschile si \u00e8 imposta la coppia formata da Ross Case e Geoff Masters, mentre nel doppio femminile hanno trionfato Evonne Goolagong Cawley e Peggy Michel. Il doppio misto non si \u00e8 disputato.\nRisultati.\nSingolare maschile.\n Ken Rosewall ha battuto in finale Malcolm Anderson 7\u20136, 6\u20133, 7\u20135\nSingolare femminile.\n Virginia Wade ha battuto in finale Evonne Goolagong Cawley 6\u20134, 6\u20134\nDoppio maschile.\n Owen Davidson / Ken Rosewall hanno battuto in finale Ross Case / Geoff Masters 3-6, 7-6, 6-2\nDoppio femminile.\n Helen Gourlay Cawley / Kerry Harris hanno battuto in finale Patricia Coleman / Karen Krantzcke 6\u20130, 6\u20134\nDoppio misto.\nIl doppio misto non \u00e8 stato disputato tra il 1970 e il 1985."}
{"id": "2770403", "revid": "31360", "url": "https://it.wikipedia.org/wiki?curid=2770403", "title": "Stato M\u00e9rida", "text": ""}
{"id": "2770406", "revid": "358169", "url": "https://it.wikipedia.org/wiki?curid=2770406", "title": "Who'd Have Known", "text": "Who'd Have Known \u00e8 il quinto singolo estratto dal secondo album della cantante britannica Lily Allen \"It's Not Me, It's You\". Scritto dalla cantante in collaborazione con Greg Kurstin, il brano \u00e8 stato pubblicato come quarto singolo per il Regno Unito il 30 novembre 2009 dall'etichetta Regal Records. Il brano si rif\u00e0 al singolo \"Shine\" dei Take That, di cui riprende in parte la melodia. Il brano \u00e8 stato a sua volta inglobato come campionamento nel singolo \"5 O'clock\" di T-Pain.\nVideo.\nIl video musicale \u00e8 interpretato dalla stessa Lily Allen nei panni di un'affiatata fan di Elton John."}
{"id": "2770407", "revid": "1814336", "url": "https://it.wikipedia.org/wiki?curid=2770407", "title": "Roberto Frassetto", "text": "Biografia.\nNacque a Napoli il 25 novembre 1917. Nel 1937 divent\u00f2 allievo ufficiale alla Regia Accademia Navale di Livorno, corso Alcione, uscendone nel il 4 giugno 1940 con il grado di aspirante guardiamarina per imbarcarsi, subito dopo l'inizio delle operazioni belliche contro la Francia e la Gran Bretagna, sulla nave da battaglia \"Caio Duilio\". Divenne guardiamarina il 13 gennaio 1941. Nello stesso anno venne accolta la sua domanda di far parte della X\u00aa Flottiglia MAS di La Spezia quale operatore dei barchini esplosivi. e superato il duro periodo di addestramento partecip\u00f2 allo sfortunato tentativo di forzamento della base navale inglese di La Valletta (Malta) condotto nella notte dal 25 al 26 luglio 1941, nel quale si port\u00f2 con il suo mezzo all'attacco delle ostruzioni, riportando gravi lesioni alla colonna vertebrale per l'effetto degli scoppi ravvicinati degli altri mezzi italiani, anch'essi colpiti dal fuoco inglese.\nPosto in salvo dagli inglesi viene trattenuto come prigioniero di guerra, e nel giugno del 1942 venne promosso sottotenente di vascello per merito di guerra. Nel settembre 1944 venne rimpatriato, e come tutti gli operatori dei mezzi d'assalto della X MAS fatti prigionieri, una volta rientrati nell'Italia cobelligerante con gli Alleati dopo l'armistizio dell'8 settembre 1943, riprese il suo posto in Mariassalto, la X MAS del Sud. Venne promosso tenente di vascello in data 16 novembre 1944, e dopo la fine del conflitto prese parte alle operazioni di sminamento dei porti nazionali.\nNel febbraio 1947, sempre in seguito ad una sua precisa richiesta, transit\u00f2 nella riserva. Dopo essere passato nella riserva, i suoi interessi si sono accentrati nelle ricerche idrofoniche per il Naval Ocean Research della US Navy, facilitato dal fatto di parlare perfettamente l'inglese, essendo di madre americana, pittrice di alto livello. Ha poi lavorato al centro Nato di La Spezia sullo sviluppo dei correntometri. Ha condotto esperimenti e studi che lo hanno portato a diventare direttore dell'Istituto per lo Studio delle Grandi Masse del CNR a Venezia e presidente del IGBP Italia (International Geosphere Biosphere Program del Global Change). \u00c8 stato tra i primi in Italia a parlare di Effetto serra (curando diversi lemmi della Enciclopedia della Scienza e della Tecnica edita dalla Arnoldo Mondadori Editore) e a sostenere che la \"terra \u00e8 un sistema integrato di vari fluidi (aria, acqua, terra - nel senso di placche tettoniche)\" che interagiscono in continuazione. Ha collaborato con l'Agenzia Spaziale Europea per la progettazione del primo satellite europeo. Nel 1956 \u00e8 sceso, con Jacques Piccard, nella fossa di Ponza, a 3000 metri di profondit\u00e0, con il batiscafo \"Trieste\".\nTransitato nel Rolo d'Onore nel 1974 fu promosso capitano di corvetta fino ad arrivare a quello di contrammiraglio nel 1992. Si spense a Venezia il 26 dicembre 2013.\nNel Museo di Malta esiste una sua grande foto, con la tuta di navigazione, unitamente a un barchino esplosivo identico a quello usato durante l'attacco.\nOnorificenze.\n1995 Award della Historical Diving Society Italia, HDS Italia"}
{"id": "2770408", "revid": "767487", "url": "https://it.wikipedia.org/wiki?curid=2770408", "title": "Australian Open 1971", "text": "L'Australian Open 1971 \u00e8 stata la 59\u00aa edizione dell'Australian Open e prima prova stagionale dello Slam per il 1971. Si \u00e8 disputato dal 7 al 14 marzo 1971 sui campi in erba del White City Stadium di Sydney in Australia. Il singolare maschile \u00e8 stato vinto dall'australiano Ken Rosewall, che si \u00e8 imposto sullo statunitense Arthur Ashe in 3 set. Il singolare femminile \u00e8 stato vinto dall'australiana Margaret Court, che ha battuto in 2 set la connazionale Evonne Goolagong Cawley. Nel doppio maschile si \u00e8 imposta la coppia formata da John Newcombe e Tony Roche, mentre nel doppio femminile hanno trionfato Evonne Goolagong Cawley e Margaret Court. Il doppio misto non si \u00e8 disputato.\nRisultati.\nSingolare maschile.\n Ken Rosewall ha battuto in finale Arthur Ashe, 6\u20131, 7\u20135, 6\u20133\nSingolare femminile.\n Margaret Court ha battuto in finale Evonne Goolagong Cawley, 2\u20136, 7\u20136, 7\u20135\nDoppio maschile.\n John Newcombe / Tony Roche hanno battuto in finale Tom Okker / Marty Riessen, 6\u20132, 7\u20136\nDoppio femminile.\n Evonne Goolagong Cawley / Margaret Court hanno battuto in finale Joy Emerson / Lesley Hunt, 6\u20130, 6\u20130\nDoppio misto.\nIl doppio misto non \u00e8 stato disputato tra il 1970 e il 1985."}
{"id": "2770409", "revid": "729019", "url": "https://it.wikipedia.org/wiki?curid=2770409", "title": "Dengeki Bunko Magazine", "text": " \u00e8 stata una rivista giapponese di light novel pubblicata dalla ASCII Media Works (in precedenza MediaWorks). La rivista ha rimpiazzato il \"Dengeki hp\" e originariamente i primi due numeri furono pubblicati come edizione speciale del \"Dengeki Daioh\". \"Dengeki Bunko Magazine\" \u00e8 poi divenuta indipendente a partire dal terzo numero, uscito il 10 aprile 2008. La rivista pubblicava notizie riguardanti le light novel edite dalla Dengeki Bunko, assieme a storie brevi scritte da autori le cui precedenti opere erano state pubblicate sempre sotto questa etichetta. La rivista includeva anche informazioni e notizie riguardanti l'adattamento delle light novel in altri media, come anime, manga o videogiochi. La rivista ha cessato le pubblicazioni con il numero di Maggio 2020"}
{"id": "2770411", "revid": "1573940", "url": "https://it.wikipedia.org/wiki?curid=2770411", "title": "Ameny Qemau", "text": "Biografia.\nIl nome di questo sovrano compare nella lista della Sala degli Antenati di Karnak ma non nel Canone Reale. Da alcuni egittologi \u00e8 stata proposta l'associazione con il nome scritto nella riga 6.7 del Canone Reale (\"...menemhat\"), interpretato come Amenemhat V.\n\u00c8 attribuita a questo sovrano un complesso funerario rinvenuto nella necropoli di Dahshur che contiene ancora i resti del sarcofago."}
{"id": "2770413", "revid": "36426", "url": "https://it.wikipedia.org/wiki?curid=2770413", "title": "Edgar Degas", "text": "Degas viene solitamente identificato con il tema della danza, in quanto pi\u00f9 della met\u00e0 delle sue opere raffigurano ballerini. Sebbene Degas sia considerato uno dei fondatori dell'impressionismo, egli rifiut\u00f2 il termine, preferendo essere definito un realista. Inoltre, non dipinse \"en plein air\" (all'aperto) come era tipico di molti impressionisti.\nDegas era un superbo disegnatore e particolarmente magistrale nel rappresentare il movimento, come si pu\u00f2 vedere nella sua interpretazione di ballerini e di nudi femminili al bagno. Oltre a questi soggetti, dipinse cavalli da corsa e fantini, oltre a ritratti considerati, quest'ultimi, come opere notevoli per la loro complessit\u00e0 psicologica e per la loro rappresentazione dell'isolamento umano.\nAll'inizio della sua carriera, Degas voleva diventare un pittore di storia, una vocazione per la quale era ben preparato grazie alla sua rigorosa formazione accademica e da uno studio approfondito dell'arte classica. Poco pi\u00f9 che trentenne, cambi\u00f2 strada e, applicando i metodi tradizionali di un pittore di storia a soggetti contemporanei, divenne un pittore classico della vita moderna.\nBiografia.\nOrigini familiari.\nEdgar Degas proveniva, dal lato paterno, da una famiglia nobile e illustre: i De Gas: era questa l'ortografia originale del cognome, che si rintraccia anche in alcuni documenti cinquecenteschi anche come \u00abDe Gast\u00bb e \u00abDe Guast\u00bb. I De Gas erano una nobile famiglia della Linguadoca i cui membri erano cavalieri del prestigioso ordine degli Orleans, donde l\u2019istrice al centro del loro stemma nobiliare. In virt\u00f9 di questa affiliazione si stabilirono a Meung, nella provincia dell\u2019Orleans, dove nacque Ren\u00e9 Hilaire, nonno del pittore. Durante i burrascosi accadimenti della rivoluzione francese Ren\u00e9 Hilaire De Gas, inviso alla fazione repubblicana, vide la sua promessa sposa condannata a morte come nemica della Nazione e grazie a una soffiata seppe di essere a sua volta candidato alla ghigliottina. Per questo motivo si rifugi\u00f2 a Napoli, nel Regno delle Due Sicilie, chiedendovi asilo in qualit\u00e0 di aristocratico e di perseguitato politico. Nella citt\u00e0 partenopea Ren\u00e9 mantenne un atteggiamento politicamente acquiescente e si dedic\u00f2 a consolidare la propria situazione economica prima come agente di cambio poi fondando un istituto bancario di successo e diventando, a suo tempo, anche banchiere personale di Gioacchino Murat. A Napoli Ren\u00e9 De Gas riusc\u00ec ad accumulare un ingente patrimonio finanziario \u2013 arrivando ad acquistare per s\u00e9 l\u2019intero palazzo Pignatelli di Monteleone, un immobile di cento stanze nel cuore del centro storico di Napoli \u2013 intrecciando e mantenendo una fitta rete di rapporti con diverse famiglie nobili napoletane, e riuscendo cos\u00ec a superare senza particolari conseguenze i tumultuosi avvenimenti e sovvertimenti politici che si succedettero a Napoli e nel resto della penisola italiana nel corso del secolo XIX.\nRen\u00e9 Hilaire, divenne il capostipite del ramo napoletano del casato De Gas. Nonostante la sua intensa attivit\u00e0 bancaria, infatti, egli non trascur\u00f2 la vita sentimentale, e nella citt\u00e0 partenopea si spos\u00f2 con la livornese Giovanna Teresa Freppa, generando con lei ben sette figli, tre femmine e quattro maschi fra i quali Auguste (1809-1879), futuro padre del pittore. Designato direttore della filiale parigina della banca paterna Auguste si trasferir\u00e0 nella capitale francese dove, nel 1832 si unir\u00e0 in matrimonio con C\u00e9lestine Musson. Appartenente a pieno titolo alla grande borghesia bancaria francese, Auguste era un uomo di raffinata cultura e si interessava all\u2019arte e alla musica con grande sensibilit\u00e0 ed era un assiduo frequentatore del Louvre, densissimo di capolavori dopo le ruberie e le spoliazioni napoleoniche. Pi\u00f9 modesta, ma non priva di valore, era invece la famiglia materna: la Musson, infatti, era di origine creola, e il padre \u2013 nativo di Port-au-Prince, ad Haiti \u2013 si era poi trasferito a New Orleans, nella Louisiana, diventando un facoltoso mercante del cotone e accumulando una piccola fortuna in piantagioni.\nGiovinezza.\nFormazione.\nEdgar Degas era il primogenito di Auguste Degas e di C\u00e9lestine Musson. Addolorato dalla precoce morte della madre, scomparsa nel 1847, inizi\u00f2 gli studi classici al prestigioso liceo parigino Louis-le-Grand, dove strinse amicizia con Henri Rouart e con Paul Valpin\u00e7on, figlio di un famoso collezionista proprietario di un\u2019importante raccolta di dipinti fra i quali anche la celebre \"Bagnante\" di Ingres. Conseguito il \"baccalaur\u00e9at\" il 27 marzo 1853, Edgar decise tra molti dubbi di avviarsi agli studi di giurisprudenza alla Sorbona, ai quali dedic\u00f2 per\u00f2 un impegno molto discontinuo. Non prov\u00f2 mai un forte interesse per la disciplina \u2013 studiata pi\u00f9 che altro per assecondare le volont\u00e0 paterne \u2013 e, anzi, ben presto manifest\u00f2 una sincera vocazione per le belle arti. L'ambiente accademico comunque non faceva per lui, e abbandon\u00f2 dopo appena sei mesi di corsi.\nIl padre, che sperava di avviare Edgar alla carriera di magistrato, inizialmente osteggi\u00f2 la sua vocazione artistica, ma in breve tempo mut\u00f2 atteggiamento e l'assecond\u00f2 con calore ed energia, a patto che vi si dedicasse con impegno. Degas non poteva sperare di meglio, e trascorreva lunghi pomeriggi al museo del Louvre per ammirare i maestri del Rinascimento italiano. Caso raro per gli artisti della sua generazione, Degas studi\u00f2 infatti con attenzione i maestri del passato. Ingres, in particolare, fu oggetto di una vera e propria venerazione da parte del giovane, che ne ammirava la straordinaria purezza del disegno; arriv\u00f2 infine a conoscerlo personalmente grazie all'intercessione di Valpin\u00e7on (circa l'influenza di Ingres su Degas, si veda \"infra\", al paragrafo \"Degas e il passato \u00a7 Ingres\").\nColto ed entusiasta, fu in un primo tempo affidato dal padre alla guida di F\u00e9lix-Joseph Barrias, pittore di modesta levatura che lo avvi\u00f2 allo studio dei nudi e alla pittura di storia. Sentendo forse come inconcludenti gli insegnamenti del Barrias, che in effetti non gli lasciarono tracce durevoli, Degas pass\u00f2 successivamente all\"'atelier\" di Louis Lamothe, brillante discepolo di Flandrin e dello stesso Ingres, dunque certamente pi\u00f9 vicino alla sua sensibilit\u00e0. Nel 1855, quando ormai la sua vocazione artistica si era fatta preponderante, Degas riusc\u00ec a entrare nella prestigiosa \u00c9cole des Beaux-Arts, tempio dell'arte ufficiale dell'epoca. Egli, tuttavia, aveva ormai acquisito dimestichezza con gli strumenti del mestiere e perci\u00f2 non tard\u00f2 a sentirsi soffocato dalla sterilit\u00e0 del disegno accademico, da lui ritenuto inadeguato e mortificante. Fu per questo motivo che cess\u00f2 di seguire le lezioni dopo neanche sei mesi di frequentazione, nonostante le amicizie importanti che vi aveva stretto (fra i tanti, Joseph Gabriel Tourny, L\u00e9on Bonnat, Robert Delaunay, Louis-Gustave Ricard e Alphonse Legros): Aveva infatti acquisito la consapevolezza di poter ampliare i propri orizzonti formativi solo recandosi in Italia, cos\u00ec da studiare, sulle tracce di Ingres, l\u2019arte antica e i maestri del Rinascimento.\nIn Italia.\nNapoli.\nDegas inaugur\u00f2 questo suo personalissimo \"grand tour\" a Napoli, dove sbarc\u00f2 il 17 luglio 1856. Nella citt\u00e0 partenopea l'artista ebbe modo di ricongiungersi con il nonno Ren\u00e9 Hilaire, che lo ospit\u00f2 nella sua vasta dimora, palazzo Pignatelli di Monteleone: il viaggio in Italia, oltre a un'inestimabile opportunit\u00e0 formativa, era infatti anche un modo per ricongiungersi con i familiari, in parte residenti a Napoli, in parte a Firenze. Napoli, citt\u00e0 esuberante e vivace, che offriva un clima splendidamente mediterraneo, serbava all\u2019epoca non solo un grande fervore culturale, ma anche una vasta gamma di divertimenti pittoreschi, gastronomici e carnali. Degas, tuttavia, conduceva una vita ascetica, totalmente dedicata all'arte, e pertanto consacr\u00f2 il suo soggiorno napoletano al perfezionamento della sua pittura. Notevole, in tal senso, il \"Ritratto di Hilaire De Gas\", opera raffigurante proprio il nonno che si pu\u00f2 considerare a pieno titolo il primo cimento artistico di rilievo del giovane Degas.\nA Napoli Degas frequent\u00f2 assiduamente l'Accademia Reale di Belle Arti, pur rimanendone insoddisfatto a causa del taglio decisamente troppo accademico, e le collezioni del museo archeologico nazionale, rimanendo profondamente colpito da \u00abquella massa inestimabile di tesori di arte che dalla famiglia Farnese pass\u00f2 ai Borboni di Napoli\u00bb. Medit\u00f2 con grande attenzione anche sui vari dipinti esposti a Capodimonte, a partire dal \"Papa Paolo III\" di Tiziano, dal \"Leone X\" di Andrea del Sarto e dalla \"Santa Caterina\" del Correggio: lo colpirono molto sia l'arte antica, quella a suo giudizio \u00abpi\u00f9 forte e pi\u00f9 incantevole\u00bb, e un dipinto del Lorrain, da lui descritto con grande trasporto emotivo: \u00ab\u00e8 il pi\u00f9 bello che si possa vedere, il cielo \u00e8 d\u2019argento gli alberi sono parlanti\u00bb. Recep\u00ec stimoli cruciali anche dalla vibrante scena artistica partenopea, animata in quegli anni - dopo il definitivo tramonto della scuola di Posillipo - dalla pittura naturalistica di Filippo Palizzi, con il quale strinse una solida amicizia. Trascorse piacevoli giornate con il nonno, con il quale intrecci\u00f2 un rapporto di reciproca stima e rispetto, e fu tremendamente folgorato dal patrimonio naturalistico di Napoli, che descrisse con impegno quasi topografico:\nAltrettanto esemplificativa \u00e8 la lettera che da Napoli Degas sped\u00ec a Parigi, al fratello Ren\u00e8, nella quale leggiamo: \u00abOccupo il mio tempo come meglio posso. Non \u00e8 d\u2019altronde possibile partire prima di una decina di giorni ... Non ho la pazienza e il tempo di scriverti a lungo. Questa mattina vado al museo... Mercoled\u00ec sono uscito in vettura con Th\u00e9r\u00e8se e Marguerite. Siamo andati a Posillipo. Sembrava di essere in estate, tanto l\u2019aria era pura. Ho da raccontarti tanto da riempire un intero volume, ma per iscritto non posso che stilare una piccola lettera ...\u00bb. La presenza in citt\u00e0 di Degas, protrattasi sino al 7 ottobre 1856, \u00e8 commemorata da una lapide affissa sulla facciata del palazzo Pignatelli, la quale recita cos\u00ec:\nRoma, Assisi, Firenze.\nGiunto a Roma, Degas, oltre a interrogare il vastissimo patrimonio museale della citt\u00e0, frequent\u00f2 assiduamente i corsi di nudi serali di villa Medici, prestigiosa istituzione che offriva ad alcuni giovani \"pensionnaire\" (borsisti) francesi previo concorso, l\u2019ospitalit\u00e0 e la possibilit\u00e0 di perfezionarsi nella laboriosa officina artistica capitolina. Qui intrattenne rapporti con Levy, Bonnat, Chapu e Henner e rivide Delaunay, gi\u00e0 conosciuto all'\u00c9cole des Beaux-Arts. Importante fu l'amicizia con Gustave Moreau, futuro caposcuola del Simbolismo, dal quale Degas deriv\u00f2 un gusto contagioso per la vigorosa pittura coloristica di Delacroix e per le tecniche degli antichi maestri. A Roma il pittore lavor\u00f2 alacremente, e realizz\u00f2 ben ventotto album contenenti numerosissimi schizzi che non solo ci testimoniano il suo amore per il patrimonio artistico della citt\u00e0 (ritrasse le opere dei Musei Capitolini, del Vaticano e di Villa Albani, ma anche il Colosseo, il Foro, Villa Borghese e la folla radunata a San Pietro il luned\u00ec e il marted\u00ec), ma ci rivelano anche la sua ferma volont\u00e0 di eseguire un'opera di grande impegno da esporre al Salon di Parigi in modo da acquisire notoriet\u00e0. A Roma, in ogni caso, il giovane artista non trascur\u00f2 tutti quegli svaghi e quelle frequentazioni concesse da una grande citt\u00e0, tanto che fu un assiduo frequentatore del Caff\u00e8 Greco, abituale punto di ritrovo di artisti italiani e stranieri. Fu qui che conobbe i pittori L\u00e9on Bonnat e Amos Cassioli e il musicista Georges Bizet.\nDegas era uno studioso onnivoro, e una volta lasciata Roma non esit\u00f2 a meditare sui capolavori custoditi nelle varie citt\u00e0 disseminate lungo la strada fra la capitale e Firenze, dov\u2019era diretto. Si lasci\u00f2 ammaliare da Sebastiano del Piombo, \u00abil contrasto fra il movimento e l'amore dell'irrequieto Luca Signorelli e la serenit\u00e0 del Beato Angelico\u00bb. Pur rimanendo deluso dalla cattedrale di Perugia, la quale \u00aball'interno \u00e8 restaurata nel modo pi\u00f9 ignobile che abbia mai visto: irriconoscibile!\u00bb, egli non manc\u00f2 di subire il fascino dell'Umbria, e fu intimamente colpito dalle opere di Perugino, Dosso Dossi, Beato Angelico e, soprattutto, Giotto. Ammir\u00f2 la pittura giottesca e la basilica di San Francesco ad Assisi sino ad esserne profondamente commosso: ammaliato \u00abcome un amante\u00bb, Degas avrebbe confessato: \u00abNon sono mai stato tanto commosso, non rimarr\u00f2 qui, ho gli occhi pieni di lacrime\u00bb. \u00abGiotto\u00bb ci racconta \u00ab\u00e8 capace di espressione e pathos in modo sconvolgente. Mi trovo di fronte a un genio\u00bb. Meno viva fu l'impressione che gli lasci\u00f2 Giulio Romano: \u00abLa \"Deposizione\" di [Giulio] Romano [...] \u00e8 quanto di meglio abbia visto di costui: un talento immenso, ma niente che tocchi\u00bb. Nel frattempo, il padre Auguste - giunto a conoscenza dei progressi del figlio - gli inoltr\u00f2 una lettera dove lo incoraggi\u00f2 con paterna benevolenza:\nDopo aver fatto rapidamente sosta a Viterbo, Orvieto, Perugia, Assisi e Arezzo, nell'estate 1858 Degas giunse finalmente a Firenze, dove fu ospite degli zii Laura e Gennaro Bellelli che abitavano, con le loro due figlie, in un appartamento a piazza Maria Antonia, nel moderno quartiere del Barbano (l'odierna piazza dell'Indipendenza). Anche nella citt\u00e0 fiorentina Degas cerc\u00f2 di attingere insegnamento e ispirazione dai capolavori dell'arte classica italiana, tanto che visit\u00f2 assiduamente gli Uffizi: egli, tuttavia, non manc\u00f2 di entrare a contatto con le contemporanee esperienze pittoriche dei Macchiaioli, vivace schiera di pittori che amava ritrovarsi nel centralissimo caff\u00e8 Michelangiolo, in via Larga. Degas era solito frequentare questo locale insieme all'amico Moreau, con il quale si era nel frattempo ricongiunto. A testimoniarcelo \u00e8 Diego Martelli, anima intellettuale dei Macchiaioli, il quale ci racconta che \u00abquando per ragioni di famiglia, ed attratto dal desiderio, venne in Toscana, si trov\u00f2 proprio nel suo centro, fra i suoi antenati artistici Masaccio, Botticelli, Bozzoli e il Ghirlandaio. Il suo culto divent\u00f2 furore ed una massa di disegni attesta lo studio coscienzioso fatto da lui, per appropriarsi tutte le bellezze e gli insegnamenti dell\u2019arte da loro posseduta\u00bb. Dopo la partenza del Moreau Degas si annoi\u00f2 molto \u00aba stare tutto solo\u00bb in Toscana, anche se volle trattenersi ancora il tempo necessario per potersi congedare dalla zia Bellelli, nel frattempo assentatasi da Firenze e recatasi a Napoli per porgere l'ultimo saluto all'ormai defunto Ren\u00e9 Hilaire. \nA Firenze Degas inizi\u00f2 a lavorare al grande ritratto de \"La famiglia Bellelli\", tela portata poi a compimento a Parigi dopo una gestazione molto complicata e oggi annoverata tra i capolavori della sua giovinezza.\nLa seduzione della realt\u00e0.\nLa scoperta realista.\nDopo i ripetuti richiami di pap\u00e0 Auguste, Degas nella primavera del 1859 fece ritorno a Parigi, stavolta carico di ambizione e di fiducia nelle proprie capacit\u00e0 e nell'avvenire: anche una volta divenuto adulto, in effetti, il pittore avrebbe ricordato il periodo italiano con grande nostalgia, come uno dei migliori della sua vita. In Francia, in ogni caso, Degas ebbe agio di conciliare l'immenso bagaglio museale acquisito in Italia con una visione dinamica della vita contemporanea, ricca di vivacit\u00e0 e di freschezza. Su questa linea nacque una serie di quadri a sfondo storico, talora anche di formato grande. Il quadro pi\u00f9 significativo di questo periodo \u00e8 certamente \"Giovani spartane\", alla cui trattazione rimandiamo nella pagina apposita, anche se Degas scelse nel 1865 di debuttare al Salon con un altro dipinto, \"Scene di guerra nel Medioevo\" (anche noto come \"Le sventure della citt\u00e0 di Orl\u00e9ans\"). Con grande delusione dell'artista, il quadro quasi sfugg\u00ec all'attenzione della critica, la quale venne completamente calamitata dalla scandalosa \"Olympia\" di Manet, esposta presso lo stesso Salon.\n\u00c9douard Manet in quegli anni si era guadagnato la nomea di rivoluzionario a causa della portata scandalosa di alcuni suoi dipinti \u2013 bastino per tutti gli esempi della gi\u00e0 menzionata \"Olympia\" o della \"Colazione sull'erba\" \u2013 i quali non si rivolgevano ipocritamente a temi classici o mitologici, bens\u00ec alla contemporaneit\u00e0, pur nel sostanziale rispetto dei modelli classici. Manet, dunque, era fautore di una conciliabilit\u00e0 tra passato e presente, e su questo punto si trovava con Degas, del quale fece conoscenza gi\u00e0 nel 1862, trovandolo al Louvre intento a copiare con fervore l\"'Infanta Margherita\" di Diego Vel\u00e1zquez. Stimolato da Manet, Degas si avvicin\u00f2 maggiormente alle istanze realiste promosse gi\u00e0 un decennio prima da Gustave Courbet, strenuo promotore di un'arte che sovvertisse l'ideale pittorico tradizionale e che restituisse dignit\u00e0 agli aspetti meno nobili della vita quotidiana. Nel suo \"Manifesto del Realismo\", pubblicato nel 1861, leggiamo:\nL'ipotesi impressionista.\nCosciente dell'impulso nuovo dato alla pittura da Courbet, Degas avrebbe poi distolto lo sguardo dai temi storici per porlo su quelli legati alla vita contemporanea, spronato anche dalle varie amicizie con i musicisti, i quali gli fecero scoprire il colorato mondo delle quinte del teatro. Il definitivo approdo a questo modo di fare arte \u00e8 suggellato dall'esecuzione nel 1867-1868 del \"Ritratto di Madamoiselle E. F...; a proposito del balletto \"La Source\"\", il primo dipinto dell'artista che ha come tema un balletto contemporaneo. Questo drastico mutamento tematico toccher\u00e0 infatti il suo apice all'inizio degli anni 1870, quando Degas aggiorn\u00f2 completamente la propria \"\u0153uvre\" secondo i dettami realisti, scoprendo il presente e raffigurando quasi esclusivamente fantini, balletti, lavandaie, scene casuali di trambusto sui \"boulevard\" o la solitudine dell'umanit\u00e0 parigina in quella che era definita la \u00abcapitale del XIX secolo\u00bb.\nQuesta progressiva evoluzione dell'arte degassiana fu accompagnata da una crescente insofferenza verso la pratica artistica accademica e, soprattutto, verso i Salon. In tal senso egli pubblic\u00f2 sul \"Paris Journal\" del 12 aprile 1870 una lettera rivolta ai giurati del Salon, nella quale critic\u00f2 in maniera cortese ma molto assertiva le metodologie espositive adottate nelle varie mostre, in occasione delle quali - per esempio - non veniva accordato sufficiente spazio tra un dipinto o l'altro (la lettera \u00e8 riportata integralmente nella nota ). Se in quest'occasione Degas cerc\u00f2 di assumere una posizione sostanzialmente moderata, pi\u00f9 tardi egli smise di combattere all'interno dei canali ufficiali dei Salon e inizi\u00f2 a collaborare con Paul Durand-Ruel, mercante d'arte che grazie a uno spiccato senso degli affari e al coraggio di proporre delle novit\u00e0 al pubblico, si interess\u00f2 con grande fervore ai pittori di Barbizon e, infine, agli Impressionisti. Degas, d'altronde, non desiderava ottenere un riconoscimento comunitario dei propri meriti, ed era disposto a tutto pur di sfuggire al giudizio superficiale e grossolano dei giudici del Salon.\nQuesto spensierato periodo di sperimentazione pittorica viene momentaneamente interrotto nel 1870 dallo scoppio della guerra franco-prussiana. Degas, arruolato in un reggimento di fanteria, \u00e8 posto agli ordini del fu compagno di scuola Henri Rouart, con il quale riprese una vecchia amicizia. Ritornato a Parigi dopo la resa di Sedan, durante il confuso e sanguinoso periodo della Comune si trasfer\u00ec a M\u00e9nil-Hubert dai Valpin\u00e7on. Con gli anni difficili del dopoguerra, invece, Degas si rec\u00f2 innanzitutto a Londra in compagnia del fratello minore Ren\u00e9, per poi spingersi nel 1873 a New York e, infine, a New Orleans, dove fu ospite dei parenti della madre. Degas fu molto deluso dalla monotonia del paesaggio nordamericano, ma apprezz\u00f2 molto questo soggiorno in quanto gli offr\u00ec la possibilit\u00e0 di dipingere vibranti \"tranche de vie\" ottocentesche. Egli, in particolare, am\u00f2 molto ritrarre i propri cari o spaccati di vita del lavoro: esemplari in tal senso il \"Mercato del cotone a New Orleans\" e \"L'ufficio dei Musson\". La lettera che Degas indirizz\u00f2 all'amico Lorenz Fr\u00f6lich, in effetti, lascia presupporre un'attivit\u00e0 molto feconda:\nNonostante Degas in fondo apprezzasse molto l'America, soprattutto sul piano tecnologico (un'innovazione che ammir\u00f2 molto fu, ad esempio, quella dei vagoni-letto sui treni), alla fine fu ben felice di ritornare in Francia e alla sua vibrante scena sociale e culturale (\u00abLa mancanza dell'Op\u00e9ra [in America] \u00e8 una vera tortura!\u00bb). Al rientro in Francia, comunque, Degas si avvicin\u00f2 ulteriormente al gruppo degli Impressionisti, al quale si sentiva affine per la grande voglia di fare e per la forte insofferenza alla pittura ufficiale del tempo. Nonostante alcuni screzi sia con Manet che con gli altri colleghi, dei quali non condivideva alcune idee di fondo (in particolare in merito all'utilit\u00e0 del \"plein air\", alla linea e al colore), Degas fece causa comune con gli Impressionisti e peror\u00f2 con fervore l'idea di Monet di organizzare una mostra collettiva auto-finanziata. Fu in questo modo che, nonostante le posizioni estetiche opposte, Degas entr\u00f2 a far parte della \u00abSociet\u00e0 Anonima degli artisti, pittori, scultori, incisori ecc.\u00bb e, tracimante di disprezzo verso i Salon, partecip\u00f2 alla celebre collettiva impressionista del 15 aprile 1874 con ben dieci opere. Nonostante non fosse stato sistematicamente esposto dai Salon, Degas continu\u00f2 a esporre regolarmente al loro fianco (salvo che nel 1882) fino al 1886. Il rapporto tra Degas e l'Impressionismo, tuttavia, \u00e8 molto articolato e complesso, e ne parleremo in dettaglio nel paragrafo \"\".\nNon a caso Degas, nonostante fosse uno dei pi\u00f9 ferventi organizzatori delle mostre impressioniste, prefer\u00ec sempre definirsi \u00abrealista\u00bb piuttosto che \u00abimpressionista\u00bb. Negli anni 1870, in effetti, Degas oper\u00f2 nel segno di un'aderenza al vero sobria e al contempo vigorosa, concentrandosi sul mondo dei fantini e delle ballerine: fu proprio in virt\u00f9 di queste felici peculiarit\u00e0 che realizz\u00f2 i suoi pi\u00f9 grandi capolavori, come \"La classe di danza\", \"Carrozza alle corse\" e \"L'assenzio\". Grazie a questo genere di quadri Degas riusc\u00ec anche a ripristinare un decoro nella propria situazione finanziaria, tracollata in seguito alla morte del padre. Fantini e ballerine, insomma, sono nuclei tematici fondamentali per la comprensione dell\"'\u0153uvre\" degassiana, e perci\u00f2 meritevoli di due paragrafi distinti, rispettivamente \"Fantini\" e \"Ballerine\".\nMaturit\u00e0.\nUna volta superato il tracollo economico dovuto alla morte del padre, a causa del quale pat\u00ec ristrettezze e sacrifici, Degas riusc\u00ec a consolidare la propria notoriet\u00e0. Particolarmente fortunata fu la quinta mostra degli Impressionisti, allestita nell'aprile 1880 in rue des Pyramides, dove Degas espose una decina di opere attirandosi l'entusiasmo di Joris-Karl Huysmans, astro letterario del tempo, che nove anni dopo avrebbe dedicato ai nudi del pittore pagine tracimanti di ammirazione. Durante gli anni ottanta del XIX secolo, infatti, l'interesse di Degas fu catturato soprattutto da \u00abnudi di donna intente a bagnarsi, lavarsi, asciugarsi, strofinarsi pettinarsi o farsi pettinare\u00bb: nudi naturalistici, dunque, intenti in attivit\u00e0 quotidiane e in gesti prosaici e spontanei.\nPur devastato nel 1883 dalla morte dell'amico Manet, Degas si avvicin\u00f2 anche alla scultura, realizzando opere in cera e creta dalla \u00abterribile realt\u00e0\u00bb (a parlare \u00e8 sempre Huysmans) e rivolgendosi agli stessi temi che sino ad allora aveva affrontato in pittura, perlopi\u00f9 cavalli, fantini, ballerine o donne colte in attivit\u00e0 quotidiane. Della produzione plastica di Degas, molto intensa (celebre \u00e8 la \"Piccola danzatrice di quattordici anni\"), se ne parler\u00e0 pi\u00f9 approfonditamente nel paragrafo \"Scultura\". Frattanto viaggi\u00f2 instancabilmente: nel 1880 si rec\u00f2 in Spagna, paese che lo colp\u00ec molto e dove ritorn\u00f2 nel 1889 in compagnia dell'italiano Giovanni Boldini, mentre nel 1886 ritorn\u00f2 nell'amata Napoli. Il suo carattere, notoriamente brusco, arriv\u00f2 addirittura a stemperarsi, come leggiamo nella seguente lettera (indirizzata al pittore \u00c9variste Bernard Valernes):\nQuesti, tuttavia, furono anni molto difficili per il pittore. La sua statura artistica era ormai chiara a tutti, e - anzi - venne ribadita nella mostra personale allestita nella galleria Durand-Ruel nel 1893, dove il pittore espose monotipi rialzati a pastello ispirati a un viaggio in Borgogna che aveva compiuto nel 1890 in compagnia dello scultore Bartholom\u00e9. Ciononostante, a partire dagli anni novanta del XIX secolo la sua esistenza inizi\u00f2 a essere contrassegnata dalla solitudine e dall'emarginazione. Egli, infatti, inaspr\u00ec molto gli animi degli amici intervenendo sul cosiddetto \u00abaffare Dreyfus\u00bb e schierandosi apertamente contro quest'ultimo, un ufficiale ingiustamente accusato di spionaggio e tradimento e in realt\u00e0 vittima di antisemitismo nazionalista in quanto ebreo alsaziano. Anche Bartholom\u00e9, lo scultore con cui si era recato in Borgogna e che lo aveva accompagnato nel 1897 al Mus\u00e9e Ingres di Montauban, gli volse le spalle, oltraggiato dal credo anti-dreyfusardo di Degas, che sul volgere del Novecento frequentava quasi esclusivamente i Rouart. Complice anche il suo celibato, Degas inizi\u00f2 un lento e inesorabile declino psicologico:\nSin dagli anni 1890, inoltre, Degas accusava forti disturbi alla vista, i quali sul finire del secolo sarebbero poi degenerati portando alla cecit\u00e0, la pi\u00f9 grave delle sciagure che possano capitare a un pittore. Furono anni di solitaria alienazione, in cui Degas fu grandemente oppresso dall'infermit\u00e0 e dalle inquietudini professionali che ne scaturirono. Con la vista abbassata, infatti, Degas rinunci\u00f2 alla pittura e al disegno e si rivolse prevalentemente alla scultura, l'unica tecnica artistica che poteva essere sottoposta al tatto, senso ormai diventato prevalente. Il crepuscolo umano e artistico di Degas, ormai disilluso nei confronti della vita, viene impietosamente descritto da Val\u00e9ry:\nStroncato da un aneurisma cerebrale, Degas sarebbe infine morto a Parigi il 27 settembre 1917, quando l'Europa veniva dilaniata dalla prima guerra mondiale. Al modesto funerale che gli venne tributato parteciparono solo una trentina di persone, fra cui l'ormai anziano Monet, l'ultimo degli impressionisti della vecchia guardia: la stagione dell'Impressionismo, ormai, si pu\u00f2 dire definitivamente conclusa. La sua salma riposa nella tomba di famiglia al cimitero di Montmartre a Parigi.\nDegas tra passato e presente.\nDegas e il passato.\n\u00abCopiare e ricopiare i maestri ...\u00bb.\nPer comprendere adeguatamente il profilo artistico di Degas \u00e8 indispensabile coglierne le connessioni con gli immensi depositi culturali del passato. Degas, infatti, fu meno disposto di altri suoi colleghi ad accantonare l'eredit\u00e0 dei grandi maestri, ai quali si rifer\u00ec sempre con appassionata devozione. Non a caso egli considerava i musei come il luogo congeniale alla formazione di un artista, e a tutti coloro che gli chiedevano consigli per migliorare le proprie tecniche egli ricordava caparbiamente l'importanza di copiare i capolavori del passato. \u00c8 comunque considerato uno de maestri dell'Ottocento ed ha lasciato il segno con il suo stile innovativo. Una delle sue massime:\nLo stesso Degas, stimolato dai numerosi viaggi in Italia e dall'erudizione del padre, medit\u00f2 con molta attenzione sulle pitture conservate al Louvre, e soprattutto sui primitivi del Rinascimento. I maggiori referenti della pittura degassiana, oltre a Ingres (del quale si parler\u00e0 nel paragrafo successivo), sono in particolare D\u00fcrer, Mantegna, Rembrandt, Goya, Poussin, Vel\u00e1zquez e David. Questa massacrante attivit\u00e0 di studio, oltre a far vacillare malauguratamente i suoi propositi di divenire artista, servirono soprattutto a farlo riflettere sulle procedure grafiche adottate dagli antichi maestri e sul \u00abcome\u00bb questi affrontassero i problemi relativi alla rappresentazione pittorica.\nDegas, in fase di copiatura, rispettava filologicamente le tecniche artistiche gi\u00e0 impiegate dai grandi maestri. La matita come oggi noi comunemente la conosciamo, per esempio, si diffuse solo dopo la scoperta delle miniere di grafite nel Cumberland, nel 1566: durante il Quattrocento, infatti, i pittori usavano strumenti grafici muniti di materie coloranti diverse, come piombo, stagno o argento, le quali lasciavano tracce generalmente molto sottili e indelebili. Degas, in pieno ossequio ai principi degli antichi, quando ricopiava opere d'arte in Italia usava spesso la mina di piombo e, addirittura, dopo aver tracciato il disegno talvolta stendeva delle lumeggiatura di biacca. In altri casi, invece, preferiva eseguire dipinti a olio. Assai eterogenei sono anche i parametri adottati da Degas per l'esecuzione della copia, la quale talvolta \u00e8 molto semplice, rapida e compendaria (presumibilmente l'artista l'aveva realizzata solo per fissare sulla carta la memoria essenziale dell'opera in esame), mentre in altri casi risulta essere pi\u00f9 dettagliata e rigorosa.\nNonostante la sua appassionata deferenza alla linea ingresiana, della quale si discuter\u00e0 nel paragrafo successivo, Degas apprezz\u00f2 molto anche il sontuoso cromatismo dei maestri veneti, come Giorgione (che riecheggia nella figura tergale del \"Ritratto della famiglia Bellelli\"), dal quale deriv\u00f2 per l'appunto una spregiudicata disinvoltura con il colore. Le esperienze pittoriche veneziane e ingresiane fungono dunque da coordinate teoriche della genesi della pittura degassiana. Ci\u00f2 malgrado, Degas le ripensa alla luce di una sintesi creativa che, pur muovendo da esse, procede criticamente oltre i loro risultati, e mette a capo a una nuova visione dell'arte squisitamente postmodernista: era infatti sua intenzione gettare un ponte tra due epoche, legando il passato al presente, il \u00abvecchio\u00bb al \u00abnuovo\u00bb. Egli, in effetti, aveva assimilato e interiorizzato la lezione dei grandi maestri, e ciononostante fin\u00ec per essere un grande innovatore, in campo non solo pittorico, ma anche scultoreo, tipografico e fotografico.\nIngres.\nIl principale punto di riferimento in rapporto al quale si \u00e8 costituita l'arte degassiana \u00e8 la pittura classicista di Jean-Auguste-Dominique Ingres. Con il grande pittore di Montauban, per esempio, Degas concordava in merito all'indispensabilit\u00e0 di una formazione condotta sull'esempio dei classici della pittura. Ingres, in particolare, riteneva che fosse obbligo di un aspirante artista interpretare con \u00abla sincerit\u00e0 del proprio cuore\u00bb (vale a dire con la propria matrice morale e intellettuale) gli esempi desunti dai \u00abmaestri antichi\u00bb e dagli \u00abinfiniti tipi che vi sono in natura\u00bb: era opinione di Ingres, infatti, che in questo modo l'artista, pur intervenendo direttamente sul dato naturale (ovvero il modello), era in grado di purificarlo dalle eventuali imperfezioni, mediante una catarsi della forma che si opera solo allorch\u00e9 si ha una buona consapevolezza delle pitture degli antichi maestri.\nTralasciando questo pur significativo punto di tangenza, il pi\u00f9 grande debito contratto da Degas nei confronti di Ingres concerne il piano pi\u00f9 strettamente grafico. Ingres, infatti, era un eccezionale disegnatore, a tal punto che molti dei suoi elaborati grafici non lasciano affatto desiderare una traduzione in pittura. Anche i suoi dipinti, tuttavia, sono caratterizzati dall'assoluto predominio della linea di contorno, delineata con sentimento musicale, in modo tutt'altro che freddo o accademico. Rimane infatti famosa la sua dissertazione in merito al disegno, mezzo fondamentale per la ricerca della forma:\nNon a caso, quando Degas and\u00f2 a visitare l'ormai anziano maestro presso la sua dimora di Montauban, questi gli dette il memorabile consiglio di \u00abdisegnare linee, molte linee, dal vero o a memoria\u00bb. Questo indefesso amore per la purezza del disegno, come vedremo nel prossimo paragrafo, fu causa di notevoli attriti tra Degas e gli altri Impressionisti.\nL'ammirazione che Degas provava per Ingres, in ogni caso, non si risolveva in un semplice desiderio di emulazione pittorica. Degas, infatti, era un appassionato collezionista di opere ingresiane, che raccoglieva avidamente nella propria abitazione a rue Victor-Mass\u00e9 grazie anche alla collaborazione del gallerista Durand-Ruel. \u00abMorir\u00f2 all'albergo dei poveri\u00bb sospirava divertito Degas \u00abma \u00e8 cos\u00ec divertente!\u00bb. I vari modelli dei ritratti ingresiani, d'altronde, si andavano impoverendo sempre di pi\u00f9, a vantaggio dei galleristi che ne battevano i dipinti in aste pubbliche e di Degas, il quale \u00abattendeva vigile l'apparire di quei vivi fantasmi\u00bb (Marco Fabio Apolloni). Alla fine Degas arriv\u00f2 a raccogliere almeno diciassette dipinti e trentatr\u00e9 disegni di Ingres, di cui uno studio della testa di Giove per \"Giove e Teti\", una \"Fanciulla con turbante\", una piccola replica del \"Ruggero e Angelica\" e uno studio della figura allegorica dell'Iliade per l'\"Apoteosi di Omero\". Era proprio l'\"Apoteosi di Omero\" l'opera ingresiana prediletta da Degas, come ci testimonia Paul Val\u00e9ry:\nPer attestare l'ammirazione che provava nei confronti dell\"'Apoteosi di Omero\", e anche per ribadire la continuit\u00e0 che lo legava con il venerato maestro, Degas arriv\u00f2 persino a predisporre un \"tableau vivant\" fotografico denominato, per l'appunto, \"Apoteosi di Degas\". Lo scatto, eseguito da un fotografo di nome Walter Barnes, fu tuttavia molto osteggiato da Degas, che amareggiato borbott\u00f2 che \u00absarebbe stato molto pi\u00f9 opportuno riunire le mie tre muse e i miei chierichetti su uno sfondo bianco o chiaro, soprattutto le forme delle donne sono andate perse. Bisognava anche fare stringere di pi\u00f9 le persone\u00bb.\nStile e rapporti con l'Impressionismo.\nDegas viene giustamente inserito nella genealogia dell'Impressionismo. Egli, in effetti, partecip\u00f2 con grande assiduit\u00e0 a tutte le mostre del gruppo, fatta eccezione per quella del 1882, e come i suoi colleghi nutriva un'appassionata devozione per le opere di \u00c9douard Manet, pittore che per primo si era emancipato dalle piacevolezze borghesi ed era approdato a una grande libert\u00e0 espressiva e ad una costante quanto disinibita rappresentazione della sua contemporaneit\u00e0. Con Manet, vero e proprio antesignano dell'Impressionismo, Degas strinse in effetti un'amicizia profonda, pura e disinteressata la quale, nonostante le varie frizioni a volte esistenti, costituir\u00e0 il nucleo essenziale attorno al quale si aggregheranno i futuri frequentatori del Caf\u00e9 Guerbois. Il Caf\u00e9 Guerbois era frequentato da quei giovani che erano agitati da una forte insofferenza per l'arte accademica del tempo e costituiva per questi artisti non solo un momento di discussione e di accesi dibattiti, ma anche un'occasione di riunione e di scambio di esperienze comuni: Degas, ovviamente, non osava rinunciare a un punto di riferimento cos\u00ec sicuro e stimolante, e partecip\u00f2 assiduamente ai vari appuntamenti del Caf\u00e9. Cos\u00ec come Manet, inoltre, Degas era profondamente attratto dalla fremente realt\u00e0 e perci\u00f2 si distacc\u00f2 dalle magniloquenti scene storiche e mitologiche predilette dai professori dell'Accademia per dedicarsi alla rappresentazione della \u00abvita moderna\u00bb, diventandone uno degli interpreti pi\u00f9 raffinati e cantandone \u00abl'anima meglio di chiunque altro\u00bb (a parlare \u00e8 lo scrittore Edmond de Goncourt).\nNondimeno vi sono divergenze radicali tra il credo artistico di Degas e quello professato da quanti vengono canonicamente considerati gli impressionisti \u00abortodossi\u00bb, come Renoir, Sisley, Monet, Pissarro e Berthe Morisot. Mossi dall'esigenza di rappresentare la realt\u00e0 nella sua immediatezza, fuggevole ed irripetibile, gli Impressionisti impiegavano pennellate rapide e fluenti e rifiutavano spregevolmente la definizione, la quale \u00abimmobilizza\u00bb gli enti nella loro staticit\u00e0. Degas, al contrario, ricordava molto bene la lezione di Ingres e riteneva il disegno il maggiore strumento di elaborazione della realt\u00e0: nelle opere degassiane, invero, la linea che contorna gli oggetti \u00e8 sempre molto netta e marcata. Nonostante la sua naturale idiosincrasia verso le codificazioni accademiche, infatti, Degas predispose sempre diversi schizzi preparatori e disegni di ogni tipo propedeutici all'effettiva realizzazione dell'opera, che veniva quindi sviluppata tramite un arduo lavoro preliminare. Si trattava questa di una metodologia violentemente rigettata dagli altri Impressionisti, che preferivano utilizzare il colore giustapposto a macchie per un'esortazione pi\u00f9 veloce ed agevole del mondo. \nCome notato dalla critica d'arte Maria Teresa Benedetti, Degas dal canto suo \u00abera totalmente contrario alla spontaneit\u00e0 e all'immediatezza su cui altri tanto insistevano\u00bb, siccome \u00abl'attenzione che molti dedicavano alla luce e all'atmosfera [veniva spostata da Degas] sul valore degli oggetti spostati da vicino: [egli] percepiva la realt\u00e0 che gli stava attorno in modo diverso da come la vedevano Renoir, Pissarro o Monet\u00bb, siccome \u00abpi\u00f9 che abbracciare, il suo sguardo analizzava\u00bb. In aperta controtendenza con l'impostazione impressionista, inoltre, Degas rifiuta il \"plein air\" e la pittura condotta direttamente \"sur le motif\" e preferisce intervenire sul soggetto da dipingere in maniera meno agitata e pi\u00f9 meditativa: esemplare, in tal senso, la confessione che rivolse al mercante Ambroise Vollard, cui confid\u00f2 che \u00abse fossi il Governo, avrei istituito una squadra di gendarmi per sorvegliare chi dipinge paesaggi dal vero ...\u00bb. Appare dunque lampante come egli preferisse lavorare in studio, sulla base del ricordo e dell'elaborazione mentale, e come gli apparisse pi\u00f9 congeniale la luce artificiale degli interni, la quale era pi\u00f9 facilmente manipolabile rispetto ai fugaci bagliori della luce esterna. Anche la rinuncia a un reticolo prospettico ben definito e l'abolizione del bianco e del nero in quanto \"non-colori\" sono prescrizioni squisitamente impressioniste che nella produzione di Degas appaiono ampiamente disattese.\nNonostante l'impegno impressionista, dunque, Degas \u00e8 dotato di una fisionomia artistica non anomala, ma autonoma: basti pensare che lo stesso artista preferiva farsi definire \u00abrealista\u00bb o, al massimo, \u00abnaturalista\u00bb, al punto da proporre in occasione dell'ottava mostra impressionista l'etichetta multipla di \u00abgruppo di artisti indipendenti, realisti e impressionisti\u00bb. Si tratta di una posizione che si sposa perfettamente con le caratteristiche dell'Impressionismo, movimento privo di un manifesto programmatico in grado di spiegarne l'ideologia o le finalit\u00e0 e di una base culturale coerente (non vi \u00e8 maggiore disomogeneit\u00e0, infatti, tra le ricerche degli stessi membri della \u00abSociet\u00e0\u00bb, i quali provengono da diverse esperienze biografiche, artistiche e professionali). Lo stesso Duranty individu\u00f2 una frattura tra gli impressionisti \u00abcoloristes\u00bb (quelli canonici alla Monet) e quelli pi\u00f9 propriamente \u00abdessinateurs\u00bb, come Degas. Comunque sia, la pittura degassiana ebbe un fortissimo impatto sulla pittura impressionista e ne contribu\u00ec ad accelerare il superamento, ponendo le basi del cosiddetto neoimpressionismo. L'influenza esercitata da Degas, in ogni caso, non si limit\u00f2 al solo Ottocento e lo stesso artista divenne un imprescindibile punto di riferimento per le generazioni future. \nContenuti.\nI fantini e le ballerine sono indissolubilmente legati al nome di Degas, il quale visit\u00f2 spesso questi soggetti nella propria \"\u0153uvre\" pittorica e scultorea. Altrettanto frequenti, all'interno della vicenda artistica degassiana, sono i nudi femminili, altro soggetto di cui si parler\u00e0 nella presente sede.\nFantini.\nL'ippodromo di Longchamp venne inaugurato nel 1857 lungo il margine sudoccidentale del Bois de Boulogne su volont\u00e0 di Napoleone III e testimonia il crescente interesse suscitato dall'ippica in Francia. Le sfolgoranti vittorie che i cavalli francesi avevano segnato in Inghilterra nel 1865, infatti, avevano favorito la notoriet\u00e0 di questa disciplina, a tal punto che le varie gare - ormai assurte a veri e propri eventi mondani e galanti - iniziarono a essere frequentate da migliaia di spettatori. Di questi appuntamenti sportivi a Longchamp ne parl\u00f2 persino \u00c9mile Zola in \"Nan\u00e0\", in alcune pagine destinate a divenire celebri. Le corse ippiche di Longchamp suscitarono ovviamente anche la calorosa approvazione di Degas, il quale fu un protagonista di primo piano nelle vicende dell'ippodromo, a tal punto che arriv\u00f2 persino a pubblicizzare le gare e a contribuire alla redazione del regolamento. Il suo entusiasmo in merito era cos\u00ec straripante che riusc\u00ec persino a convincere Manet ad assistere alle gare che vi si disputavano. Sia Manet che Degas, ovviamente, faticavano a rinunciare ai pennelli anche nei momenti di svago e perci\u00f2 il mondo delle corse ippiche divenne per loro uno squisito pretesto per immortalare una Parigi in piena metamorfosi, non pi\u00f9 la citt\u00e0 dei \"Miserabili\" di Victor Hugo, ma gi\u00e0 la \"ville lumi\u00e8re\" avviata al Novecento e alla sua mitica modernit\u00e0. I punti di vista dei due autori erano tuttavia radicalmente diversi, suggerendo una rispondenza tra la visione di ciascuno e la trasposizione pittorica della scena.\nManet, infatti, nelle sue opere (pensiamo a \"Corse a Longchamp\") esalta il dinamismo e la velocit\u00e0 dei cavalli in corsa e restituisce una scena rumorosa, palpitante, quasi frenetica, con il punto di vista collocato al centro della pista e i vari astanti ridotti a mere macchioline di colore. Degas, invece, offre un'interpretazione di questo svago sostanzialmente diversa da quella dell'amico. Raramente, infatti, Degas si cimenta nella raffigurazione della corsa vera e propria, se non in alcune limitate e sporadiche eccezioni (\"Falsa partenza\", \"Fantini davanti alle tribune\"). Al contrario, nella produzione degassiana, vengono privilegiati quegli aspetti anche triviali considerati fino a quel momento indegni di rappresentazione: \u00abattimi quasi statici\u00bb osserva il critico Bernd Growe, come \u00abla preparazione della corsa, una falsa partenza, il momento in attesa dello start, la tensione, la partenza\u00bb.\nDegas \u00e8 molto attratto dal tema dei fantini anche per via delle possibilit\u00e0 che lo stesso offre di studiare le forme e il movimento dei cavalli da corsa, animali autorevoli ed eleganti, aristocratici e scattanti, \u00abnervosamente nudi nel loro manto da seta\u00bb, come lo stesso artista li defin\u00ec in un verso. Questo tema aveva gi\u00e0 affascinato l'anglo-americano Eadweard Muybridge, il quale nel 1877 pubblic\u00f2 una serie di istantanee fotografiche che ricostruiscono scientificamente la dinamica di un salto di un cavallo. Degas fu immensamente debitore allo studio di Muybridge, grazie al quale fu in grado di \u00abrendere il movimento dell'animale, catturando il meccanico e fisiologico articolarsi delle quattro zampe e bloccandolo nella vitrea quiete del dipinto, risolvendo finalmente quella \"vexata quaestio\" che tormentava tutti quegli artisti (soprattutto rinascimentali) che non riuscivano a decodificare pittoricamente l'enigma di un cavallo in movimento. Lo stesso Paul Val\u00e9ry medit\u00f2 accuratamente sui movimenti dei cavalli in un saggio denominato \"Cavallo, danza e fotografia\", ove tra l'altro \u00e8 presente un interessante parallelismo tra i cavalli e le ballerine, altro tema cardine della poetica degassiana:\nBallerine.\nNonostante approvasse la raffigurazione di fantini, Degas amava rappresentare soprattutto ballerine, tema che tutt'oggi \u00e8 quello che gode di maggiore popolarit\u00e0 in tutta la sua produzione pittorica. Anche all'epoca i dipinti raffiguranti giovani danzatrici andavano molto di moda, e pertanto erano pi\u00f9 facili da vendere: Degas ne era pienamente consapevole e frequent\u00f2 ripetutamente questo genere, anche per ovviare al tracollo finanziario che travolse la sua famiglia in seguito al 1874, anno di morte del padre. I collezionisti all'epoca \u00abvolevano soltanto ballerine\u00bb, come ci riporta il mercante d'arte Durand-Ruel: Degas, non a caso, le chiama con sarcasmo affettuoso \u00abi miei articoli\u00bb.\nCos\u00ec come per i cavalli, Degas \u00e8 molto interessato alle fisionomie assunte dalle giovani danzatrici quando sono in movimento. Nelle prime opere di questo tipo l'artista ne indaga le pose in maniera anche fin troppo canonica, scegliendo di raffigurarle quando il balletto \u00e8 nei suoi momenti di maggiore effetto. Ben presto, tuttavia, Degas sceglie di abbandonare questo sterile metodo di indagine e inizia ad interpretare i corpi delle ballerine in maniera pi\u00f9 scientifica. In altre parole, il momento di raffigurazione prescelto non \u00e8 quello in cui si muovono con leggiadria e grazia a passo di danza, bens\u00ec quello in cui gli arti si \u00abassestano\u00bb, riconducendo a posizioni disarmoniche, persino grottesche. Degas, in effetti, era vivamente interessato alle attitudini dei corpi femminili. Egli, tuttavia, non intendeva edulcorarli o idealizzarli, come altrimenti prescritto da una visione dell'arte che si andava stratificando da secoli; al contrario, li coglie in maniera drammaticamente realistica, obnubilandone la grazia e - anzi - mettendone spesso in risalto la goffaggine e i limiti fisici. Gli osservatori dei quadri di Degas, dunque, possono ben comprendere perch\u00e9 Hippolyte Taine parlasse, riferendosi al balletto, di un \u00abmercato di fanciulle\u00bb: fanciulle che, senza mascheramenti di alcuna sorta, sono spesso di bassa estrazione sociale, e che nella prospettiva di un'ascesa sociale si sottopongono a un mestiere tutt'altro che facile, logorandosi, avvilendosi, affaticandosi ed esaurendosi. Sostanzialmente, dunque, Degas non solo opera una vera e propria desacralizzazione materialistica del corpo femminile, ma descrive impietosamente anche il \"vero\" mondo del balletto d'opera. Esemplare, in tal senso, l'analisi condotta da Paul Val\u00e9ry:\nNudi femminili.\nGi\u00e0 a partire dai suoi esordi i nudi femminili sono uno dei soggetti principali delle tele di Degas. La produzione dei nudi degassiana, oltre a essere molto consistente, \u00e8 assolutamente significativa in quanto l'artista - mosso da un temperamento innovativo - vi sperimenta nuove soluzioni espressive, perlopi\u00f9 imperniate intorno ai pastelli: \u00e8 proprio sfregando la materia cromatica sulla carta, infatti, che Degas riesce a rivelare le proprie doti di grande colorista. Oltre al pastello, tecnica che tra l'altro assicura una grande rapidit\u00e0 d'esecuzione, Degas \u00e8 ricorso anche alla litografia e al monotipo.\nSe in un primo momento Degas elabora i nudi secondo le convenzioni dell'arte del Salon, gi\u00e0 durante gli anni settanta del XIX secolo l'artista rifiuta il repertorio accademico e aggiorna la propria produzione secondo le istanze del Realismo. L'interesse di Degas si fissa, sin dal principio, sull'indagine realistica e oggettiva della realt\u00e0, in contrapposizione agli atteggiamenti di astrazione e di stilizzazione promossi dalla tradizione accademica. Sotto la spinta del realismo courbetiano il pittore si apre al dominio del vero: questa configurazione, presente gi\u00e0 nei bozzetti che ritraggono gli interni delle case chiuse parigine (concepiti da Degas come immagini dove cristallizzare le proprie riflessioni sul nudo), raggiunge il proprio apogeo alla fine degli anni settanta del XIX secolo, quando il pittore approda ai cosiddetti nudi \u00abnaturalistici\u00bb.\nNei nudi naturalistici Degas interpreta in maniera magistrale i movimenti e le attitudini dei corpi delle modelle, colte durante lo svolgimento di attivit\u00e0 quotidiane apparentemente banali, come asciugarsi e pettinarsi i capelli, lavarsi, o persino riposarsi dopo la toeletta. Se gli artisti legati alla tradizione accademica erano soliti idealizzare le figure \"ignude\", cos\u00ec da nasconderne le imperfezioni fisiche, Degas d\u00e0 vita a nudi artistici che \u00abhanno la prosaica verit\u00e0 dei gesti che stanno compiendo\u00bb ma che non ricadono nello statuto d'immagine pornografica mediante \u00abla rappresentazione di gesti che non hanno niente di voluttuoso, perch\u00e9 rientrano nelle naturali mansioni che il nostro corpo ci impone\u00bb (Rocchi). Registrare questi aspetti marginali ma significativi del quotidiano \u00e8 una scelta precisa di Degas, che si propone di cogliere la realt\u00e0 senza metterla in posa, anzi, quasi di nascosto: in tal senso i suoi nudi presuppongono l'assenza di un osservatore e si pongono nei confronti dei personaggi, stando a una frase che l'artista amava ripetere, \u00abcome se si guardassero dal buco della serratura\u00bb. \u00abIl nudo\u00bb ci spiega Degas \u00ab\u00e8 sempre stato presentato in pose che presupponevano un pubblico; invece le mie donne sono gente semplice, onesta, che non si occupa d'altro che della propria cura fisica\u00bb. Studiando le donne mentre compiono nell'intimit\u00e0 riti quotidiani connessi alla cura del proprio corpo (\u00abcome gatte che si lecchino\u00bb commenta il pittore) Degas rinnega completamente l'ideale marmoreo prediletto dai pittori dell'Accademia.\nOpere.\nDi seguito \u00e8 riportato un elenco parziale delle opere di Edgar Degas:"}
{"id": "2770419", "revid": "1728", "url": "https://it.wikipedia.org/wiki?curid=2770419", "title": "Monete greche", "text": ""}
{"id": "2770423", "revid": "767487", "url": "https://it.wikipedia.org/wiki?curid=2770423", "title": "Australian Open 1970", "text": "L'Australian Open 1970 \u00e8 stata la 58\u00aa edizione dell'Australian Open e prima prova stagionale dello Slam per il 1970. Si \u00e8 disputato dal 19 al 27 gennaio 1970 sui campi in erba del White City Stadium di Sydney in Australia. Il singolare maschile \u00e8 stato vinto dallo statunitense Arthur Ashe, che si \u00e8 imposto sull'australiano Dick Crealy in 3 set. Il singolare femminile \u00e8 stato vinto dall'australiana Margaret Court, che ha battuto in 2 set la connazionale Kerry Melville Reid. Nel doppio maschile si \u00e8 imposta la coppia formata da Bob Lutz e Stan Smith, mentre nel doppio femminile hanno trionfato Karen Krantzcke e Kerry Melville Reid. Il doppio misto non si \u00e8 disputato.\nRisultati.\nSingolare maschile.\n Arthur Ashe ha battuto in finale Dick Crealy, 6\u20134, 9\u20137, 6\u20132\nSingolare femminile.\n Margaret Court ha battuto in finale Kerry Melville Reid, 6\u20131, 6\u20133\nDoppio maschile.\n Bob Lutz / Stan Smith hanno battuto in finale John Alexander / Phil Dent, 8\u20136, 6\u20133, 6\u20134\nDoppio femminile.\n Karen Krantzcke / Kerry Melville Reid hanno battuto in finale Judy Tegart Dalton / Lesley Turner Bowrey, 6\u20134, 3\u20136, 6\u20132\nDoppio misto.\nIl doppio misto non \u00e8 stato disputato tra il 1970 e il 1985."}
{"id": "2770425", "revid": "287204", "url": "https://it.wikipedia.org/wiki?curid=2770425", "title": "Nokia 6230", "text": "Il Nokia 6230 \u00e8 un telefono cellulare prodotto dall'azienda finlandese Nokia e messo in commercio nel 2004."}
{"id": "2770429", "revid": "2149408", "url": "https://it.wikipedia.org/wiki?curid=2770429", "title": "Cavendish", "text": ""}
{"id": "2770434", "revid": "124123", "url": "https://it.wikipedia.org/wiki?curid=2770434", "title": "Henry Perigal Borrell", "text": "Era figlio di John Henry Borrell, un orologiaio di Londra, e di Kitty Howe.\nBiografia.\nDopo aver studiato il commercio numismatico a Londra, viaggi\u00f2 verso l'Impero ottomano e prese casa ed apr\u00ec un'attivit\u00e0 di commerciante a Smirne dal 1818 fino alla sua morte. Due anni dopo il suo arrivo, nel 1820, spos\u00f2 a Smirne Emelia Boddington. Negli anni 1820 ottenne un'inscrizione a Afrodisia, di cui invi\u00f2 una copia a August B\u00f6ckh. Nel 1838 incontr\u00f2 a Smirne il VI duca di Devonshire e gli vendette la testa dell'Apollo Chatsworth, (trovata a Tamassos) che ora si trova al British Museum. Tramite la Bank of England, Borrell vendette anche monete al British Museum.\nDedic\u00f2 anche molto tempo ed energie a scoprire monete greche antiche non ancora pubblicate, e i suoi risultati furono presentati in articoli sulla \"Revue numismatique\", su Numismatic Chronicle (compresi articoli nel 1839 sulle \"Coins in Andeda in Pisida\" e nel 1841 \"On the coins reading OKOKLIE\u014cN\"), nonch\u00e9 anche su periodici numismatici tedeschi. Nel 1836 pubblic\u00f2 a Parigi un \"Notice sur quelques m\u00e9dailles grecques des rois de Chypre\" (sul Regno di Cipro). Divenne anche un membro associato della Numismatic Society di Londra il 28 novembre 1839, e vi rimase associato fino alla morte. La sua collezione di monete, antichit\u00e0 e pietre fu venduta dopo la sua morte da Sotheby and Wilkinson di Londra nel 1851, che vendette anche la sua biblioteca numismatica due anni dopo, il 28 febbraio 1853. Molti dei suoi numerosi figli rimasero a Smirne, mentre Frederick Anthony Borrell (1836-1905) ritorn\u00f2 a Londra e spos\u00f2 Laura Bithinia Maceroni in quella citt\u00e0 nel 1857. \nHenry aveva inviato una quaderno con circa 200 antiche iscrizioni greche e di altri centri del Mediterraneo orientale a James Kennedy Baillie MRIA, Rettore di Ardtrea (1793-1864), ancora presente presso quell'accademia."}
{"id": "2770437", "revid": "1677399", "url": "https://it.wikipedia.org/wiki?curid=2770437", "title": "Australian Open 1969", "text": "L'Australian Open 1969 \u00e8 stata la 57\u00aa edizione dell'Australian Open e prima prova stagionale dello Slam per il 1969. Si \u00e8 disputato dal 20 al 27 gennaio 1969 sui campi in erba del Milton Courts di Brisbane in Australia. \u00c8 stata la prima edizione \"Open\" del torneo, alla quale cio\u00e8 partecipavano sia i tennisti dilettanti sia i professionisti. Il singolare maschile \u00e8 stato vinto da Rod Laver, che si \u00e8 imposto su Andr\u00e9s Gimeno in tre set. Il singolare femminile \u00e8 stato vinto da Margaret Court, che ha battuto in due set Billie Jean King. Nel doppio maschile si \u00e8 imposta la coppia formata da Rod Laver e Roy Emerson, mentre nel doppio femminile hanno trionfato Margaret Court e Judy Tegart Dalton. Il doppio misto \u00e8 stato vinto da Margaret Court e Marty Riessen.\nRisultati.\nSingolare maschile.\n Rod Laver ha battuto in finale Andr\u00e9s Gimeno 6\u20133, 6\u20134, 7\u20135\nSingolare femminile.\n Margaret Court ha battuto in finale Billie Jean King 6\u20134, 6\u20131\nDoppio maschile.\n Rod Laver / Roy Emerson hanno battuto in finale Ken Rosewall / Fred Stolle 6\u20134, 6\u20134\nDoppio femminile.\n Margaret Court / Judy Tegart Dalton hanno battuto in finale Rosemary Casals / Billie Jean King 6\u20134, 6\u20134\nDoppio misto.\n Margaret Court / Marty Riessen e Ann Haydon Jones / Fred Stolle hanno condiviso il titolo "}
{"id": "2770439", "revid": "113536473", "url": "https://it.wikipedia.org/wiki?curid=2770439", "title": "Nokia 6233", "text": "Il Nokia 6233 \u00e8 un telefono cellulare prodotto dall'azienda finlandese Nokia e messo in commercio nel 2005."}
{"id": "2770442", "revid": "729019", "url": "https://it.wikipedia.org/wiki?curid=2770442", "title": "Dengeki Comics", "text": " \u00e8 un'etichetta editoriale giapponese appartenente alla ASCII Media Works (in precedenza nota come MediaWorks), che pubblica manga che mirano prevalentemente ad un pubblico maschile. Parallelamente alla Dengeki Comics, esiste poi un'etichetta secondaria chiamata Dengeki Comics EX, che pubblica manga con un minor numero di volumi complessivi. Una gran parte di manga pubblicati dalla Dengeki Comics \u00e8 stata originariamente serializzata sulla rivista \"Dengeki Daioh\"."}
{"id": "2770443", "revid": "1543377", "url": "https://it.wikipedia.org/wiki?curid=2770443", "title": "KnopILS", "text": "KnopILS \u00e8 una versione di Knoppix, che ha come scopo quello di creare una distribuzione di Knoppix completamente in italiano. Il progetto KnopILS \u00e8 terminato nel 2005.\nCaratteristiche.\nKnopILS \u00e8 una Knoppix modificata con queste caratteristiche particolari:"}
{"id": "2770449", "revid": "1429175", "url": "https://it.wikipedia.org/wiki?curid=2770449", "title": "Marcel Duchamp", "text": "Considerato fra i pi\u00f9 importanti e influenti artisti del XX secolo, nella sua lunga attivit\u00e0 si occup\u00f2 di pittura (attraversando le correnti del fauvismo e del cubismo), fu animatore del dadaismo e del surrealismo, e diede poi inizio all'arte concettuale, ideando il \"ready-made\" e l'assemblaggio. \nBiografia.\nNato da Eug\u00e8ne Duchamp e Lucie Nicolle (figlia del pittore e incisore \u00c9mile Fr\u00e9d\u00e9ric Nicolle) che avevano avuto 7 figli, uno morto infante, aveva tre fratelli artisti di successo: \nNel 1915 incontr\u00f2 il fotografo e pittore statunitense Man Ray con cui strinse un'amicizia che durer\u00e0 tutta la vita. L'anno successivo fond\u00f2, con i mecenati Katherine Dreier e Walter Arensberg, la Society of Independent Artists.\nNel 1918 si trasfer\u00ec a Buenos Aires, dove rimase fino alla met\u00e0 dell'anno seguente, poi nel 1923 torn\u00f2 a Parigi. A partire dal 1923, Duchamp dirad\u00f2 progressivamente la produzione artistica e per dieci anni si occup\u00f2 quasi esclusivamente di scacchi, arrivando ad alti livelli (fu capitano della squadra olimpica francese, nella quale giocava anche il campione del mondo Alexander Alekhine). Decise di stabilirsi definitivamente a New York nel 1942 dove, nel 1951, fu indagato da Joseph McCarthy ma rimase al sicuro grazie a suoi \u00abamici potenti\u00bb. Nel 1954 spos\u00f2 Alexina \"Teeny\" Sattler Matisse, che gli rimarr\u00e0 accanto per tutta la vita.\nPseudonimi.\nPer Duchamp si \u00e8 trattato in un certo senso di creare un \"ready made\". La ripetizione della \"r\" viene da un gioco di parole con \u00abarrose\u00bb e S\u00e9lavy (\"arroser la vie\") o con \"Eros\" e S\u00e9lavy, trasposizione fonetica di \"\u00c9ros, c'est la vie\". Duchamp arriva fino a farsi fotografare in abiti femminili e firma con questo pseudonimo diverse opere, tra cui \"Belle Haleine - Eau de Voilette, Fresh Widow\" e \"Pourquoi ne pas \u00e9ternuer? (Perch\u00e9 non starnutire?)\".\nGli orinatoi sono tutti firmati \"R. Mutt\". Secondo lo stesso Duchamp il cognome \"Mutt\" era un'alterazione di \"Mott\", denominazione della ditta \"J. L. Mott\" che gli aveva fornito il suo esemplare. Voleva che \"Mutt\" rimandasse i suoi contemporanei al fumetto americano, allora molto popolare, \"Mutt and Jeff\", di Bud Fisher, dove Mutt \u00e8 un personaggio molto piccolo e Jeff uno molto grosso. Il nome \"Richard\" (\"rich = ricco\") \u00e8 il contrario dell'idea di povert\u00e0..\nDuchamp ha anche fatto credere che \"Mutt\" fosse lo pseudonimo maschile di una delle sue amiche. Il numero di telefono da lui comunicato alla stampa era effettivamente quello della scrittrice Louise Norton.\nNe sono tuttavia state proposte diverse altre interpretazioni.\nViene dai colloqui di Duchamp con M. Sanouillet. \nL'opera.\nIl poeta messicano Octavio Paz ha riassunto efficacemente l'essenza dell'attivit\u00e0 di Duchamp: \u00able tele di Duchamp non raggiungono la cinquantina e furono eseguite in meno di dieci anni: infatti abbandon\u00f2 la pittura propriamente detta quando aveva appena venticinque anni. Certo, continu\u00f2 \"a dipingere\", ma tutto quello che fece a partire dal 1913 si inserisce nel suo tentativo di sostituire la \"pittura-pittura\" con la \"pittura-idea\". Questa negazione della pittura che egli chiama olfattiva e retinica (puramente visiva) fu l'inizio della sua vera opera. Un'opera senza opere: non ci sono quadri se non il Grande Vetro (il grande ritardo), i ready-mades, alcuni gesti e un lungo silenzio\u00bb.\nLa pittura.\nSe Duchamp avesse realizzato solo le tele dipinte prima del Grande Vetro, si sarebbe abbondantemente guadagnato un ruolo di primo piano nella storia delle avanguardie storiche. Dopo una giovinezza influenzata dall'impressionismo, nel 1911, a ventiquattro anni realizz\u00f2 i notevoli \"Corrente d'aria sul melo del Giappone\", \"Giovane e fanciulla in primavera\" e \"Macinino da caff\u00e8\", di gusto \"fauve\". I celebri dipinti del 1912: \"Nudo che scende le scale n. 2\", \"Il passaggio dalla vergine alla sposa\", \"Sposa\", \"La sposa messa a nudo dagli scapoli\", segnano un passaggio importantissimo nella storia del cubismo e del futurismo, per lo studio del movimento, e allo stesso tempo chiudono definitivamente l'esperienza di Duchamp con la pittura comunemente intesa. Le tele \"in movimento\" (culminate nel \"Nudo che scende le scale n. 2\") potrebbero essere etichettate come futuriste, ma il contatto di Duchamp con questi artisti fu nullo, e l'unica ispirazione dichiarata era la cronofotografia di Eadweard Muybridge. Il trattamento del movimento nel futurismo era infatti ben lontano dagli obiettivi di Duchamp, che vir\u00f2 ben presto verso la \"Sposa\" e il suo mondo. Il resto dell'opera grafica sar\u00e0 rivolto a schemi, disegni e studi per elementi del Grande Vetro, o variazioni sullo stesso tema (la \"Macinatrice di cioccolato\" (1913), \"Cols alit\u00e9s\" (1959), \"Il Grande Vetro completato\" (1965), ai disegni degli ultimi due anni, e a clamorosi gesti di \"ritocco\" come i baffi affibbiati alla Monna Lisa di \"L.H.O.O.Q.\" (1919).\nUn'esperienza emblematica del valore della casualit\u00e0 nel pensiero dell'artista potrebbe considerarsi \"3 stoppages \u00e9talon\" (3 rammendi tipo) del 1913 che esprime appunto l'uso pianificato e incondizionato di un procedimento aleatorio. In essa 3 fili di un metro ciascuno vennero fissati per sempre, mediante lacca, nelle tre diverse curve che essi assunsero, naturalmente e casualmente, una volta lasciati cadere da un metro d'altezza su una superficie di stoffa blu.\nQuelle tre curve costituirono il profilo di altrettante sagome in legno conservate come \"campioni\" metrici: una unit\u00e0 di misura fissata per sempre da un evento istantaneo e casuale.\nCome sempre, il pi\u00f9 vasto e completo materiale interpretativo su Duchamp \u00e8 fornito da Duchamp stesso, che durante la sua vita lavor\u00f2 spesso a stretto contatto con i critici impegnati nel decifrare le sue opere, dispensando indizi e suggerimenti ambigui.\nA questi si aggiungono, nelle interviste, numerose prese di posizione estremamente nette riguardo al concetto di arte e alla pittura: tra le pi\u00f9 famose, il rifiuto della pittura \"retinica\" o \"olfattiva\" (con riferimento all'odore di trementina) puramente superficiale, nata dall'impressionismo e proseguita con le avanguardie storiche cubiste e futuriste.\nIl \"Grande Vetro\".\nA partire dal 1915, Duchamp lavor\u00f2 a \"La sposa messa a nudo dai suoi scapoli, anche\" (traduzione di \"La Mari\u00e9e mise \u00e0 nu par ses c\u00e9libataires, m\u00eame\"), chiamato anche\" Il grande vetro\": questo \"quadro\" \u00e8 formato da due enormi lastre di vetro (277 x 176\u00a0cm) che racchiudono lamine di metallo dipinto, polvere, e fili di piombo. Nel 1923, lo lasci\u00f2 \"definitivamente incompiuto\".\nIl Vetro contiene e sviluppa tutta l'attivit\u00e0 passata e futura di Duchamp, e nel tempo ha dato origine a una tale quantit\u00e0 di interpretazioni da farlo ritenere una delle opere pi\u00f9 complesse e affascinanti di tutta la storia dell'arte occidentale. Durante un trasporto, sub\u00ec dei danni consistenti, ma l'artista decise di non riparare l'opera proprio per dimostrare di accettare, complice del caso, la completa riassunzione-integrazione nell'opera del suo carattere inerziale di \"cosa\". L'opera pu\u00f2 avere anche un'altra lettura: \"La mari\u00e9e mise \u00e0 nu par ses c\u00e9libataires\" si pu\u00f2 leggere come \"La Marie est mise \u00e0 nue per ses c\u00e9li-batteurs\" cio\u00e8 \"Maria \u00e8 messa nella nuvola dei propri trebbiatori\". Maria messa nella nuvola sarebbe la Vergine e in effetti il Grande Vetro \u00e8 diviso in due met\u00e0 come nelle iconografie tradizionali in cui nella met\u00e0 superiore una nuvola composta da tre quadrati sta per accogliere la Madonna. Dal 1954, \u00e8 conservato al Philadelphia Museum of Art. La sua descrizione comincia dal nome: Duchamp prescrive di non chiamarlo \"quadro\", ma \"macchina agricola\", \"mondo in giallo\" o \"ritardo in vetro\". Se la seconda denominazione ha dato adito alle pi\u00f9 disparate interpretazioni, la \"macchina agricola\" \u00e8 un attributo facilmente riconoscibile, dalla \"fioritura arborea\" della Sposa ai complessi meccanismi di trebbiatura dell'\"apparecchio scapolo\". Tutta la complessa attivit\u00e0 del Grande Vetro \u00e8 descritta in dettaglio dallo stesso Duchamp (anche se in forma frammentaria, ermetica e allusiva) nelle due raccolte di appunti, la \"Scatola verde\" e la \"Scatola bianca\".\n\"La macchina celibe\".\nLa parte inferiore del Vetro \u00e8 composta da un complesso meccanismo costituito dal mulino ad acqua, dalle forbici, dai setacci, dalla macinatrice di cioccolato e dai testimoni oculari. Sopra il mulino \u00e8 situato il \"cimitero delle livree e delle uniformi\", dove i nove stampi maschi rappresentano le diverse identit\u00e0 dello scapolo (Corazziere, Gendarme, Lacch\u00e8, Fattorino, Vigile, Prete, Impresario di pompe funebri, Capostazione, Poliziotto).\nQuesto mondo inferiore \u00e8 il regno del molteplice (i nove stampi), della complessit\u00e0 e della materia: tutti gli elementi sono rappresentati in una rigida prospettiva, che accentua l'effetto di corporeit\u00e0 delle lamine metalliche. Lo scapolo, al suono delle sue litanie, \"macina da solo la sua cioccolata\": \u00e8 identificato col \"gas illuminante\", che subisce una serie di complicate trasformazioni e passaggi di stato, secondo una \"fisica divertente\", passando attraverso i vari ingranaggi dell'apparecchio.\n\"Nudo che scende le scale (n.2)\".\nIl dipinto realizzato nel 1912, il \"Nudo che scende le scale n.2\" sovverte le regole del Cubismo per arrivare ad una nuova ricerca della vivacit\u00e0 e del movimento. Duchamp non \u00e8 dunque interessato alla rappresentazione di pi\u00f9 punti di vista nello stesso momento, bens\u00ec alla descrizione dello stesso soggetto scomposto in pi\u00f9 punti di vista, ma ripetuto in diversi momenti successivi, traendo ispirazione dalle recenti scoperte della cronofotografia di Marey. In questo modo, non solo l'artista risolve la pi\u00f9 grande debolezza del Cubismo, ovvero l'estrema staticit\u00e0, ma compie il primo passo verso un uso del mezzo pittorico che porter\u00e0 alla sperimentazione astratta. La figura anatomica si scompone in piani e linee che lasciano solamente intuire la presenza ed il ritmico succedersi dei movimenti della figura, il quale \u00e8 visivamente accompagnato da veri e propri segni iconici che lo rappresentano, come potrebbe accadere in un fumetto. La scala su cui si plasma la figura \u00e8 pura forma, si innesta su se stessa, \u00e8 contemporaneamente in salita ed in discesa, in infinito movimento, si fonde in una danza col soggetto, in un paradosso di Zenone in cui pi\u00f9 la figura si divide, pi\u00f9 sembra dividersi. L'opera fu rifiutata dal Salon des Independ\u00e9nts: la giuria si convinse che l'intenzione di Duchamp volgesse a prendersi gioco del Cubismo, adducendo come aggravante il fatto che il titolo avesse sembianze sin troppo \u201cfumettistiche\u201d. Nel 1913 l'opera fu inviata all'Armory Show di New York, dove fece scandalo e allo stesso tempo suscito l'ammirazione di alcuni artisti americani. Fu anche la vivacit\u00e0 del dibattito ad indurre Marcel a trasferirsi a New York nel 1917.\n\"Etant donn\u00e9s\".\n\"\u00c9tant donn\u00e9s\" \u00e8 il lavoro finale di Duchamp, che sconvolse il mondo artistico che credeva che egli avesse abbandonato l'arte molti anni prima per dedicarsi unicamente agli scacchi (gioco nel quale eccelse, al punto di far parte della squadra olimpica francese). Egli ci lavor\u00f2 segretamente per vent'anni nascondendo la sua esistenza anche agli amici pi\u00f9 cari. Alloggiata in un locale appositamente scelto, Duchamp lasci\u00f2 le istruzioni per ricostruirla dopo la sua morte all'interno del Museo di Philadelphia, dove si trova tuttora. \nFortuna di Duchamp e influenza sull'arte contemporanea.\nL'orinatoio \"Fontana\" (1917) e la Monna Lisa con baffi e pizzetto di \"L.H.O.O.Q.\" (1919), bench\u00e9 probabilmente travisati come semplici gesti iconoclasti, sono certamente tra gli oggetti pi\u00f9 famosi dell'arte del XX secolo. L'influenza di Duchamp sugli artisti successivi, bench\u00e9 enorme e ingombrante, \u00e8 molto mediata, tanto che non \u00e8 facile riconoscere degli epigoni diretti. Di sicuro, il concetto di \"ready-made\", insieme al problema del gesto dell'artista come \"selettore\" dell'oggetto d'arte, sono stati il punto di partenza per le varie forme di arte concettuale. Il \"ready-made\" \u00e8 un comune manufatto di uso quotidiano (un attaccapanni, uno scolabottiglie, un orinatoio, ecc.) che assurge ad opera d'arte una volta prelevato dall'artista e posto cos\u00ec com'\u00e8 in una situazione diversa da quella di utilizzo, che gli sarebbe propria. Il valore aggiunto dell'artista \u00e8 l'operazione di scelta, o pi\u00f9 propriamente di individuazione casuale dell'oggetto, di acquisizione e di isolamento dell'oggetto. Ma alcune ricerche recenti fanno capire anche quali investimenti simbolici ci fossero nel momento cui Duchamp attribuiva all'oggetto un titolo (il caso \u00e8 quello celebre dell'orinatoio d'uso comune che Duchamp intitola \"Fountain\" e di cui M. Cecchetti recentemente ha messo in luce il sottofondo simbolico che lo lega non soltanto al tema femminile, come gi\u00e0 esposto dalla critica, ma a una serie di riferimenti culturali e storici nell'anno in cui Duchamp lo present\u00f2, ovvero il 1917, anno decisivo nello scenario occidentale segnato dalla Grande Guerra).\nMorte.\nMarcel Duchamp muore il 2 ottobre 1968 a Neuilly-sur-Seine e viene sepolto nel cimitero di Rouen. Sulla sua tomba si pu\u00f2 leggere l'epitaffio, composto da lui stesso: \u00abD'ailleurs c'est toujours les autres qui meurent\u00bb (\"D'altronde sono sempre gli altri che muoiono\")."}
{"id": "2770452", "revid": "155634", "url": "https://it.wikipedia.org/wiki?curid=2770452", "title": "Australian Open 1995 - Singolare maschile", "text": "Andre Agassi ha battuto in finale Pete Sampras 4-6 6-1 7-6(6) 6-4."}
{"id": "2770454", "revid": "767487", "url": "https://it.wikipedia.org/wiki?curid=2770454", "title": "Flite", "text": "FLite \u00e8 una libreria per la sintesi vocale in linguaggio C scritta dal dr. Alan Black e dal dr. Kevin Lenzo presso la Carnegie Mellon University (CMU).\nLa libreria si rivolge in particolare ai sistemi embedded, e consente di eseguire delle operazioni di sintesi text-to-speech (TTS) in tempo reale, trasformando un testo scritto (stringa) in un file audio. \nLa Carnegie Mellon University pubblica, da alcuni anni, un software open-source chiamato Festival, che permette la sintesi vocale in diverse lingue e con diverse tecniche. Festival, tuttavia, \u00e8 un software molto complesso, con requisiti in termini di risorse\ndi calcolo e di memoria disponibile molto elevati e per tale ragione non \u00e8 adatto per l'uso su sistemi embedded. \nCaratteristiche.\nFLite \u00e8 una libreria in linguaggio C, che riduce al minimo le funzionalit\u00e0 di Festival, puntando sull'efficienza e la velocit\u00e0 a scapito della flessibilit\u00e0. Le sue caratteristiche la rendono particolarmente adatta per la sintesi vocale su sistemi portatili come palmari o micro-PC.\nAltre caratteristiche notevoli sono:\nI dati che definiscono le caratteristiche di una voce e dei suoi vari difoni sono memorizzati\nin array che vengono incorporati staticamente all'interno dell'eseguibile che fa uso della\nlibreria (i dati sono compressi in formato LPC - Linear Predictive Coding). Questa caratteristica\n\u00e8 molto utile nei sistemi embedded perch\u00e9 i dati necessari per la sintesi possono essere\nmemorizzati nella medesima ROM che contiene il programma di gestione del dispositivo,\nsenza bisogno di prelevarli da una memoria di massa, come una flash-disk.\nLingue supportate.\nLa versione originale distribuita dalla Carnegie Mellon University supporta esclusivamente voci in\nlingua inglese. CMU fornisce agli sviluppatori tre voci, chiamate KAL, KAL16 e AWB. Il lexicon\nfornito supporta solo le regole sintattiche e prosodiche della lingua inglese, per questo la\nlibreria non pu\u00f2 essere usata con altre lingue. \nLibrerie derivate.\nLa grande portabilit\u00e0 di FLite \u00e8 stata sfruttata da diversi programmatori ed enti di ricerca, allo\nscopo di portare il software di sintesi su altre piattaforme, ed aumentare i campi di utilizzo \ndella libreria. \nndFLite, \u00e8 una libreria C che permette l'uso del motore di sintesi vocale FLite su tutte le \npiattaforme supportate attualmente da Nanodesktop (attualmente PSPE e PSP).\nNel 2008, grazie allo sforzo congiunto dell'ing. Filippo Battaglia del Visilab Research \nCenter dell'Universit\u00e0 degli Studi di Messina, in collaborazione con il dr. Fabio Tesser\ndell'Istituto di Scienze Cognitive e Tecnologiche del CNR di Padova (CNR-ICST), \u00e8 stata \ndistribuita la libreria ML-FLite (multilanguage FLite). \nTale libreria \u00e8 basata sul motore di FLite 1.3, ma pu\u00f2 gestire indifferentemente la lingua \ninglese o la lingua italiana. Grazie a ML-FLite \u00e8 possibile realizzare applicazioni in lingua\nitaliana su sistema embedded tramite l'uso di uno strumento totalmente open-source e \ngratuito. ML-FLite \u00e8 disponibile per sistemi x86 dotati di kernel Linux con supporto ALSA o OSS e\nper piattaforma Nanodesktop.\nFreeTTS \u00e8 una libreria Java per sintesi TTS, basata internamente sul motore di\nFLite 1.2 Anche FreeTTS, supporta ufficialmente solo la lingua inglese. \nFilippo Battaglia ha realizzato una versione dell'engine FreeTTS, chiamata ML-FreeTTS (multilanguage FreeTTS) in grado \ndi supportare sia la lingua italiana che la lingua inglese. In questo modo, \u00e8 diventato \ndisponibile a tutti gli sviluppatori italiani un potente (e gratuito) mezzo per la realizzazione \ndi applicazioni di sintesi vocale Java-based, in grado di funzionare in locale o via browser su \nqualsiasi sistema operativo (a condizione che per quest'ultimo Sun renda disponibile una Java \nVirtual Machine compatibile).\nCollegamenti.\nLibreria FLite (Carnegie Mellon University)\nSoftware Festival (Carnegie Mellon University)\nFestVox (Carnegie Mellon University)\nFreeTTS libreria Java per sintesi vocale (Sun Microsystem Lab)\nML-FLite FLite per la lingua italiana ed inglese (Visilab Research Lab - University of Messina - Italy)\nML-FreeTTS FreeTTS per la lingua italiana ed inglese (Visilab Research Lab - University of Messina - Italy)"}
{"id": "2770459", "revid": "599013", "url": "https://it.wikipedia.org/wiki?curid=2770459", "title": "Andre Woolridge", "text": ""}
{"id": "2770460", "revid": "124658579", "url": "https://it.wikipedia.org/wiki?curid=2770460", "title": "Alda Borelli", "text": "Sorella di Lyda Borelli, fu attiva nel periodo del cinema muto ma \u00e8 conosciuta essenzialmente per la sua attivit\u00e0 teatrale.\nBiografia.\nFiglia d'arte, nacque nel 1879 a Cava de' Tirreni in provincia di Salerno dove i suoi genitori si trovavano a recitare. Suo padre\nNapoleone, avvocato, (Reggio 1848 - Venezia 10 dicembre 1913) apparteneva ad un'antica famiglia di Reggio Emilia; volontario garibaldino, aveva abbandonato la professione per il palcoscenico. Sua madre, Cesira Banti, anch'essa attrice teatrale, era figlia del maggiore Banti, morto a Bologna l'8 agosto 1848 nel parco della Montagnola che fu scenario dei moti per l'indipendenza.\nNel 1898 la Borelli, dopo aver frequentato a Bologna la Scuola normale (le attuali magistrali), entr\u00f2 come seconda donna \"amorosa\" nella formazione di Pia Marti Maggi ed esord\u00ec sulle scene.\nInterprete tipo della commedia borghese, ma pronta a cimentarsi nella drammaturgia d'avanguardia dell'epoca (Eugene O'Neill e Pier Maria Rosso di San Secondo fra gli altri), divenne moglie dell'attore Alfredo De Sanctis. Ha recitato, fra gli altri, con Lucio Ridenti, Enzo Biliotti, Tullio Carminati, Cesare Polacco, Ruggero Ruggeri, Carlo Tamberlani e Virgilio Talli e nel suo repertorio figurano i drammi teatrali dei principali autori del suo tempo, Giuseppe Giacosa, Gabriele D'Annunzio e Luigi Pirandello, sopra tutti (di questi ultimi fu interprete in particolare ne \"Il ferro\" e \"Parisina\" del primo, e \"La vita che ti diedi\" e \"Vestire gli ignudi\" del secondo).\nIn particolare, l'interpretazione carica di carisma offerta in \"Parisina\" (Teatro Argentina di Roma, 16 dicembre 1921), al fianco di Ruggero Ruggeri e diretta da Virgilio Talli fu salutata con particolare favore da critica e pubblico. Un favore che si riflett\u00e9 sulla replica al Teatro Lirico di Milano e nella tourn\u00e9e che ne segu\u00ec nel febbraio dell'anno successivo. Parole di elogio furono espresse in maniera palese dai principali critici, da Silvio D'Amico su \"L'Idea Nazionale\" (17 dicembre 1921), e Renato Simoni sul \"Corriere della Sera\" (15 febbraio 1922).\nBorelli - che aveva fatto il suo debutto sulle scene a sedici anni nella compagnia di Pia Marchi Maggi - fu poi a capo di una nota compagnia fucina di numerosi talenti, quali Gino Cervi e Vittorio Gassman, che con lei debutt\u00f2 a vent'anni nel 1942 a Milano ne \"La nemica\" di Dario Niccodemi, prima di trasferirsi a Roma per lavorare con Tino Carraro ed Ernesto Calindri.\nSi ritir\u00f2 dalle scene una prima volta nel 1929, quando non era neppure cinquantenne, salvo tornarvi poi nel 1942, appunto per tenere a battesimo nell'avvio di carriera Vittorio Gassman. Nuovo ritiro dalle scene (per dieci anni) e nuovo ritorno ne \"La vergine folle\" di Henry Bataille, \"L'ombra\", ancora di Niccodemi, \"I mostri sacri\" di Jean Cocteau, \"La porta chiusa\" di Marco Praga.\nMor\u00ec in seguito alla notizia del suicidio del figlio Brenno De Sanctis (avvenuto a Milano il 10 marzo 1964). Dal matrimonio (celebrato a Foligno il 9 settembre 1901) con Alfredo De Sanctis ebbe altri due figli: Enzo De Sanctis e Nemo De Santcis (Vittoria, 7 luglio 1902). I coniugi si separarono nel 1915."}
{"id": "2770465", "revid": "228587", "url": "https://it.wikipedia.org/wiki?curid=2770465", "title": "Anything You Want", "text": "Anything You Want, \u00e8 il sesto singolo del gruppo musicale inglese The Lambrettas, pubblicato nel 1981 dalla Rocket Records.\nCome b side venne scelta \"Ambience\". \nTracce.\nLato A:\nLato B:"}
{"id": "2770468", "revid": "1305772", "url": "https://it.wikipedia.org/wiki?curid=2770468", "title": "Halloween II", "text": ""}
{"id": "2770470", "revid": "276444", "url": "https://it.wikipedia.org/wiki?curid=2770470", "title": "Tyrrell 002", "text": ""}
{"id": "2770471", "revid": "287204", "url": "https://it.wikipedia.org/wiki?curid=2770471", "title": "Jason Gardner", "text": ""}
{"id": "2770474", "revid": "228587", "url": "https://it.wikipedia.org/wiki?curid=2770474", "title": "Decent Town", "text": "Decent Town, \u00e8 il settimo singolo del gruppo musicale inglese The Lambrettas, pubblicato nel 1981 dalla Rocket Records.\nCome b side venne scelta \"Da-a-ance (live)\".\nTracce.\nLato A:\nLato B:"}
{"id": "2770475", "revid": "767487", "url": "https://it.wikipedia.org/wiki?curid=2770475", "title": "Il corsaro dell'isola verde", "text": "Il corsaro dell'isola verde (\"The Crimson Pirate\") \u00e8 un film del 1952 diretto da Robert Siodmak.\nTrama.\nNei Caraibi, capitan Vallo e i suoi pirati conquistano un galeone con a bordo l'inviato del re di Spagna, il barone Gruda. Costui deve consegnare al governatore dell'isola di Cobra, un carico di armi che gli serviranno per combattere una ribellione contro la corona. Gruda convince Vallo a catturare El Libre, il capo dei ribelli: se glielo porter\u00e0, lo pagher\u00e0 a peso d'oro. Vallo accetta, liberando Gruda, e poi facendo rotta verso Cobra. Qui, dopo essersi fatto notare per una rissa con le guardie, entra in contatto con i ribelli e conosce Consuelo, figlia di El Libre, che lo convince a venderle il carico di armi per sostenere la rivolta.\nMentre la ragazza si attiva per trovare il denaro per pagarlo, Vallo e il suo luogotenente Ojo si recano alla fortezza di San Pero, travestiti con gli abiti di Gruda, spacciandosi come inviati del re di Spagna cos\u00ec da poter liberare El Libre, tenuto prigioniero dalle truppe reali. Riescono a liberarlo insieme al professor Prudence, uno scienziato, mettendosi in salvo proprio al momento di essere scoperti. Consuelo \u00e8 grata a Vallo, ma poi viene a sapere che egli intende vendere suo padre a Gruda. Riesce a convincerlo a desistere dal progetto e tenta di portarlo a sostenere i rivoluzionari. Vallo li lascia liberi ma Bellows, uno dei suoi marinai, che si vede scappare la ricompensa, pensa bene di avvisare il barone Gruda. El Libre viene ucciso e Consuelo catturata.\nI pirati si ammutinano a Vallo, prendendo prigionieri il capitano, Ojo e il professore. Gruda, per festeggiare, regala alla ciurma un barile di rhum drogato: tutti i pirati si addormentano e cos\u00ec possono venire catturati dagli spagnoli. Il barone, per mettere la parola fine alla rivolta, costringe Consuelo ad acconsentire alle nozze con il governatore di Cobra: in caso contrario, lui far\u00e0 sparare sulla folla. Consuelo acconsente e viene fissata la data delle nozze.\nVallo, Ojo e il professore, che sono riusciti intanto a scappare, pensano a un piano per salvare la ragazza senza sacrificare la popolazione. Utilizzando le conoscenze scientifiche del professore, Vallo, a bordo di una mongolfiera, bombarda con la nitroglicerina gli spagnoli, inducendo alla fuga Gruda che si rifugia sulla sua nave, portandosi dietro come ostaggio Consuelo. Bellows, il capo degli ammutinati, si sacrifica per riscattarsi. Consuelo viene salvata mentre Gruda viene ucciso.\nProduzione.\nProduttori Harold Hecht e Burt Lancaster, con produttore associato Norman Deming: nessuno dei tre venne accreditato nei titoli. Il film fu girato nella baia di Napoli, a Ischia (si riconosce il Castello Aragonese) e nei Teddington Studios a Teddington nel Middlesex. Girato in Technicolor, il budget stimato fu di 1.850.000 dollari.\nDistribuzione.\nIl film usc\u00ec nelle sale statunitensi il 27 settembre 1952.\nManifesti e locandine.\nLa realizzazione dei manifesti per il film fu affidata al pittore cartellonista Luigi Martinati."}
{"id": "2770478", "revid": "599013", "url": "https://it.wikipedia.org/wiki?curid=2770478", "title": "Maurice Jeffers", "text": ""}
{"id": "2770479", "revid": "1514393", "url": "https://it.wikipedia.org/wiki?curid=2770479", "title": "La pisana", "text": ""}
{"id": "2770480", "revid": "599013", "url": "https://it.wikipedia.org/wiki?curid=2770480", "title": "Hank DeZonie", "text": ""}
{"id": "2770483", "revid": "599013", "url": "https://it.wikipedia.org/wiki?curid=2770483", "title": "Unai Etxebarria", "text": "Carriera.\nCiclista venezuelano con passaporto spagnolo per via delle sue origini basche, debutt\u00f2 tra i professionisti nel 1996 con la societ\u00e0 Euskadi.\nIn tutta la sua carriera, durata 12 anni, vest\u00ec la maglia dello stesso team, poi rinominato in Euskaltel-Euskadi, vincendo nove gare, tra cui due tappe al Giro del Portogallo e una alla Vuelta a Espa\u00f1a."}
{"id": "2770484", "revid": "107098", "url": "https://it.wikipedia.org/wiki?curid=2770484", "title": "Unai Etxebarria Arana", "text": ""}
{"id": "2770486", "revid": "135224", "url": "https://it.wikipedia.org/wiki?curid=2770486", "title": "Compressa", "text": "Una compressa \u00e8 una forma farmaceutica solida contenente una dose unica di uno o pi\u00f9 principi attivi, ottenuta generalmente per compressione di un volume di particelle (in genere polveri) e destinate a somministrazione orale.\nLe compresse sono la forma farmaceutica pi\u00f9 comoda e favorevole per la compliance del paziente.\nCaratteristiche.\nLe compresse hanno abitualmente forma di cilindri solidi regolari, con le superfici di base piane o convesse. I bordi possono essere smussati. \nPossono inoltre presentare linee o segni di rottura, per favorirne la suddivisione, e possono riportare simboli o altri marchi. \nPossono inoltre essere rivestite con sostanze diverse per motivi estetici o bio-farmaceutici, come nel caso delle compresse gastro-resistenti o a rilascio modificato.\nVantaggi.\nIn generale le compresse sono relativamente semplici e poco costose da produrre, assicurano accuratezza di dosaggio e sono favorevolmente accettate dal paziente. Dal punto di vista chimico-fisico sono pi\u00f9 stabili delle forme farmaceutiche liquide, inoltre possono essere realizzate forme a rilascio modificato.\nTipi di compresse.\nLe monografie relative alle compresse sono state oggetto di armonizzazione internazionale e la suddivisione presente nella Farmacopea Internazionale dell'Organizzazione mondiale della sanit\u00e0 \u00e8 riconosciuta in tutti i principali Paesi sviluppati, tra cui Unione europea, Stati Uniti d'America e Giappone. Questi testi riconoscono i seguenti tipi di compresse:\nMetodi di produzione.\nLe compresse, come dice il nome, sono ottenute per compressione di volumi uniformi di polveri o granulati. In particolare possono essere usate comprimitrici rotative o alternative.\nRivestimento.\nSpesso le compresse, in seguito alla loro produzione per compattazione di polveri o granuli, sono rivestite. \nIn passato era popolare il rivestimento con zucchero, detto confettatura. Questo processo per\u00f2 presenta una serie di svantaggi ed \u00e8 oggi in gran parte rimpiazzato da altre tecniche quali la filmatura. \nI rivestimenti moderni sono costituiti da una base polimerica o polisaccaridica insieme a eccipienti quali plasticizzanti e pigmenti. Il rivestimento deve essere stabile e resistere durante l'handling delle compresse, non deve dar luogo a fenomeni di adesione tra diverse compresse durante il processo di rivestimento e deve seguire i contorni dei caratteri o dei loghi eventualmente incisi mediante appositi punzoni. \nIl rivestimento delle compresse pu\u00f2 essere necessario nel caso di principi attivi con caratteristiche organolettiche poco gradevoli, rendendo la forma farmaceutica lievemente pi\u00f9 grande e pi\u00f9 facile da deglutire. Il rivestimento pu\u00f2 inoltre avere un'importanza determinante nella stabilit\u00e0 della forma farmaceutica, per esempio consentendo di estendere la conservabilit\u00e0 di formulazioni con attivi sensibili all'umidit\u00e0 o all'ossidazione. Inoltre il rivestimento pu\u00f2 favorire il riconoscimento dell'azienda produttrice.\n\u00c8 inoltre possibile effettuare un rivestimento per modificare il rilascio del principio attivo in termini di tempo o di sito, \u00e8 ad esempio il caso del rivestimento gastroresistente che consente alla compressa di resistere all'ambiente acido dello stomaco e disgregarsi solo una volta arrivata nell'intestino tenue.\nIl rivestimento delle compresse pu\u00f2 essere effettuato mediante bassine o letto fluido.\nEccipienti.\nOltre al o ai principi attivi, nella formulazione delle compresse sono praticamente sempre presenti degli eccipienti con diverse finalit\u00e0: in generale si possono avere eccipienti di costituzione (per esempio diluenti), produttivi (per esempio lubrificanti e leganti), di liberazione (per esempio disgreganti), di conservazione (per esempio antiossidanti) e di presentazione (per esempio coloranti ed aromatizzanti)."}
{"id": "2770487", "revid": "767487", "url": "https://it.wikipedia.org/wiki?curid=2770487", "title": "Provincia di Utcubamba", "text": "La provincia di Utcubamba \u00e8 una provincia del Per\u00f9, situata nella regione di Amazonas.\nGeografia antropica.\nSuddivisioni amministrative.\n\u00c8 divisa in 7 distretti (comuni)"}
{"id": "2770492", "revid": "767487", "url": "https://it.wikipedia.org/wiki?curid=2770492", "title": "Ralph Klein", "text": ""}
{"id": "2770493", "revid": "1149807", "url": "https://it.wikipedia.org/wiki?curid=2770493", "title": "Akazukin Chacha", "text": " \u00e8 un manga \"sh\u014djo\" creato da Min Ayahana, serializzato sulla rivista \"Ribon\" dal 1992 al 2000. In seguito \u00e8 stato sviluppato in una serie televisiva anime di 74 episodi prodotta dalla Gallop, andata in onda in Giappone dal 7 gennaio 1994 al 30 giugno 1995. Nonostante diverse leggende metropolitane, in Italia \u00e8 inedita.\nTrama.\nChacha \u00e8 una piccola maghetta con un cappuccio rosso in testa. \u00c8 un po' pasticciona nel fare gli incantesimi e si sbaglia spesso, nonostante abbia come guida e maestro Seravy, il pi\u00f9 grande mago del regno.\nIn occasione dell'ingresso di Chacha nell'Urara Academy, la scuola dei maghi, Seravy le regala un anello, un bracciale e una collana. Questi tre gioielli serviranno a proteggerla e, pronunciando una formula magica, pu\u00f2 trasformarsi all'istante in un'arciera le cui frecce sono in grado di annullare qualunque magia malvagia.\nMedia.\nManga.\nIl manga, scritto e disegnato da Min Ayahana, \u00e8 stato serializzato dal 3 giugno 1992 al 3 luglio 2000 sulla rivista \"Ribon\" edita da Sh\u016beisha. I vari capitoli sono stati raccolti in tredici volumi \"tank\u014dbon\" pubblicati dal 20 febbraio 1993 al 19 settembre 2000. La serie \u00e8 stata poi ripubblicata nel 2006 in una nuova edizione composta da nove volumi.\nUn sequel, intitolato , ambientata nel Giappone moderno, \u00e8 stata pubblicata per la prima volta in due one-shot sulla testata \"Cookie\" rispettivamente il 26 marzo e il 26 novembre 2011. Una versione serializzata del sequel \u00e8 stata pubblicata dal 26 giugno 2012 al 26 luglio 2019. I vari capitoli sono stati raccolti in cinque volumi \"tank\u014dbon\" usciti tra il 25 novembre 2013 e il 25 settembre 2019.\nAnime.\nLa serie \u00e8 stata come una serie televisiva anime prodotta da TV Tokyo e Nihon Ad Systems e animata dallo studio Gallop. La serie \u00e8 stata diretta da Shoki Tsuji con la musica di Osamu Tezuka e Toshihiko Sahashi e il character design a cura di Hajime Watanabe. La sigla iniziale \u00e8 cantata dagli SMAP nella versione televisiva e da Shoko Sawada nell'edizione DVD. Le sigle di chiusura sono rispettivamente cantata da Shoko Sawada (episodi 1-31), cantata da Masami Suzuki, Tomo Sakurai e Mayumi Akado (episodi 32-56) e cantata da Masami Suzuki e Magical Study (ep. 53-74).\nData la popolarit\u00e0 di \"Sailor Moon\" all'epoca, che rese popolare il concetto di \"eroine che si trasformano per combattere\" negli anime con ragazze magiche, le prime due stagioni di \"Akazukin Chacha\" presentavano una trama originale che sfruttava un concetto simile per competere con il resto del mercato.\nLa serie \u00e8 stata trasmessa per la prima volta su TV Tokyo dal 7 gennaio 1994 al 30 giugno 1995 per un totale di settantaquattro episodi.\nOAV.\nLa serie televisiva \u00e8 stata seguita da una serie OAV di tre episodi, anch'essa animata dallo studio Gallop. Tali episodi furono pubblicati tra il 6 dicembre 1995 e il 6 marzo 1996. La sigla d'apertura per tutti e tre gli episodi \u00e8 \"Make Me Smile\" di Yuki Matsuura mentre quella di chiusura \u00e8 sempre di Yuki Matsuura.\nLa serie OAV descrive gli sforzi dell'\u00e9lite della scuola Momiji mentre cercano di scoprire perch\u00e9 le pi\u00f9 grandi streghe e maghi del mondo provengono dalla scuola di Urara. Uno psionico di nome Popy-kun viene inviato per infiltrarsi nella scuola, ma le cose non si riveleranno troppo facili quando Chacha e gli amici cercheranno di fare amicizia con Popy-kun.\nVideogiochi.\nLa serie ha ricevuto anche quattro videogiochi dedicati, tutti usciti esclusivamente in Giappone.\nIl primo \u00e8 \"Akazukin Chacha\", sviluppato da Access e pubblicato da Tomy il 28 aprile 1995 per Game Boy. Un secondo titolo omonimo del precedente, venne sviluppato e pubblicato da Sprite nel 1995 per Sharp X68000. Un terzo gioco, anche esso omonimo della serie originale, venne programmato da Landwarf e distribuito da Tomy Corporation il 9 agosto 1996 per Super Famicom. L'ultimo capitolo dedicato invece \u00e8 \"Akazukin Chacha: Osawagase! Panic Race!\", sviluppato e pubblicato da NEC Interchannel il 25 ottobre 1996 per PC-FX.\nInfluenza culturale.\nNel romanzo \"\", \"Akazukin Chacha\" viene menzionato pi\u00f9 volte nel corso del romanzo. Rue Ryuzaki afferma di amare \"Akazukin Chacha\" (Shiine in particolare) e nota che i volumi quattro e nove mancano da una collezione, il che \u00e8 un indizio fondamentale per il caso che sta cercando di risolvere."}
{"id": "2770494", "revid": "61051", "url": "https://it.wikipedia.org/wiki?curid=2770494", "title": "SNCASO SO.6000 Triton", "text": ""}
{"id": "2770503", "revid": "300067", "url": "https://it.wikipedia.org/wiki?curid=2770503", "title": "Nelson Demarco", "text": "Carriera.\nCon l' ha disputato tre edizioni dei Giochi olimpici (Londra 1948, Helsinki 1952 e Melbourne 1956) e i Campionati del mondo del 1954."}
{"id": "2770504", "revid": "220628", "url": "https://it.wikipedia.org/wiki?curid=2770504", "title": "V8 engine", "text": ""}
{"id": "2770505", "revid": "1005847", "url": "https://it.wikipedia.org/wiki?curid=2770505", "title": "Provincia di Luya", "text": "La provincia di Luya \u00e8 una provincia del Per\u00f9, situata nella regione di Amazonas.\nGeografia antropica.\nSuddivisioni amministrative.\n\u00c8 divisa in 23 distretti (comuni)"}
{"id": "2770507", "revid": "599013", "url": "https://it.wikipedia.org/wiki?curid=2770507", "title": "Afonso de Azevedo \u00c9vora", "text": ""}
{"id": "2770510", "revid": "270833", "url": "https://it.wikipedia.org/wiki?curid=2770510", "title": "Vuelta a Galicia", "text": "La Vuelta a Galicia (it. Giro di Galizia) \u00e8 una corsa a tappe maschile di ciclismo su strada, che si disputa nella regione della Galizia, in Spagna. \nLa prima edizione venne disputata nel 1933, con Salvador Cardona primo vincitore. Assunse cadenza annuale nel 1984.\nAlbo d'oro.\n\"Aggiornato all'edizione 2000.\""}
{"id": "2770514", "revid": "2033069", "url": "https://it.wikipedia.org/wiki?curid=2770514", "title": "Life Unexpected", "text": "Life Unexpected \u00e8 una serie televisiva statunitense di genere family drama, trasmessa sul canale The CW dal 18 gennaio 2010 fino al 18 gennaio 2011.\nTrama.\nLux ha passato tutta la sua vita trasferendosi da una famiglia affidataria all'altra. Ora, arrivata a quindici anni, decide di farla finita e di chiedere di diventare una minore emancipata. Per farlo, per\u00f2, dovr\u00e0 rintracciare i genitori naturali, Nate Bazile, proprietario di un bar di Portland, e Cate Cassidy, affermata speaker radiofonica nella stessa citt\u00e0. Quando inaspettatamente il giudice nega a Lux l'emancipazione, la ragazza si ritrova affidata in custodia congiunta ai suoi genitori naturali.\nProduzione e distribuzione.\nIn corso di produzione, la serie ha pi\u00f9 volte cambiato titolo: presentata come \"Light Years\" ad inizio 2009, \u00e8 stata poi chiamata \"LUX\" nell'aprile successivo. Rinominata poi \"Life Unexpected\", \u00e8 stata per\u00f2 presentata agli upfront di maggio con il titolo \"Parental Discretion Advised\". Un mese dopo, The CW ha riportato la serie al titolo precedente, ma con una grafia leggermente diversa (\"Life UneXpected\"), fino ad arrivare al titolo attuale.\nA novembre 2010 l'emittente televisiva The CW ha deciso di non rinnovare lo show per una terza stagione a causa di bassi ascolti. La prima e seconda stagione sono entrambe composte da 13 episodi.\nIn Italia \u00e8 stata trasmessa su Rai 2 dal 2 ottobre 2010, e su Rai 4 dal 2 gennaio 2011. I titoli degli episodi in inglese sono formati sempre da due parole, la seconda \u00e8 un verbo al passato. Questa caratteristica non si riscontra nei titoli italiani.\nCrossover - \"One Tree Hill\".\nNel quinto episodio della seconda stagione intitolato \"Il concerto\", sono comparsi i personaggi della serie One Tree Hill, ovvero Haley Scott (Bethany Joy Lenz) e Mia Catalano (Kate Voegele), infatti quello \u00e8 stato un episodio \"crossover\" in coerenza con l'ottava stagione della serie."}
{"id": "2770515", "revid": "1941276", "url": "https://it.wikipedia.org/wiki?curid=2770515", "title": "Episodi di Life Unexpected (prima stagione)", "text": "La prima stagione della serie televisiva statunitense Life Unexpected, composta da 13 episodi della durata di circa 45 minuti, \u00e8 stata trasmessa su The CW dal 18 gennaio 2010. \nIn Italia \u00e8 andata in onda dal 2 ottobre 2010 al 13 novembre 2010 su Rai 2.\nQuasi 16 anni dopo.\nTrama.\nLux ha passato gli ultimi 15 anni della sua vita rimbalzando tra diverse case-famiglia. Poco prima del suo 16\u00ba compleanno decide di emanciparsi, ma per farlo deve ottenere le firme di entrambi i genitori naturali, che la diedero in adozione appena nata. Quando li trova a Portland, suo padre, Nate \u201cBaze\u201d Bazile, \u00e8 scioccato nello scoprire di avere una figlia, mentre sua madre, Cate Cassidy \u00e8 altrettanto sbalordita venendo a sapere che Lux non \u00e8 mai stata adottata. L'udienza per l'emancipazione non va come previsto, e Lux viene affidata alla custodia congiunta dei suoi genitori.\nIspezione in casa.\nTrama.\nLux va a vivere temporaneamente a casa di Cate e Ryan, il suo fidanzato.\nCate \u00e8 preoccupata per la visita dell'assistente sociale che dovr\u00e0 giudicare lei e Baze come genitori, e pensa che Baze non si stia impegnando abbastanza per fare una buona impressione. Dopo aver ascoltato Cate dire alla radio, di non avere una figlia, Lux chiede di poter tornare dai servizi sociali. Accortasi dell'errore, Cate si scusa con Lux alla radio, e con Baze cerca di ottenere l'approvazione dell'assistente sociale, che conceder\u00e0 a Lux di vivere da Cate definitivamente.\nAffitto non riscosso.\nTrama.\nQuando i genitori di Baze scoprono l'esistenza di Lux insistono nell'organizzare una cena per conoscere la nipote e Cate. Quest'ultima accetta con riluttanza di partecipare ed \u00e8 ancora pi\u00f9 infastidita dalla presenza della madre invadente e della sorella nevrotica. Nel frattempo preoccupata per i continui scontri tra bande nella scuola di Lux, Cate decide di trasferire la figlia nel suo vecchio liceo.\nQuando durante la cena il padre di Baze minaccia di riprendersi il bar, a causa dell'affitto non pagato, Lux decide di usare i suoi risparmi e ci\u00f2 che ricava dalla vendita di una lampada a forma di Bong, per pagare il nonno.\nLa lampada Bong.\nTrama.\nLux viene sospesa dalla Westmonte High per aver venduto un Bong trasformato in lampada ad una sua compagna, ma Cate cercando di convincere la preside a darle un'altra possibilit\u00e0, peggiora la situazione. Nel frattempo Baze scopre che la radio in cui lavora Cate organizzer\u00e0 una festa nel locale davanti al suo e con l'inganno riesce a farla spostare nel suo bar. Durante la festa Lux, arrabbiata con Cate per aver peggiorato le cose a scuola, rivela agli ascoltatori della radio presenti, che Cate \u00e8 fidanzata con Ryan, relazione tenuta segreta a causa del lavoro dei due.\nLa tartaruga a tre zampe.\nTrama.\nLux per farsi nuovi amici accetta di ospitare una festa nel loft di Baze. Quest'ultimo per migliorare gli affari decide di organizzare delle corse di tartarughe nel bar e questo lo porta a discutere con suo padre della sua mancanza di maturit\u00e0.\nCate, gelosa del rapporto che c'\u00e8 tra Baze e Lux, decide di cambiare e di lasciare alla figlia pi\u00f9 libert\u00e0, ma durante la festa Baze scopre che Lux ha portato della birra e dopo aver mandato tutti a casa se la prende anche con Cate per non averla fermata.\nDopo la festa a cui si erano presentati anche Tasha e Bug, quest'ultimo ruba una macchina e viene arrestato con Cate e Baze che cercavano di difenderlo. Lux non sapendo chi chiamare chiede aiuto al padre di Baze.\nLa verit\u00e0 nascosta.\nTrama.\nLux \u00e8 divisa tra Jones e Bug ma \u00e8 innamorata di quest'ultimo pur non accettando il suo comportamento. Cate invita la figlia a parlare a Bug col cuore aperto, cosa che la stessa Cate decide di fare con Ryan cercando di confessargli di essere stata a letto con Baze. Ma mentre Lux dice tutto ci\u00f2 che sente a Bug e quest'ultimo umiliato lascia la citt\u00e0, Cate si confessa a Ryan solo a met\u00e0 finendo con l'accusare Baze di aver tentato di baciarla. Mentre Lux ha il cuore a pezzi, Cate fissa la data del matrimonio dopo aver definito le nozze un penoso clich\u00e9.\nLa sfida.\nTrama.\nRyan partecipa per il secondo anno consecutivo al concorso Mano sull'ibrida dopo aver vinto l'anno precedente. Anche Baze, non riuscendo pi\u00f9 a vedere Lux per colpa proprio di Ryan, vi partecipa. Cate \u00e8 preoccupata che venga fuori la verit\u00e0 sulla notte in cui ubriaca \u00e8 andata a letto con Baze. In effetti tra i due uomini c'\u00e8 una discussione ma \u00e8 Cate a rivelare involontariamente la verit\u00e0 a Ryan che la lascia. Disperata Cate viene presa alla sprovvista da Lux che le chiede di ospitare Tasha, rifiutata dalla madre biologica. Cate rifiuta e Lux va a vivere da Baze dato che questi ha avuto finalmente il permesso di ospitarla dagli assistenti sociali.\nI costretti sposi.\nTrama.\nRyan e Cate ormai si sono lasciati, ma prima di farlo avevano annunciato il loro matrimonio agli ascoltatori. Cos\u00ec sono costretti a partecipare ad un evento organizzato per le coppie in procinto di sposarsi. Intanto Jones con una scusa cerca di andare a trovare Lux, Baze lo capisce e gli dice che, per fare felice la ragazza la deve portare da Tasha. Cos\u00ec Lux passa una giornata dalla sua migliore amica che le d\u00e0 notizie di Bug. Intanto Baze venuto a conoscenza della partecipazione di Ryan e Cate al fantomatico evento, si intrufola insieme a Math e per sbaglio entrambi vengono scelti per un gioco, che consiste nel rispondere a determinate domande sui gusti di Cate. Cos\u00ec, quello che poteva essere un'occasione per far pace, diventa un pretesto di lite.\nIl rinnovo della parente.\nTrama.\nLux accetta di andare al ballo di fine anno con Jones. Preoccupato Baze chiede ad Abby, la sorella psicologa di Cate, di parlare alla ragazza di sesso. Ma Lux, prima del colloquio, va a letto con un redivivo Bug. Sentendosi esclusa Cate fa da supervisore alla festa ma questo le fa ricordare il suo ballo di fine anno quando and\u00f2 a letto con Baze e poi lui la insult\u00f2 con gli amici. Tra i due c'\u00e8 quindi un'infinita discussione in cui Baze dice a Cate di essere cambiato ma lei non gli crede. Nel frattempo Jones, scoperta la tresca con Bug lascia Lux ma Bug si presenta con un mazzo di fiori. Alla fine Cate accetta di lasciarsi il passato alle spalle, tutto quello che vuole \u00e8 riappacificarsi con Lux.\nUna famiglia in terapia.\nTrama.\nBaze va a letto con Abby mentre Lux frequenta Bug. Padre e figlia non approvano i reciproci compagni. Intanto Bug trova lavoro come volantinista in un night e Lux lo aiuta ma essendo minorenne viene arrestata. L'assistente sociale decide quindi di anticipare le valutazioni e tutti sono preoccupati. Cate, per recuperare con la figlia, cerca un lavoro per Bug alla radio ma fallisce. Baze decide quindi di assumere il ragazzo come barista. Abby invece tenta una riconciliazione tra madre e figlia ma Lux continua ad accusare Cate di non averla aiutata. Baze aggrava le cose offendendo Bug senza sapere che lui e Lux sono dietro di lui. Davanti all'assistente sociale, Lux accusa Cate di averla abbandonata sedici anni prima e di non essersi pi\u00f9 interessata a lei e che non pu\u00f2 perdonarla per questo. L'assistente sociale trova lo sfogo positivo proponendo alla coppia di adottare definitivamente la figlia. Lux per\u00f2 non vuole parlare con nessuno dei due. Cate chiede aiuto a Ryan dicendogli che da quando Lux \u00e8 entrata nella sua vita \u00e8 cambiata e di avergli mentito per non deluderlo. Ryan non solo convince Lux a parlare con i genitori ma la convince a trasferirsi di nuovo da Cate. Inoltre Ryan e Cate tornano insieme.\nTempesta in arrivo.\nTrama.\nUna tempesta di neve scatena il black-out. Lux rimane bloccata alla radio con Ryan raccontandogli alcuni aspetti intimi della sua vita. Cate invece \u00e8 bloccata al bar con Baze, i suoi soci ed Abby. La dj rimane turbata scoprendo la relazione tra il suo ex e la sorella mentre Baze ammette con gli amici di stare ancora con Abby solo per provare a s\u00e9 stesso e a Lux di poter avere una storia seria. Cos\u00ec decide di metter fine alla farsa fingendo di provare ancora qualcosa per Cate che ascolta involontariamente e gli fa una scenata. Nonostante Baze affermi di aver mentito, secondo Abby prova davvero qualcosa per Cate. La due sorelle poi si chiariscono. Cate infatti l'ha esclusa dalla sua vita perch\u00e9 abbandonata durante la gravidanza ma Abby le ricorda che aveva solo 14 anni. Dopo la bufera Ryan e Cate annunciano di aver anticipato le nozze e di volere sia Lux che Abby come damigelle. Baze prende male la notizia ma, spinto da Abby, fa finta di niente. Forse per\u00f2 Lux ha capito il suo disagio.\nViaggio in famiglia.\nTrama.\nRiordinando la soffitta insieme a Lux, Cate trova le cartoline d'auguri per i suoi compleanni da parte del padre e decide di rintracciarlo per invitarlo al matrimonio. Intanto alcuni ex amici di Bug devastano il bar. Per aiutare il fidanzato a rimettere in ordine prima che Baze scopra tutto, Lux lo invita ad un viaggio di famiglia alla ricerca del signor Cassidy. Baze accetta pur sapendo che questo non lo aiuter\u00e0 a dimenticare Cate. Il signor Cassidy sembra disposto ad accompagnare la figlia all'altare ma Baze ha un brutto presentimento e lo dice a Cate che si arrabbia malamente cacciandolo. Il giorno dopo per\u00f2 Cate affronta il padre che le dice di aver rifiutato la famiglia tempo fa e non ha alcuna intenzione di cambiare idea, preferisce pescare che andare al suo matrimonio. Cate piange sulla spalla di Baze che non se n'\u00e8 andato e i tre ritornano a casa. Lux alla fine invita il padre a esternare i suoi sentimenti per la ex ma questi rifiuta. Bug, anche se Lux aveva detto a Baze la verit\u00e0 quando Cate lo ha cacciato, non viene licenziato ma viene aiutato dallo stesso Baze e da Lux a rimettere in ordine.\nAmore inaspettato.\nTrama.\nLa produttrice propone a Cate e Ryan di rinnovare il contratto per altri cinque anni ma il ragazzo rifiuta. La fidanzata la prende male e inizia a entrare in crisi nonostante il matrimonio sia ormai imminente. Infatti Ryan confessa di non essere sicuro che il matrimonio, viste le tensioni, durer\u00e0 e non vuole fare progetti per il futuro. Cate mette in discussione il matrimonio stesso ma secondo la madre \u00e8 una scusa perch\u00e9 non vuole impegnarsi e usa Ryan come capro espiatorio. Lux chiede alla madre se i suoi dubbi non siano legati ai suoi sentimenti per Baze ma la donna afferma che Baze non l'ama, Lux la smentisce. Baze intanto affronta il padre accusandolo di non avergli mai detto che lo ama e che questo lo porta a negare i suoi sentimenti per Cate. Vorrebbe quindi dichiararsi ma Math gli dice che se non pu\u00f2 offrire nulla alla ragazza e l'ama davvero deve lasciarla in pace. Quindi quando Cate lo affronta di nuovo, Baze nega di amarla. Il giorno del suo matrimonio Cate si rinchiude in una stanza e non vuole pi\u00f9 uscirne mentre Lux cerca di rintracciare il padre ma si imbatte in Ryan che afferma di capire il suo desiderio di rivedere i genitori insieme che \u00e8 lo stesso suo dato che anche i suoi sono divorziati. Afferma che vorrebbe far parte della sua famiglia ed \u00e8 disposto a rinviare il matrimonio. Lux capisce il suo errore e va dalla madre per invitarla a sposare Ryan. Il matrimonio s'ha da fare. Baze, imbottigliato nel traffico, arriva in tempo per sentire il prete dire alla fine della celebrazione \"pu\u00f2 baciare la sposa\". Tutti guardano il nuovo arrivato, compresi Lux, Ryan e la madre di Cate, convinti che abbia rovinato il matrimonio ma Cate volge il suo sguardo verso Ryan e lo bacia. La scelta \u00e8 fatta."}
{"id": "2770518", "revid": "300067", "url": "https://it.wikipedia.org/wiki?curid=2770518", "title": "Tony DiLeo", "text": ""}
{"id": "2770522", "revid": "107098", "url": "https://it.wikipedia.org/wiki?curid=2770522", "title": "Vuelta a Galega", "text": ""}
{"id": "2770524", "revid": "339392", "url": "https://it.wikipedia.org/wiki?curid=2770524", "title": "Erik De Brujin", "text": ""}
{"id": "2770525", "revid": "1543377", "url": "https://it.wikipedia.org/wiki?curid=2770525", "title": "Disegno intelligente", "text": "Il disegno intelligente (in inglese \"intelligent design\" - \"ID\") o progetto intelligente, altrimenti noto come creazionismo scientifico, \u00e8 la corrente di pensiero secondo la quale \u00abalcune caratteristiche dell'universo e delle cose viventi sono spiegabili meglio attraverso una causa intelligente, [che] non attraverso un processo non pilotato come la selezione naturale\u00bb. Si tratta di una forma moderna del tradizionale argomento teleologico dell'esistenza di Dio, modificato per evitare di spiegare la natura o l'identit\u00e0 del \"progettista\". I suoi sostenitori principali sono associati al Center for Science and Culture del Discovery Institute, i cui membri ritengono che il disegnatore sia identificabile in Dio. I promotori del disegno intelligente affermano che si tratti di una teoria scientifica, e cercano di ridefinire la scienza in modo da farle accettare anche spiegazioni soprannaturali, oltre a quelle naturali.\nIl consenso della comunit\u00e0 scientifica \u00e8 che il disegno intelligente non sia scienza. Per esempio, l'Accademia Nazionale delle Scienze degli Stati Uniti ha affermato che il disegno intelligente e altre posizioni sull'intervento di forze soprannaturali nell'origine della vita non sono scienza, perch\u00e9 non possono essere provate con esperimenti scientifici, non fanno predizioni e non propongono nuove ipotesi proprie. Analogamente, l'American Association for the Advancement of Science e la National Science Teachers Association hanno definito il disegno intelligente una pseudoscienza;\nIl disegno intelligente ebbe origine in risposta ad una sentenza del 1987 della Corte Suprema degli Stati Uniti, riguardo al principio costituzionale della separazione tra stato e chiesa. Il suo primo utilizzo significativo in una pubblicazione avvenne in \"Of Pandas and People\", un libro di testo per i corsi di biologia nella scuole superiori del 1989. L'anno successivo venne fondato il Discovery Institute, i cui membri iniziarono a promuovere l'inclusione del disegno intelligente nei corsi delle scuole pubbliche. La visibilit\u00e0 del \"movimento per il disegno intelligente\" crebbe negli anni novanta e agli inizi del primo decennio del XXI secolo, fino a culminare nel \"processo Dover\" del 2005, che mise sotto giudizio la legittimit\u00e0 dell'insegnamento del disegno intelligente nei corsi di scienze delle scuole pubbliche. Nel processo \"Kitzmiller contro la Dover Area School District\", un gruppo di genitori di studenti delle superiori contestarono l'obbligo per i professori delle scuole pubbliche del distretto a leggere, all'inizio dei corsi di biologia, una comunicazione nella quale si informavano gli studenti dell'esistenza del Disegno Intelligente come spiegazione alternativa dell'origine della vita, reindirizzando chi fosse eventualmente interessato al libro \"Of Pandas and People\" presente nella biblioteca dell'istituto. Il giudice distrettuale John E. Jones III sentenzi\u00f2 che il disegno intelligente non \u00e8 scienza, che \u00abnon pu\u00f2 distinguersi dai suoi predecessori creazionisti, e quindi religiosi\u00bb, e concluse quindi che la sua promozione da parte del distretto scolastico violava la clausola di riconoscimento del primo emendamento della Costituzione degli Stati Uniti.\nOrigini.\nNascita del termine.\nIl termine \"intelligent design\" (\"disegno intelligente\") entr\u00f2 nell'uso comune dopo che la Corte Suprema degli Stati Uniti sentenzi\u00f2, nel caso \"Edwards v. Aguillard\" del 1987, che richiedere l'insegnamento del creazionismo scientifico assieme all'evoluzione v\u00ecola la clausola di riconoscimento del primo emendamento della Costituzione degli Stati Uniti d'America, la quale proibisce il sostegno statale alla religione. Nel caso Edwards, la Corte Suprema sostenne anche che \u00abinsegnare una variet\u00e0 di teorie scientifiche riguardo all'origine dell'umanit\u00e0 agli scolari potrebbe essere fatto in maniera valida con l'intento chiaramente secolare di aumentare l'efficacia dell'insegnamento della scienza\u00bb. Nelle bozze del libro di testo per le superiori del 1989 \"Of Pandas and People\", quasi tutte le occorrenze delle parole derivate da \"creazione\", come \"creazionismo\", furono sostituite dalle parole \"disegno intelligente\". Negli anni 1990, il termine \"disegno intelligente\" venne sempre pi\u00f9 utilizzato dai sostenitori dell'insegnamento dell'alternativa all'evoluzione basata sul creazionismo, specie negli Stati Uniti.\nLa stessa sentenza della Corte Suprema sugger\u00ec allo studioso di legge in pensione Phillip Johnson, nel suo libro \"Darwin on Trial\" (1991), a sostenere l'opportunit\u00e0 di redefinire il concetto di \"scienza\" per permettere l'inclusione di affermazioni sulla creazione supernaturale. Un gruppo composto da Michael Behe, Stephen Meyer e William Dembski si un\u00ec a Johnson per rovesciare il naturalismo metodologico proprio del metodo scientifico (che Johnson descrive come \"materialismo\") e sostituirlo con il \"realismo teistico\" attraverso quella che chiamarono \"Wedge strategy\". Behe contribu\u00ec alla revisione del 1993 di \"Of Pandas and People\", elaborando le idee che in seguito defin\u00ec come \"complessit\u00e0 irriducibile\". Nel 1994 Meyer si mise in contatto con il Discovery Institute e l'anno successivo ottenne dei fondi per organizzare il Center for Renewal of Science and Culture (\"Centro per il rinnovamento della scienza e della cultura\") per promuovere il movimento del disegno intelligente, cercando il sostegno dell'opinione pubblica e della politica per l'insegnamento del \"disegno intelligente\" come un'alternativa basata su creazionismo all'evoluzione, in particolare degli Stati Uniti d'America.\nIl disegno intelligente \u00e8 presentato come un'alternativa alle spiegazioni naturali per lo sviluppo della vita; come tale, si oppone alla biologia, che si basa sul metodo scientifico per spiegare la vita attraverso processi osservabili come la mutazione e la selezione naturale.\nL'obiettivo dichiarato del disegno intelligente \u00e8 quello di indagare l'esistenza di prove empiriche che implichino che la vita sulla Terra debba essere stata progettata da uno o pi\u00f9 agenti intelligenti. William Dembski, uno dei principali proponenti del disegno intelligente, ha detto che l'affermazione principale del disegno intelligente \u00e8 che \u00abesistono sistemi naturali che non possono essere spiegati adeguatamente in termini di forze naturali non governate e che mostrano caratteristiche in qualunque altra circostanza sarebbero attribuite all'intelligenza\u00bb. In \"Wedge strategy\", il manifesto trapelato al pubblico del Discovery Institute, ai sostenitori del movimento veniva detto \u00abStiamo cavalcando questa onda, allargando il cuneo [\"wedge\", n.d.t.] con un'alternativa scientifica positiva alle teorie scientifiche materialistiche, che \u00e8 divenuta nota come disegno intelligente. La teoria del disegno promette di rovesciare la soffocante predominanza della visione materialistica del mondo e di sostituirla con una scienza in accordo con le convinzioni cristiane e teistiche\u00bb.\nI sostenitori del disegno intelligente cercano prove di quelli che chiamano \"segni dell'intelligenza\", propriet\u00e0 fisiche di un oggetto che fanno riferimento a un disegnatore (come nel caso dell'argomento teleologico). Per esempio, i proponenti del disegno teologico sostengono che un archeologo che trova una statua di pietra in un campo potrebbe concludere comprensibilmente che la statua \u00e8 stata disegnata e ragionevolmente cercare il suo disegnatore; l'archeologo non sarebbe autorizzato a giungere alla stessa affermazione riguardo ad un macigno irregolare delle stesse dimensioni. I sostenitori del disegno affermano che i sistemi viventi mostrano grande complessit\u00e0 e ne deducono che alcuni aspetti della vita sono stati disegnati.\nI sostenitori del disegno intelligente affermano che, sebbene la prova a favore della natura di una \"causa o agente intelligente\" possa non essere osservabile direttamente, i suoi effetti in natura possono essere rilevati. Dembski afferma in \"Signs of Intelligence\": \u00abi sostenitori del disegno intelligente lo considerano un programma di ricerca scientifico che investiga gli effetti delle cause intelligenti [...] non le cause intelligenti \"per s\u00e9\"\u00bb. Nella sua visione non \u00e8 possibile cercare di identificare influenze esterne a un sistema chiuso dall'interno, dunque le questioni riguardo all'identit\u00e0 di un disegnatore cadono fuori dal dominio della visione. Comunque, nessun test rigoroso per identificare questi effetti \u00e8 stato ancora proposto. Nessun articolo a sostegno del disegno intelligente \u00e8 stato mai pubblicato in riviste scientifiche a revisione paritaria, n\u00e9 il disegno intelligente \u00e8 mai stato oggetto di ricerche o test scientifici.\nFormazione del concetto.\nLa locuzione \"disegno intelligente\", usata in questo senso, apparve per la prima volta nel libro di testo \"Of Pandas and People\" (Haughton Publishing Company, Dallas, 1989).\nAnche se la traduzione diretta del termine inglese \"design\" sarebbe \"progetto\" (e quindi \"Progetto Intelligente\"), la denominazione Disegno Intelligente \u00e8 da preferirsi poich\u00e9 questo \u00e8 il termine con cui la teoria \u00e8 stata ed \u00e8 usualmente denotata, sia negli articoli di stampa che nelle discussioni, da quando la teoria \u00e8 diventata nota ed oggetto di discussione anche in Italia.\nIl termine venne promosso pi\u00f9 ampiamente da Phillip E. Johnson, che \u00e8 stato per 20 anni un famoso professore di legge presso l'Universit\u00e0 di Berkeley, USA, a seguito del suo libro, uscito nel 1991 e in seconda edizione aggiornata nel 1993, \"Darwin on Trial\", libro che a tutt'oggi costituisce, insieme con \"Darwin's Black Box\" di Michael Behhe, il punto di riferimento fondamentale della critica che il Disegno intelligente porta alla teoria evolutiva neodarwiniana. Johnson, agnostico convertito al cristianesimo, \u00e8 il consigliere per i programmi del \"Center for Science and Culture\" ed \u00e8 considerato il padre del movimento del disegno intelligente. Nel 1987, durante un anno sabbatico in Inghilterra, Johnson lesse insieme il libro di Richard Dawkins \"L'orologiaio cieco\", che difende vigorosamente la teoria dell'evoluzione darwiniana, e il libro di Michael Denton \"Evolution: A Theory in Crisis\", che invece \u00e8 fortemente critico delle basi scientifiche dell'evoluzione darwiniana. Johnson trov\u00f2 il libro di Dawkins \"a brilliantly written polemic, and notable for the absence of supporting evidence\", mentre fu convinto dalla descrizione scettica di Denton. Di qui nacque in Johnson l'idea di saggiare le basi della teoria dell'evoluzione darwiniana dal punto di vista dell'evidenza scientifica e, soprattutto, dal punto di vista metodologico. La tesi di Johnson, chiaramente e dettagliatamente esposta nel libro, \u00e8 che la sintesi neodarwiniana si propone a priori come spiegazione accertata dell'evoluzione biologica, pi\u00f9 che appoggiarsi a reali prove scientifiche per dimostrare la propria validit\u00e0. In altri termini affermerebbe la propria verit\u00e0 a partire dall'accettazione assiomatica di uno stretto naturalismo scientifico come uno metodo valido di indagine scientifica. Su queste basi la teoria dell'evoluzione neodarwiniana non sarebbe in realt\u00e0 una teoria scientifica ma un paradigma naturalistico di comprensione del mondo, sfuggendo a priori alla falsificabilit\u00e0 proposta da Popper come caratteristica base di una vera teoria scientifica. A questo proposito Johnson cita come per lo stesso Popper la teoria darwiniana non fosse in realt\u00e0 una teoria scientifica e il meccanismo evolutivo proposto dal neodarwinismo fosse proposto in realt\u00e0 come una Tautologia, per cui qualsiasi riscontro sperimentale poteva essere fatto rientrare nella teoria stessa.\n\u00c8 da ricordare che per circa un millennio, i filosofi hanno sostenuto che la complessit\u00e0 del \"disegno\" della natura, che opera per scopi complicati, indica l'esistenza di un progettista/creatore sovrannaturale; questo \u00e8 noto come l'argomento teleologico dell'esistenza di Dio. Le forme pi\u00f9 importanti di questa argomentazione furono espresse da Tommaso d'Aquino nella sua \"Summa Theologica\" (XIII secolo), in cui il progetto era l'ultima delle cinque prove dell'esistenza di Dio, e da William Paley nel suo libro \"Natural Theology\" (XIX secolo) dove compare la sua analogia dell'orologiaio. Il concetto moderno di disegno intelligente si distingue dall'argomento teleologico in quanto non identifica l'agente della creazione.\nSostenitori e detrattori.\nPrincipali promotori del disegno intelligente.\nLe argomentazioni del disegno intelligente sono formulate con termini secolari e metodologicamente non attribuiscono un'identit\u00e0 al progettista. Malgrado ci\u00f2, la stragrande maggioranza dei sostenitori sono credenti.\nPhillip Johnson ha dichiarato esplicitamente che ci\u00f2 \u00e8 necessario per evitare sottintesi di creazionismo teistico in un campo ampiamente dominato dal naturalismo ateleologico. Quindi secondo Johnson, un cristiano rinato, \u00abla prima cosa che deve essere fatta \u00e8 tirare la Bibbia fuori dalla discussione. [...] Ci\u00f2 non equivale a dire che le questioni bibliche non siano importanti; il punto \u00e8 piuttosto che il momento di affrontarle verr\u00e0 dopo che abbiamo separato il pregiudizio materialista dai fatti scientifici\u00bb. Di conseguenza Johnson invita esplicitamente i propositori del disegno intelligente a non utilizzare nel dibattito le loro motivazioni religiose: \u00abIl disegno intelligente \u00e8 un movimento intellettuale, e la strategia del cuneo [la \"wedge strategy\"] smette di funzionare quando veniamo visti solo come in modo diverso di impacchettare il messaggio cristiano evangelico. [...] Gli evangelisti fanno il loro lavoro molto bene, e spero che il nostro lavoro gli apra alcune porte che sono state chiuse\u00bb.\nLa maggioranza dei principali sostenitori del Disegno intelligente (compresi Michael Behe, William Dembski, Jonathan Wells, e Stephen Meyer) sono cristiani e hanno dichiarato che secondo loro il progettista della vita \u00e8 chiaramente Dio. Nel suo libro \"The Design Inference\", Dembski elenca diverse possibili opzioni per l'identit\u00e0 del progettista, come Dio o una \"forza vitale aliena\"; al contrario, nel suo libro \"Intelligent Design; the Bridge Between Science and Theology\" Dembski dichiara che \u00abCristo \u00e8 indispensabile per qualsiasi teoria scientifica, anche se chi la pratica non ha indizi su di lui. La pragmatica di una teoria scientifica pu\u00f2, per essere certa, essere portata aventi senza ricorrere a Cristo. Ma la validit\u00e0 concettuale della teoria pu\u00f2 essere collocata in definitiva solo in Cristo\u00bb. Dembski dichiara inoltre \u00abIl disegno intelligente \u00e8 parte della rivelazione generale di Dio [...] Non solo il disegno intelligente ci libera da questa ideologia [materialismo], che soffoca lo spirito umano, ma secondo la mia personale esperienza, ho trovato che apre la strada per cui la gente possa giungere a Cristo\u00bb.\nScientificit\u00e0 del disegno intelligente.\nIl consenso della comunit\u00e0 scientifica internazionale \u00e8 che il Disegno intelligente non sia una scienza.\nNella filosofia della scienza, il problema del riconoscimento di ci\u00f2 che \u00e8 scienza \u00e8 detto \"problema della demarcazione\". Perch\u00e9 una teoria si qualifichi come scientifica, essa deve essere:\nSecondo il consenso scientifico, il Disegno intelligente non avrebbe molte di queste propriet\u00e0:\nChiesa cattolica e Disegno intelligente.\nA livello personale autorevoli personalit\u00e0 cattoliche hanno preso posizioni favorevoli o contrarie rispetto alle idee del disegno intelligente, ma la Chiesa cattolica ha in generale evitato di prendere una posizione ufficiale nella disputa sul disegno intelligente. Il tema \u00e8 caro anche al papa Benedetto XVI che nel 2006 ha discusso il rapporto tra creazione ed evoluzione nella sua annuale Sch\u00fclerkreis. In realt\u00e0 Ratzinger aveva gi\u00e0 scritto nel 1968 un articolo sull'argomento dal titolo \"Sch\u00f6pfungsglaube und Evolutionstheorie\" (traducibile come \"Credenza nella creazione e teoria dell'evoluzione\"). In esso egli discuteva le conseguenze sulla fede della visione evoluzionista del mondo e sosteneva che l'evoluzione, pur presentando una sfida alla fede, non pu\u00f2 n\u00e9 confermarla n\u00e9 distruggerla; \u00e8 necessario tuttavia un approccio pacato da ambo i lati per non sconfinare in una spiegazione della totalit\u00e0 dell'esistenza, che renderebbe superflui Dio e la metafisica. La stessa posizione \u00e8 sostanzialmente ritrovabile nel discorso dell'udienza generale del 9 novembre 2005, in cui il papa commentava un'omelia di san Basilio:\nQuesto estratto dal discorso del Papa \u00e8 stato pi\u00f9 volte utilizzato per sostenere una posizione della Chiesa Cattolica favorevole al disegno intelligente. In esso tuttavia il Papa non intende negare la teoria dell'evoluzione, n\u00e9 sostenere la scientificit\u00e0 del disegno intelligente. Su quest'ultimo punto in particolare, la posizione della Chiesa \u00e8 sostanzialmente concorde. Per quanto essa sostenga la necessit\u00e0 di porre interrogativi importanti per contribuire al dibattito nella scienza, la Chiesa \u00e8 infatti in generale scettica quando la ricerca scientifica sconfina in ambito religioso e metafisico. Cos\u00ec si esprime Mons. Fiorenzo Facchini, docente di Antropologia e Paleontologia all'Universit\u00e0 di Bologna (Osservatore Romano, 16-I-2006):\nAnalogamente il cardinale Camillo Ruini ha affermato che, nel momento in cui dal disegno intelligente si inferisce l'esistenza di un'intelligenza creatrice, \u00e8 concreta la possibilit\u00e0 di sconfinare dai canoni della ricerca scientifica naturalistica.\nSempre Facchini tuttavia tiene a precisare che l'impossibilit\u00e0 di comprendere la creazione con metodi scientifici va considerata in entrambe le direzioni: se la scienza non permette di inferire la creazione, non permette neanche di falsificarla.\nNel dichiarare di accettare il naturalismo metodologico come parte della definizione di scienza, Facchini si allontana dai sostenitori del disegno intelligente su quello che \u00e8 il vero punto chiave della disputa. Tale posizione \u00e8 condivisa da altri cattolici, come l'astronomo gesuita padre George Coyne, gi\u00e0 direttore della Specola Vaticana, ma non \u00e8 accolta unanimemente.\nIn prima fila tra i detrattori si trova il cardinale di Vienna Christoph Schoenborn che ha espresso ampiamente la sua idea in un editoriale sul New York Times del 7.7.2005 dal titolo \"Scoprire il progetto nella natura\", editoriale che ha avuto un'enorme eco:\nLo stesso Schoenborn si \u00e8 in seguito espresso con toni pi\u00f9 moderati:\nSull'argomento si \u00e8 espresso il sacerdote e matematico George Coyne, direttore della specola vaticana e membro dell'Accademia Pontificia delle Scienze. In un'intervista del mensile Le Scienze ha dichiarato che il dibattito sull'ID \u00e8 di natura principalmente politica, ed \u00e8 portato avanti dalle \"confessioni cristiane fondamentaliste\", come battisti ed evangelici, orientati verso l'interpretazione letterale della bibbia, che manipolerebbero le persone per raggiungere l'affermazione delle loro credenze.\nConcetti chiave.\nComplessit\u00e0 irriducibile.\nDefinizione e applicazione nell'ambito del disegno intelligente.\nIl concetto di \"complessit\u00e0 irriducibile\" venne introdotto da Michael Behe nel suo libro del 1996, intitolato \"Darwin's Black Box\" (\"La scatola nera di Darwin\"), e definito come:\nBehe usa l'esempio della trappola per topi per illustrare il concetto di complessit\u00e0 irriducibile. Una trappola per topi consiste di diverse parti che interagiscono \u2014 la base, la molla, il blocco e il relativo gancio di fermo: tutte queste devono essere presenti perch\u00e9 la trappola funzioni.\nL'argomentazione della complessit\u00e0 irriducibile viene utilizzata per dimostrare l'impossibilit\u00e0, da parte della teoria dell'evoluzione di rendere conto dell'emergere di alcuni complessi sistemi biochimici cellulari: Behe e altri sostenitori del disegno intelligente affermano infatti che tali meccanismi, in quanto dotati di complessit\u00e0 irriducibile, non possono essersi evoluti gradualmente e che quindi devono essere stati progettati deliberatamente da qualche forma di intelligenza. I promotori del disegno intelligente sostengono che la selezione naturale, in base alla sua stessa definizione e modalit\u00e0 operativa, non pu\u00f2 aiutare nell'evoluzione di questi sistemi attraverso piccole modifiche successive, perch\u00e9 la funzionalit\u00e0 del sistema \u00e8 presente solo quando tutte le parti che lo compongono sono assemblate. Gli esempi di meccanismi irriducibilmente complessi fatti originalmente da Behe comprendevano il flagello batterico dell\"'E. coli\", la coagulazione del sangue, le ciglia, e il sistema immunitario adattivo.\nConfutazione della complessit\u00e0 irriducibile.\nLa principale critica all'applicazione dell'argomentazione della complessit\u00e0 irriducibile alla teoria dell'evoluzione si basa sulla constatazione che in tutti gli organismi viventi esistono parti che hanno pi\u00f9 funzioni contemporaneamente (molteplicit\u00e0 di funzioni) e funzioni che sono svolte da pi\u00f9 parti (ridondanza). Il transito da funzione a funzione di una singola parte sarebbe quindi graduale, e perfettamente compatibile con l'idea di evoluzione. Secondo tale critica l'esempio della trappola per topi o dell'orologio (quest'ultimo reso celebre da William Paley nella sua opera \"Teologia naturale\") non sono applicabili alla natura, ma solo ai manufatti.\nInoltre va considerato che, all'interno del processo evolutivo, parti che all'inizio sono semplicemente vantaggiose possono divenire essenziali solo in seguito; l'evoluzione, infatti procede per rimozione delle parti oltre che per loro aggiunta: questa obiezione \u00e8 detta \"scaffolding objection\" (\"obiezione dell'impalcatura\") ed afferma che una struttura a complessit\u00e0 irriducibile pu\u00f2 essere ottenuta attraverso una struttura che funge da \"impalcatura\" fintanto che la struttura non \u00e8 completa.\nGli stessi esempi di complessit\u00e0 irriducibile portati da Behe e dai suoi sostenitori sono stati, per\u00f2, confutati, sia quelli riguardanti sistemi artificiali come la trappola per topi che quelli biologici.\nSebbene il dibattito sulla validit\u00e0 scientifica della complessit\u00e0 irriducibile e della sua applicazione in confutazione della teoria dell'evoluzione non sia terminato, cos\u00ec come per il disegno intelligente in generale, anche nel caso della complessit\u00e0 irriducibile il parere quasi unanime della comunit\u00e0 scientifica \u00e8 negativo. Tale posizione \u00e8 stata evidenziata anche a seguito di un processo negli Stati Uniti: il processo \"Dover\" \u00e8 giunto alla conclusione che \"le affermazioni del professor Behe sulla complessit\u00e0 irriducibile sono state confutate negli articoli scientifici a revisione paritaria [\"peer-reviewed\"] e sono stati largamente rigettati dalla comunit\u00e0 scientifica\".\nComplessit\u00e0 specificata.\nDefinizione.\nNell'ambito del disegno intelligente, il concetto di \"complessit\u00e0 specificata\" \u00e8 stato sviluppato negli anni 1990 dal matematico, filosofo e teologo William Dembski. Dembski sostiene che quando qualcosa mostra una complessit\u00e0 specificata (ovvero \u00e8 qualcosa al tempo stesso complesso e \"specificato\") si pu\u00f2 inferire che sia stato prodotto da una causa intelligente (ovvero \u00e8 stato progettato), piuttosto che sia il risultato di processi naturali. Egli fornisce i seguenti esempi: \u00abUna singola lettera dell'alfabeto \u00e8 specificata senza essere complessa. Una lunga frase composta da lettere casuali \u00e8 complessa senza essere specificata. Un sonetto di Shakespeare \u00e8 sia complesso che specificato\u00bb. Dembski sostiene che i dettagli delle creature viventi possono essere caratterizzati in modo simile, in particolare le \"forme\" assunte dalle sequenze molecolari in molecole biologiche funzionali come il DNA.\nInoltre, Dembski definisce come \"complex specified information\" (\"informazione complessa specificata\", CSI) un evento stocastico che abbia una probabilit\u00e0 di realizzarsi per caso inferiore a 10\u2212150, il \"limite di probabilit\u00e0 universale\". Tale valore corrisponde all'inverso del limite superiore del \"numero totale di [possibili] eventi specificati nel corso di tutta la storia cosmica\", cos\u00ec come \u00e8 stato calcolato da Dembski. Dembski argomenta che il CSI non pu\u00f2 essere generata solo dai meccanismi naturali conosciuti della legge fisica e del caso, o da una loro combinazione. Egli sostiene che ci\u00f2 avviene perch\u00e9 tali leggi possono solo variare o perdere informazione, ma non la producono, e il caso pu\u00f2 produrre informazioni complesse non specificate o informazioni specificate non complesse, ma non CSI; Dembski fornisce un'analisi matematica che a suo parere dimostrerebbe che le leggi e il caso, anche operando assieme, non possono produrre ICS.\nConfutazione.\nLa validit\u00e0 concettuale della complessit\u00e0 specificata \u00e8 decisamente negata dalla comunit\u00e0 scientifica.\nLa critica pi\u00f9 comune al concetto di complessit\u00e0 specificata riguarda la sua applicabilit\u00e0 al meccanismo di selezione evolutiva. La comunit\u00e0 del disegno intelligente utilizza la complessit\u00e0 specificata per individuare quelle strutture naturali (principalmente sistemi biologici) che sarebbero troppo complesse per essere sorte unicamente come risultato della selezione naturale e dunque, sempre secondo la comunit\u00e0 dell'ID, al di l\u00e0 delle capacit\u00e0 del meccanismo evolutivo. La critica sottolinea l'assenza in questo modello dell'evoluzione della fase di selezione a fianco di quella di mutamento casuale: piccoli cambiamenti, la cui probabilit\u00e0 \u00e8 molto pi\u00f9 elevata della CSI, sarebbero selezionati e usati come base per mutamenti successivi. Per questo motivo, l'evoluzione attraverso la selezione \u00e8 in grado di spiegare la complessit\u00e0 osservata nei sistemi biologici, come evidente dalle tecniche di progettazione di sistemi ad elevata complessit\u00e0 in campo elettronico, aeronautico e automobilistico, in cui problemi troppo complessi per i progettisti umani vengono risolti tramite algoritmi evolutivi.\nNell\"'Illusione di Dio\", Richard Dawkins solleva una obiezione logica, affermando che spiegare la complessit\u00e0 improbabile tramite un \"intelligent designer\" sposta solo il problema poich\u00e9, sostiene, tale progettista dovrebbe essere almeno altrettanto complesso.\nUniverso finemente regolato.\nUn altro argomento portato avanti dai promotori del disegno intelligente riguarda le caratteristiche dell'universo in cui viviamo, che definiscono un \"universo finemente regolato\", un universo, cio\u00e8, in cui i valori delle costanti universali avrebbero proprio quei valori necessari alla vita e che non potrebbero essere solamente dovuti al caso. Il sostenitore del disegno intelligente e socio del \"Center for Science and Culture\" Guillermo Gonzalez afferma che se uno qualunque di questi valori fosse anche solo appena differente, l'universo risultante sarebbe drammaticamente differente, rendendo impossibile la formazione di molti elementi chimici e strutture dell'Universo, come le galassie. Per questo motivo, secondo i sostenitori del disegno intelligente, \u00e8 necessario un progettista intelligente della vita per assicurare che le caratteristiche necessarie ad essa fossero presenti.\nLa risposta quasi unanime della comunit\u00e0 scientifica \u00e8 stata che questa affermazione non pu\u00f2 essere sottoposta a verifiche e non \u00e8 scientificamente produttiva; anche nel caso in cui fosse presa in considerazione a puro titolo speculativo, questa affermazione sarebbe difficilmente sostenuta dalle prove. Victor Stenger e altri critici affermano che sia il disegno intelligente che la forma debole del principio antropico, la quale asserisce che le leggi della fisica devono permettere la vita poich\u00e9 noi osserviamo che la vita esiste, sono delle tautologie, in quanto, a suo dire, equivalgono ad affermare che la vita sia in grado di esistere perch\u00e9 l'Universo \u00e8 in grado di sostenerla.\nL'argomentazione basata sull'estrema improbabilit\u00e0 di un universo che supporti la vita viene vista come un \"argumentum ad ignorantiam\", perch\u00e9 assumerebbe implicitamente che nessun'altra forma di vita sia possibile oltre quella nota (sciovinismo del carbonio); in condizioni differenti la vita come la conosciamo potrebbe non esistere, ma al suo posto potrebbe esserci un tipo differente di vita..\nInfine alcuni critici suggeriscono come i parametri fondamentali sembrino in qualche modo interconnessi tra loro, e che i calcoli fatti da matematici e fisici indichino l'elevata probabilit\u00e0 dell'emergere di un universo simile al nostro.\nDilemma di Haldane.\nIl \"dilemma di Haldane\" si riferisce ad un limite sulla velocit\u00e0 del processo di evoluzione favorevole, calcolata in primo luogo da John Burdon Sanderson Haldane nel 1957 e chiarita ulteriormente dai commentatori successivi. I critici dell'evoluzione, ed in particolare i fautori del disegno intelligente, affermano come questo dilemma sia scientificamente insoluto dalla comunit\u00e0 scientifica e che suggerisca l'inadeguatezza del meccanismo neodarwiniano nella spiegazione dell'evoluzione biologica. In particolare, il creazionista Walter ReMine ha affermato che l'evoluzione da un antenato comune di esseri umani e scimmie non avrebbe potuto avvenire in cinque milioni di anni, proprio a causa del dilemma di Haldane.\nNel suo \"The Cost of Natural Selection\" Haldane sintetizza cos\u00ec il problema:\nLe critiche all'applicazione di ReMine del dilemma di Haldane si basano sull'assunzione che il tasso di sostituzione di un gene vantaggioso ogni 300 sia sufficiente a differenziare due specie (la cui differenza genetica \u00e8 dovuta anche a mutazioni genetiche \"neutrali\"): in altre parole, fintanto che non si conosceranno le differenze genetiche non-neutrali tra esseri umani e scimpanz\u00e9 non sar\u00e0 possibile determinare se il dilemma di Haldane sia o meno applicabile all'evoluzione umana. Ulteriori critiche sono avanzate sulla stima del costo di sostituzione di un gene e sulla riduzione di tale costo dovuta alla sostituzione simultanea di pi\u00f9 geni.\nAltre critiche al disegno intelligente.\nMancanza di una revisione scientifica paritaria.\nDembski ha scritto che \"forse il motivo migliore [per essere scettici su questa teoria] \u00e8 che il disegno intelligente deve ancora stabilirsi come un fiorente programma di ricerca scientifica\". I critici infatti affermano che i promotori del disegno intelligente, non sottoporrebbero articoli alle riviste relative alle scienze naturalistiche con revisione paritaria, o imposterebbero una \"revisione tra pari\" solo di sostenitori del disegno intelligente. I promotori ribattono che il problema semmai \u00e8 limitato alle riviste di biologia ma che comunque anche in questo ramo alcuni articoli basati sulla loro teoria sono stati pubblicati con revisione paritaria su questo tipo di riviste. Affermano inoltre che la difficolt\u00e0 per una presenza pi\u00f9 massiccia in riviste di biologia \u00e8 dovuta al fatto che i concetti a supporto del disegno intelligente verrebbero costantemente esclusi dal discorso scientifico principale. Essi affermano che ci\u00f2 avviene perch\u00e9 gli argomenti del disegno intelligente sfidano i principi di uno stretto naturalismo filosofico e uniformitarianismo che sarebbero, a loro parere, accettati senza un reale fondamento dal grosso della comunit\u00e0 scientifica. Quindi i sostenitori del disegno intelligente ritengono che la ricerca orientata verso un progettista intelligente venga spesso rigettata semplicemente perch\u00e9 devia da queste \"convinzioni dogmatiche\", senza considerare i meriti delle loro specifiche affermazioni. Oltre a questa spiegazione vengono aggiunte altre motivazioni, quali i lenti tempi di pubblicazione delle riviste e la necessit\u00e0, a questo stadio, di ampliare la base dei ricercatori interessati diffondendo i concetti del Disegno Intelligente in libri e organizzando conferenze sull'argomento. Per esempio, in un'intervista del 2001 William Dembski afferm\u00f2 che sottopone pochi articoli alle riviste revisionate pariteticamente a causa sia dei loro lenti tempi di stampa sia perch\u00e9 in questo momento \u00e8 necessario fare opera di informazione pubblicando libri sull'argomento e svolgendo dibattiti e conferenze, cosa che tra l'altro permette di riceverne un maggior profitto in termini economici.\nSecondo i critici la tesi di un pregiudizio sistemico naturalistico sarebbe un attacco \"ad hominem\", studiato per coprire la mancanza di successi significativi nel produrre dati o teorie scientificamente testabili e verificabili, sostenendo che esiste una cospirazione nei loro confronti. Inoltre affermano che questo \u00e8 un argomento comunemente usato dai sostenitori di opinioni pseudoscientifiche (soprattutto dagli entusiasti degli UFO), e che il pregiudizio percepito \u00e8 semplicemente il risultato del fatto che il disegno intelligente non sarebbe scientifico n\u00e9 adeguatamente supportato.\nI sostenitori del disegno intelligente non solo respingono l'accusa di attacchi \"ad hominem\", affermando di rispecchiare semplicemente la realt\u00e0 delle cose, ma rivolgono la stessa accusa ai critici della loro teoria indicando a sostegno di questo la frequenza e l'intensit\u00e0 di attacchi personali svolti sia su web che sulla stampa nei confronti dei sostenitori del disegno intelligente, oltre a documentare casi specifici di persone rimosse dai loro incarichi di insegnamento o di ricerca solo per aver manifestato interesse per il disegno intelligente.\nRiguardo alla pubblicazione su riviste con revisione paritaria fanno inoltre notare che per esempio nel 2004 un articolo di Stephen C. Meyer, Direttore del \"Discovery Institute's Center for Science &amp; Culture\", apparve nella rivista revisionata pariteticamente, \"Proceedings of the Biological Society of Washington\"; il riferimento \u00e8 significativo perch\u00e9 tale rivista \u00e8 collegata allo Smithsonian Institute che \u00e8 una dei pi\u00f9 noti e autorevoli istituti nel campo delle scienze naturali. Per questo motivo, la rilevanza di questo articolo \u00e8 stata pesantemente criticata dai critici pi\u00f9 radicali del disegno intelligente che lo vedono come \"un edificio retorico tramite omissione di fatti rilevanti, citazioni selezionate, analogie sbagliate, demolizione di argomenti deboli e interpretazioni tendenziose\".. A tali attacchi i sostenitori della teoria hanno risposto osservando che le argomentazioni a favore del disegno intelligente presenti nell'articolo sono tutte documentate e dettagliate proprio facendo riferimento a debolezze reali della teoria neo-darwiniana, e che l'unico motivo per criticarne le argomentazioni risiederebbe nelle conclusioni che derivano dai fatti presentati e che demoliscono la credibilit\u00e0 del paradigma neo-darwiniano. Il clamore conseguente alla disputa e ha portato l'editore della rivista ad avallare una risoluzione pubblicata dall'\"American Association for the Advancement of Science\" (un'associazione che promuove un approccio strettamente naturalistico alla scienza e quindi ritenuta di parte dai sostenitori del disegno intelligente) che affermava non esistere prove scientifiche credibili a supporto del disegno intelligente. Le ragioni della rivista per disconoscere l'articolo vennero tuttavia negate da Richard Sternberg, che era caporedattore all'epoca in cui l'articolo venne presentato, e successivamente lasci\u00f2 la direzione editoriale al momento della sua pubblicazione.\nQuesto fatto \u00e8 indicativo di una polarizzazione netta di posizioni sulla scientificit\u00e0 del disegno intelligente. I critici dell'articolo imputano a Sternberg pregiudizi creazionisti in materia, essendo egli anche membro della direzione editoriale del \"Baraminology Study Group\", un'organizzazione con un'agenda creazionista; tuttavia il Baraminology Study Group, e l'interessato, affermano invece che Stemberg non \u00e8 affatto un creazionista ed anzi nell'ambito di tale organizzazione agisce principalmente come revisore scettico. Di conseguenza, questo fatto viene citato dai sostenitori del disegno intelligente come prova evidente dello stretto controllo naturalistico sulle riviste del settore, anche in considerazione del fatto che lo stesso Sternberg ha lamentato di essere stato \"bersaglio di rappresaglie e molestie\" in una successiva causa di lavoro, citando a supporto di ci\u00f2 una lettera dello United States Office of Special Counsel.\nI promotori del disegno intelligente hanno anche portato come prova di revisione tra pari un articolo di Michael Behe e David W. Snoke pubblicato nella rivista \"Protein Science\" nel 2004. La sopra citata polarizzazione delle posizioni sarebbe ulteriormente dimostrata dal fatto che, pur non potendo eccepire sulla qualit\u00e0 e sulla revisione dell'articolo, i critici hanno messo in dubbio la sua pertinenza alla questione in discussione perch\u00e9 esso non conterrebbe una teoria del disegno n\u00e9 farebbe alcun tentativo di modellare un processo del disegno intelligente o proporre alternative all'evoluzione neo-darwiniana. A ci\u00f2 viene ribattuto che tale critica \u00e8 pretestuosa perch\u00e9 il disegno intelligente \u00e8 supportato pesantemente dall'articolo in quanto esso mostra l'irriducibilit\u00e0 di un sistema biochimico apparentemente non evolvibile con l'aiuto del solo paradigma neo-darwiniano caso+necessit\u00e0.\nIpotesi sul progettista.\nLe argomentazioni del disegno intelligente sono formulate in termini secolari ed evitano intenzionalmente di identificare il progettista o i progettisti che presuppongono. Sebbene il progettista non venga identificato in un dio, di fatto gli argomenti proposti dal disegno intelligente ipotizzano spesso implicitamente che il progettista sia intervenuto con mezzi soprannaturali: se, da una parte, William Dembski afferma in \"The Design Inference\" che l'introduzione della vita sulla Terra da parte di alieni sia compatibile con le sue ipotesi, lo stesso Dembski ammette poi che \u00abnessun progettista intelligente che sia esclusivamente fisico avrebbe potuto provvedere all'origine dell'universo o della vita\u00bb. I principali sostenitori del disegno intelligente hanno rilasciato dichiarazioni ai propri sostenitori in cui affermano di credere che il progettista sia il Dio cristiano, escludendo quindi le altre religioni.\nSecondo molti critici i ricercatori del disegno intelligente dovrebbero spiegare perch\u00e9 gli organismi vennero progettati come sono, sostenendo che molti esempi presenti in biologia renderebbero l'ipotesi del progetto improbabile. Per esempio Jerry Coyne dell'Universit\u00e0 di Chicago si chiede:\n Al riguardo, Michael Behe ha scritto in \"Darwin's Black Box\" che noi non siamo capaci di comprendere le motivazioni del progettista, per cui \u00e8 impossibile rispondere in maniera definitiva a queste domande: \u00abCaratteristiche che ci colpiscono come strane, potrebbero esser state date dal progettista per vari motivi [...] per ragioni artistiche, per mettersi in mostra, per qualche scopo pratico non ancora individuabile, o per qualche ragione non intuibile\u00bb. D'altra parte i critici come Coyne obiettano che la possibilit\u00e0 di motivi mutuamente contraddittori e \"non intuibili\", cos\u00ec come l'esistenza di progetti non ottimali indicherebbe che il disegno intelligente non \u00e8 falsificabile e quindi non \u00e8 scientifico.\n\"Cosa (o chi) ha progettato il progettista?\".\nSollevando la questione della necessit\u00e0 di un progettista per gli oggetti a complessit\u00e0 irriducibile, il disegno intelligente solleva anche la questione se il progettista debba a sua volta essere progettato e se s\u00ec cosa o chi avrebbe progettato il progettista. In particolare i critici argomentano nel modo seguente.\n1. In base alle sue stesse argomentazioni ogni progettista capace di creare complessit\u00e0 irriducibili deve essere anch'esso irriducibilmente complesso.\n2. Se alla domanda \"chi lo ha progettato?\" si risponde con argomenti teologici, invocando una causa non causata come una divinit\u00e0, l'obiezione \u00e8 che il disegno intelligente si ridurrebbe al creazionismo religioso.\n3. Se venisse postulata l'esistenza anche di una singola causa non causata nell'universo, ci\u00f2 contraddirebbe l'assunto fondamentale del disegno intelligente, per cui ogni oggetto complesso richiede un progettista.\n4. Se, in caso contrario, la successione di progettisti potesse continuare all'infinito, l'obiezione \u00e8 che questo creerebbe un paradosso logico nel disegno intelligente, lasciando cos\u00ec pendente la questione della creazione del primo progettista.\nQuindi, secondo gli oppositori, qualsiasi tentativo di aggiustare le ipotesi del disegno intelligente, o produrrebbe una contraddizione, o lo ridurrebbe a un credo nel creazionismo religioso. In quest'ultimo caso non vi sarebbe contraddizione alcuna ma il disegno intelligente cesserebbe di essere una teoria falsificabile e perderebbe la sua abilit\u00e0 di autosostenersi come teoria scientifica. In particolare Richard Dawkins, sostiene che il disegno intelligente prenderebbe semplicemente la complessit\u00e0 richiesta per l'evoluzione della vita spostandola sul \"progettista\" senza spiegare come la complessit\u00e0 si sia generata in primo luogo.\nI sostenitori del disegno intelligente controbattono che l'intera argomentazione \u00e8 basata su un ragionamento errato:\n1. Anche se \u00e8 vero che un progettista capace di creare complessit\u00e0 irriducibili deve essere necessariamente pi\u00f9 complesso di ci\u00f2 che ha generato, il disegno intelligente non ha affatto tra i suoi assunti fondamentali che ogni oggetto o entit\u00e0 complessa debba richiedere un progettista; questo \u00e8 un requisito, che deriva semmai dall'applicazione di un assioma strettamente naturalistico che non solo non \u00e8 dimostrato, ma anzi \u00e8 proprio l'oggetto del contendere; sarebbero quindi proprio i sostenitori del neo-darwinismo a cadere in contraddizione logica svolgendo un ragionamento circolare.\n2. Nelle argomentazioni non \u00e8 necessario introdurre argomenti teologici, invocando una causa non causata come una divinit\u00e0, perch\u00e9 il disegno intelligente si limita all'inferenza del progetto senza andare oltre alla ricerca delle motivazioni e della natura del progettista; \u00e8 del tutto indifferente da questo punto di vista che vi sia un progettista primo o che vi sia una catena infinita di progettisti; quindi non richiede affatto come presupposto il creazionismo religioso.\n3. Inoltre la metodologia stessa della scienza naturalistica deve accettare una regressione all'infinito di modelli e spiegazioni relativi ai fenomeni naturali; sarebbe quindi completamente contraddittorio accusare di paradosso logico il disegno intelligente, che limita volutamente i suoi obiettivi, quando semmai questa accusa e l'affermazione di Dawkins sarebbero a maggior ragione applicabili alla scienza naturalistica.\nQuindi, secondo i sostenitori, nella metodologia e nelle argomentazioni del disegno intelligente non ci sarebbe alcuna contraddizione logica, o confusione con il creazionismo religioso e il disegno intelligente manterrebbe a pieno titolo le sue caratteristiche di teoria scientifica.\n\"Argumentum ad ignorantiam\".\nMolte critiche sono state fatte sia al concetto di disegno intelligente che al movimento ad esso associato.\nAlcuni critici hanno sostenuto che molti punti sollevati dai promotori del disegno intelligente ricordano l'argumentum ad ignorantiam. In questo tipo di errore logico, qualcuno sostiene che la mancanza di prove a supporto di un punto di vista sia una prova del punto di vista di qualcun altro (ad esempio: \"La scienza non pu\u00f2 spiegarlo, quindi \u00e8 opera di Dio\"). Viene citata per esempio la richiesta da parte di Michael Behe per una spiegazione pi\u00f9 dettagliata dell'evoluzione storica dei sistemi molecolari che, secondo i critici, sembrerebbe presumere una dicotomia dove o l'evoluzione o il progetto sono la spiegazione giusta, e ogni fallimento percepito dell'evoluzione diventa una vittoria del progetto. I critici affermano invece che in termini scientifici, \"l'assenza di prove non \u00e8 prova dell'assenza\" di spiegazioni naturalistiche dei tratti osservati negli organismi viventi. I sostenitori del disegno intelligente obiettano per\u00f2 che dal punto di vista filosofico gli argomenti ad ignorantiam puri sono nella vita reale estremamente rari e fanno riferimento soprattutto a situazioni ad elevata implausibilit\u00e0 (come il famoso \"drago nel garage\" di Sagan). Nella maggior parte dei casi pratici, i ragionamenti sono inferenze alla migliore spiegazione possibile, e la loro verosimiglianza pu\u00f2 aumentare fin quasi alla certezza utilizzando implicitamente la forma logica del modus tollens per la quale, avendo 2 proposizioni p e\u00a0q e sapendo che p implica\u00a0q (p\u2192q), dalla negazione di\u00a0q si pu\u00f2 dedurre la negazione di p (!q =&gt; !p). Nel caso dell'evoluzione biologica la proposizione p afferma che l'evoluzione \u00e8 avvenuta secondo il meccanismo neo-darwiniano e la proposizione \u00a0q (implicata da p) riguarda la presenza di conferma sperimentale e di plausibilit\u00e0 statistica di tale meccanismo nel generare la complessit\u00e0 biologica. Dopodich\u00e9, rilevata l'estrema implausibilit\u00e0 probabilistica di una evoluzione per mutazione puramente casuale (in base alla complessit\u00e0 molecolare, morfologica e funzionale, alla statistica genetica, e ai riscontri fossili), si pu\u00f2 sostenere che vale !q, deducendone poi !p e utilizzandolo a supporto dell'ipotesi del disegno intelligente.\nUna delle critiche pi\u00f9 comuni \u00e8 che il disegno intelligente invocherebbe un \"Dio dei vuoti\", cio\u00e8 i promotori del disegno intelligente riempirebbero i vuoti esplicativi nell'attuale teoria evoluzionista con credenze speculative. I sostenitori del disegno intelligente considerano queste critiche come la conseguenza naturale ma errata del naturalismo filosofico che precluderebbe per definizione la possibilit\u00e0 di contemplare la possibilit\u00e0 di cause sovrannaturali come spiegazioni scientifiche razionali. Affermano quindi che sarebbe presente all'interno della comunit\u00e0 scientifica un pregiudizio sistemico contro le loro idee e le loro ricerche, pregiudizio basato sull'assunzione, puramente naturalistica e non necessaria, che la scienza dovrebbe solo fare riferimento a cause naturali. Argomentano invece che tale presupposto metodologico non sarebbe n\u00e9 necessario n\u00e9 utile per lo svolgimento della ricerca scientifica e anzi la limiterebbe portando all'eliminazione sistematica e indebita di qualsiasi ipotesi progettuale reale anche in presenza di indizi scientifici macroscopici.\nMovimento del disegno intelligente.\nIl movimento per il disegno intelligente \u00e8 una campagna organizzata per promuovere le argomentazioni del disegno intelligente in ambito pubblico, principalmente negli USA. Il movimento sostiene che il disegno intelligente svela i limiti metodologici dell'approccio scientifico e della secolare filosofia del naturalismo. In particolare, i suoi appartenenti sostengono che la scienza, facendo affidamento sul naturalismo, richiede l'adozione di una filosofia naturalistica che, ipotizzando il mondo naturale come un sistema chiuso retto da leggi naturali interne immutabili e immodificabili dall'esterno, rifiuta a priori, e come metodo, ogni spiegazione che contenga una causa interna o esterna sovrannaturale o teleologica. Il punto di partenza \u00e8 quindi una visione non strettamente naturalistica della scienza e che in questa visione il disegno intelligente sarebbe in grado di far entrare a pieno titolo il teismo e l'intervento diretto di Dio nella creazione del mondo tra gli argomenti pienamente compatibili con la scienza, e questo perch\u00e9, contrariamente al Creazionismo scientifico non richiede n\u00e9 utilizza nei suoi argomenti argomenti a supporto diretto della natura di una divinit\u00e0. Alla luce di due visioni metafisiche cos\u00ec distanti, il dibattito sul disegno intelligente non poteva da entrambe le parti limitato all'ambito puramente scientifico. Si spiegano cos\u00ec le dichiarazioni di Phillip E. Johnson, considerato il padre del \"movimento per il disegno intelligente\":\nPer inquadrare correttamente il tipo di dibattito in corso \u00e8 opportuno citare anche dichiarazioni del campo opposto riguardo alla presunta inattaccabilit\u00e0 concettuale e alle conseguenze metafisiche del naturalismo materialistico. Cos\u00ec Richard Dawkins dichiara:\nIl movimento per il disegno intelligente \u00e8 in gran parte il risultato degli sforzi del \"think tank\" \"the Discovery Institute\", e del suo \"Center for Science and Culture\". La \"strategia del cuneo\" del Discovery Institute e la sua aggiunta, la campagna \"Teach the Controversy\" (\"Insegna la controversia\"), sono campagne intese a sponsorizzare le idee del disegno intelligente presso l'opinione pubblica e i politici. In particolare questa attivit\u00e0 di divulgazione guarda agli amministratori della scuola pubblica e ai rappresentanti di stato e federali, perch\u00e9 nell'insegnamento dell'evoluzione le argomentazioni del disegno intelligente vengano presentate nel programma di studi scientifici della scuola pubblica accanto a quelle delle teorie neo-darwiniane. Il Discovery Institute riconosce apertamente che singoli e istituzioni private che condividono una visione metafisica non puramente materialista hanno donato milioni di dollari per sostenere il loro programma di ricerca e di divulgazione in modo che \"si disfi non solo del Darwinismo, ma anche della sua eredit\u00e0 culturale\".\nI critici sostengono che invece di produrre dati scientifici originali per sostenere le asserzioni del disegno intelligente, il Discovery Institute avrebbe fatto soprattutto promozione politica della teoria presso il pubblico, i funzionari dell'istruzione e i legislatori. Viene spesso menzionato che ci sarebbe un conflitto tra ci\u00f2 che i principali propositori del disegno intelligente dicono al pubblico attraverso i media, e quello che dicono nei seminari svolti in ambito cristiano conservatore, e che il Discovery Institute avrebbe tra le sue politiche quella di tenere nascosta la propria agenda. Questo, sostengono, sarebbe la prova che le \"attivit\u00e0 (del movimento) tradiscono un piano aggressivo e sistematico per promuovere non solo il creazionismo del disegno intelligente, ma la visione religiosa del mondo che gli sta dietro.\" Questi rilievi vengono respinti dai sostenitori del disegno intelligente. Trattare solo gli aspetti scientifici dell'evoluzione nei dibattiti sull'insegnamento sarebbe invece una prova che le argomentazioni del disegno intelligente non sono religiose ma partono da dati scientifici, mentre \u00e8 perfettamente legittimo trattare le conseguenze metafisiche di una teoria in sedi diverse da quelle scientifiche. Fanno inoltre rilevare come non si pu\u00f2 accusare il movimento di avere un'attivit\u00e0 nascosta visto che i seminari e i dibattiti in ambito cristiano sono svolti alla luce del sole.\nIl gi\u00e0 citato Richard Dawkins, biologo e professore all'Universit\u00e0 di Oxford, paragona l'\"insegnamento della controversia\" con l'insegnare che la Terra \u00e8 piatta, perfettamente lecito in un corso di storia, ma non in uno di scienze. \"Se dai l'idea che ci sono due scuole di pensiero all'interno della scienza, una che dice che la Terra \u00e8 rotonda e l'altra che dice che la Terra \u00e8 piatta, stai fuorviando i bambini.\"\nIl disegno intelligente \u00e8 stato al centro di diverse campagne politiche controverse e di sfide legali, riguardanti tentativi di introdurre la descrizione del disegno intelligente nelle classi di scienze della scuola pubblica, come alternativa alla teoria evoluzionistica vista come una \"teoria in crisi\".\nIn Europa a militare su questo fronte troviamo R\u00e9my Chauvin, naturalista e parapsicologo, con cattedra di Psicofisiologia alla Facolt\u00e0 delle Scienze di Strasburgo che a questo tema ha dedicato il libro \"La biologia dello spirito. Lo sviluppo degli esseri viventi al di l\u00e0 di ogni evoluzionismo\", dove discute il mistero delle origini della vita e dell'intelligenza nel quale introduce il concetto di \"volont\u00e0 programmatrice\" determinante negli indirizzi dell'evoluzione.\nDibattito sul disegno intelligente.\nIl dibattito sul disegno intelligente si incentra essenzialmente su tre questioni:\nI sostenitori del disegno intelligente sostengono in generale che la scienza non debba limitarsi a spiegazioni strettamente naturalistiche dei fenomeni, cio\u00e8 spiegazioni basate sul presupposto di un mondo chiuso completamente autoconsistente in termini di spiegazioni naturali immutabili. In questa visione escludere spiegazioni non strettamente naturalistiche (con il possibile intervento anche di cause trascendenti la realt\u00e0 naturale visibile) limiterebbe lo spettro delle possibilit\u00e0, in particolare quando le spiegazioni naturalistiche falliscono nello spiegare un certo fenomeno o una certa tipologia di fenomeni, mentre il disegno intelligente fornisce spiegazioni molto semplici e parsimoniose alle origini della vita e dell'universo. I propositori sostengono che le prove supportano fortemente tali spiegazioni, perch\u00e9 esempi delle cosiddette complessit\u00e0 irriducibile e complessit\u00e0 specificata, sembrano rendere altamente irragionevole che la complessit\u00e0 e la diversit\u00e0 della vita possano essere venute in essere unicamente tramite mezzi naturali. Infine essi sostengono che la neutralit\u00e0 religiosa richiede che nelle scuole l'insegnamento dell'evoluzione avvenga presentando sia la teoria neodarwiniana che quella del disegno intelligente. Inoltre i sostenitori del disegno intelligente fanno rilevare che, a causa dell'assenza di qualsiasi presupposto religioso nelle argomentazioni scientifiche di tale teoria, il suo insegnamento nelle classi di scienze non viola minimamente le leggi che negli USA sanciscono la separazione tra scienza e religione.\nSecondo i critici del disegno intelligente, non solo questo avrebbe fallito nello stabilire un ragionevole dubbio circa i difetti proposti per le teorie scientifiche accettate, ma non avrebbe presentato neanche un caso degno di essere considerato seriamente n\u00e9 un caso credibile a sostegno della pubblica utilit\u00e0 di tale insegnamento nella scuola. Pi\u00f9 in generale, i critici sostengono che esso non soddisferebbe gli standard legali minimi per non essere identificato come un tentativo di imporre una credenza religione, cosa che negli Stati Uniti \u00e8 vietata dalla costituzione. Viene inoltre argomentato che i sostenitori della liceit\u00e0 di una trattazione scientifica di fenomeni non strettamente naturali starebbero grossolanamente fraintendendo la questione e, addirittura, la natura e lo scopo della scienza stessa. Questo rilievo \u00e8 decisamente respinto dai sostenitori del disegno intelligente perch\u00e9, essendo in questione proprio la definizione di scienza, sarebbe concettualmente errato presupporre la validit\u00e0 a priori della definizione naturalistica.\nTra queste due posizioni esiste una fetta di opinione pubblica che \u00e8 generalmente comprensiva verso le posizioni del Deismo/Teismo, e quindi desidererebbe una forma di compromesso tra le due posizioni. In questo ambito vi sono molti che, pur non essendo convinti o quantomeno non prendendo posizione nel merito delle argomentazioni scientifiche proposte dal disegno intelligente, condividono la visione di molti sostenitori del disegno intelligente secondo cui lo scientismo sarebbe in fondo anch'esso una religione, che promuove il secolarismo e il materialismo nel tentativo di eliminare la religione dalla vita pubblica. In tal senso l'opera di promozione del disegno intelligente viene vista come un modo, legittimo come quello perseguito dai proponenti una visione materialista, per riportare la religione ad un ruolo centrale nel campo dell'istruzione e di altre sfere pubbliche.\nComicit\u00e0.\nIl vignettista Sidney Harris ha incluso tra le sue vignette sulla scienza molte immagini riguardanti il creazionismo e l'intelligent design."}
{"id": "2770529", "revid": "787565", "url": "https://it.wikipedia.org/wiki?curid=2770529", "title": "Luigi Faggioni", "text": "Per le sue azioni gli venne concessa la Medaglia d'Oro al Valor Militare nel 1941.\nBiografia.\nDopo l'Accademia Navale ricopr\u00ec vari incarichi, specialmente su unit\u00e0 siluranti ma anche sul cacciatorpediniere Zeffiro e come insegnante nelle Scuole C.R.E.M.; nel 1937 venne posto in comando di MAS e successivamente ufficiale di ordinanza dell'ammiraglio Eugenio di Savoia. Nel giugno 1940, alla vigilia del secondo conflitto mondiale, fu assegnato alla 1\u00aa Flottiglia MAS, successivamente rinominata in X\u00aa Flottiglia MAS.\nL'azione per la quale gli venne concessa la decorazione fu quella del 25 marzo 1941: sei barchini esplosivi presero di mira diverse unit\u00e0 nemiche nella baia di Suda, a Creta, affondando fra l'altro l'incrociatore \"York\". L'incursione, con al comando l'allora tenente di vascello Luigi Faggioni, venne effettuata appunto da sei MTM che riuscirono a forzare durante la notte le ostruzioni della baia e rimasero in attesa fino a che le luci dell'alba permisero di individuare chiaramente le sagome degli obbiettivi ancorati in rada. Il barchino pilotato dal sottotenente di vascello Angelo Cabrini, centr\u00f2 lo \"York\", che si adagi\u00f2 sul fondale, ma con danni talmente gravi che non venne comunque recuperato; un secondo barchino, pilotato dal sergente cannoniere Emilio Barberi, che per l'azione verr\u00e0 decorato con la medaglia d'oro al valor militare, centr\u00f2 la petroliera \"Pericles\", mentre un terzo barchino, pilotato dallo stesso Faggioni, manc\u00f2 il suo bersaglio programmato centrando un molo. Le altre tre unit\u00e0 ebbero problemi di natura meccanica o relativi ai malesseri dei piloti dovuti alle condizioni estreme nelle quali operavano; gli equipaggi causarono quindi l'affondamento dei loro mezzi. Faggioni venne preso prigioniero dagli inglesi.\nDopo la sua liberazione nel 1944 partecip\u00f2 alle ultime fasi della campagna d'Italia come comandante in seconda di Mariassalto, il nome dei reparti incursori del Regno d'Italia dopo l'8 settembre 1943. Finita la guerra, ebbe il comando prima del 6\u00ba e poi del 4\u00ba Gruppo Dragaggio e, dopo la promozione a capitano di fregata, il comando della 1\u00aa Squadriglia Torpediniere.\nDopo la promozione a capitano di vascello nel 1956, ebbe prima il comando del Centro Subacqueo ed Incursori del Varignano (La Spezia), la sede del COMSUBIN e quindi quello del 5\u00ba Gruppo Navale. Nel 1960 partecip\u00f2 ai lavori del Consiglio Superiore delle Forze Armate; promosso contrammiraglio, nel gennaio 1963 assunse il comando del Comar di La Spezia.\nDopo la promozione ad ammiraglio di divisione e la residua carriera, venne posto in ausiliaria, e promosso ammiraglio di squadra nella riserva della Marina Militare."}
{"id": "2770531", "revid": "61051", "url": "https://it.wikipedia.org/wiki?curid=2770531", "title": "SNCASO SO.6020 Espadon", "text": ""}
{"id": "2770533", "revid": "484362", "url": "https://it.wikipedia.org/wiki?curid=2770533", "title": "Chiesa di San Zeno al Foro", "text": "La chiesa di San Zeno al Foro \u00e8 una chiesa di Brescia, situata in Piazza del Foro lungo via dei Musei, accanto ai resti del Capitolium. Edificata nel corso del Settecento sulla precedente chiesa medievale, appare man mano sullo sfondo dell'odierna Via Musei per chi la percorre da Piazza della Loggia, tanto che \u00e8 possibile intravederla fin da Porta Bruciata. Assieme alle rovine romane domina inoltre la scena della piazza, aiutata dalla fantasiosa ringhiera barocca del suo sagrato. Conserva al suo interno pregiate opere pittoriche di autori locali dell'epoca.\nStoria.\nIl nucleo originario della chiesa \u00e8 da collocarsi in epoca medioevale, probabilmente attorno al XII secolo. Il luogo viene dedicato a San Zeno, ottavo vescovo di Verona durante la seconda met\u00e0 del IV secolo venerato, come molte altre figure di epoca paleocristiana, per le sue opere di evangelizzazione e, soprattutto, come protettore dei pescatori d'acqua dolce, poich\u00e9 pare che pescasse da s\u00e9 nell'Adige i pesci per il proprio pranzo. La chiesa sub\u00ec un radicale rifacimento in epoca barocca per volere del giovane parroco Giovanni Pietro Dolfin, nobile patrizio veneto, che in seguito ricostruir\u00e0 radicalmente anche la chiesa di San Lorenzo: la nuova fabbrica venne portata a termine nel 1745, portando il luogo all'aspetto attuale.\nStruttura.\nEsterno.\nLa chiesa, posta esattamente all'incrocio fra Via Musei, l'antico decumano massimo della Brescia romana, e Piazza del Foro, retaggio a sua volta dell'originario foro, \u00e8 un esempio molto coerente di barocchetto bresciano. L'edificio \u00e8 preceduto da un breve sagrato delimitato da una cancellata barocca in ferro con pilastri marmorei sormontati da putti e coppie di delfini attorcigliati. La facciata \u00e8 molto semplice, in muratura intonacata, divisa su due ordini architettonici di paraste composite e coronata da un timpano curvilineo. Dell'originario edificio medievale si conserva oggi solamente l'abside romanica poligonale in cotto, decorata da archetti.\nInterno.\nL'impianto dell'edificio \u00e8 longitudinale, a navata unica senza transetto e due cappelle per lato. L'ordine composito esterno \u00e8 ripetuto internamente come ordine parietale di lesene a tutta altezza.\nOpere.\nLa chiesa contiene una notevole quantit\u00e0 di opere d'arte molto preziose, soprattutto di tipo pittorico, per la maggior parte apposte in epoca settecentesca. Spiccano le \"Storie del Nuovo Testamento\", ciclo di quattro tele dipinto da Antonio Paglia nel 1741: due sono poste ai due lati dell'ingresso (\"Ges\u00f9 nell'orto\" e il \"Battesimo di Cristo\") e due ai lati del presbiterio (l'\"Annunciazione\" e la \"Nascita di Ges\u00f9\"). Un'altra pala di Antonio Paglia fu sostituita nel 1888, sul primo altare a destra, di marmo pregiato con disegni artistici, da una tela dedicata al \"Sacro Cuore di Ges\u00f9\" di Cesare Bortolotti.\nOpere del bolognese Francesco Monti sono invece la \"Piet\u00e0 di San Zeno\", al secondo altare sinistro, e la \"Morte di sant'Anna\" sopra l'ingresso laterale nord, precedentemente pala del secondo altare a destra e qui sostituita nel 1857 da \"Sant'Anna morente\" di Luigi Campini.\n\u00c8 invece di Giuseppe Tortelli la pala del primo altare a sinistra, dedicata ai \"Santi Erasmo e Venanzio\". Elemento artistico di valore \u00e8 il complesso scultoreo barocco dell'altare maggiore: una sottile balaustra di pilastrini in marmo giallo ed elementi in ferro battuto sembra abbracciare l'altare, sul quale si innalza un prestigioso tabernacolo tempestato di lapislazzuli e pietre rare, sormontato da una tribuna in marmo ceruleo a forma di facciata di chiesa in stile rococ\u00f2, sostenuta da colonnine tortili. La pala, del 1739, \u00e8 opera del milanese Giovanni Battista Sassi.\nNotevoli anche gli stalli lignei del coro, sempre opera settecentesca di bottega bresciana: gli schienali, undici in tutto, sono suddivisi da lesene e sopra ognuno di essi \u00e8 posto un medaglione sagomato raffigurante un episodio della vita e dei miracoli di San Zeno. A sinistra dell'ingresso \u00e8 posta la preziosa urna in legno dorato in cui \u00e8 esposta la salma di San Rusticiano. La teca barocca, tra l'altro, sostitu\u00ec la pi\u00f9 antica arca funeraria del santo, il cui unico frammento superstite \u00e8 oggi conservato nel museo di Santa Giulia.\nL'organo.\nNella chiesa vi \u00e8 l'organo a canne Tonoli \"Opus 14\", costruito nel 1877 in sostituzione di uno strumento pi\u00f9 antico di cui si conservano solo le attuali canne di facciata, appartenenti al registro principale 8'. Lo strumento, poi rimaneggiato da Diego Porro, ha una tastiera di 61 tasti e una pedaliera a leggio di 18. \nSulla parete opposta del presbiterio, vi sono una cantoria e una cassa priva di canne riproducenti quelle dell'organo dirimpetto e realizzate soltanto con scopo prospettico."}
{"id": "2770535", "revid": "125655516", "url": "https://it.wikipedia.org/wiki?curid=2770535", "title": "Nigeria ai Giochi olimpici", "text": "La Nigeria ha partecipato per la prima volta ai Giochi olimpici nel 1952.\nGli atleti nigeriani hanno vinto 26 medaglie ai Giochi olimpici estivi, mentre non hanno mai vinto ai Giochi olimpici invernali.\nIl Comitato Olimpico Nigeriano venne creato e riconosciuto dal CIO nel 1951."}
{"id": "2770536", "revid": "324090", "url": "https://it.wikipedia.org/wiki?curid=2770536", "title": "Criteri di riparto della giurisdizione", "text": ""}
{"id": "2770541", "revid": "11959", "url": "https://it.wikipedia.org/wiki?curid=2770541", "title": "Haal", "text": ""}
{"id": "2770543", "revid": "298229", "url": "https://it.wikipedia.org/wiki?curid=2770543", "title": "Erik de Bruin", "text": "Nel 1993 ha avuto una squalifica di 4 anni per doping dopo essere stato trovato positivo al testosterone.\n\u00c8 sposato con la nuotatrice irlandese Michelle Smith dalla quale ha avuto due figlie: Emma e Laura.\nBiografia.\nLa sorella minore Corrie de Bruin \u00e8 stata anch'essa una lanciatrice di peso e disco a livello olimpico.\nDoping.\nDe Bruin venne trovato positivo ad un test antidoping nell'agosto 1993. Il campione prelevato rilevava un livello molto alto di testosterone e la presenza di tracce di hCG.\nNel novembre dello stesso anno la Commissione Disciplinare della Federazione Olandese di atletica leggera (KNAU) decise comunque di assolverlo per insufficienza di prove.\nLa Federazione internazionale di atletica leggera (IAAF) non ha per\u00f2 accettato questa sentenza squalificandolo dalle competizioni per quattro anni."}
{"id": "2770546", "revid": "61051", "url": "https://it.wikipedia.org/wiki?curid=2770546", "title": "SNCASO SO.4050 Vautour", "text": ""}
{"id": "2770556", "revid": "574302", "url": "https://it.wikipedia.org/wiki?curid=2770556", "title": "Senegal ai Giochi olimpici", "text": "Il Senegal ha partecipato per la prima volta ai Giochi olimpici nel 1964.\nGli atleti senegalesi hanno vinto una medaglia ai Giochi olimpici estivi, mentre non hanno mai partecipato ai Giochi olimpici invernali.\nIl Comitato Nazionale Olimpico e Sportivo Senegalese, creato nel 1961, venne riconosciuto dal CIO nel 1963."}
{"id": "2770557", "revid": "6923", "url": "https://it.wikipedia.org/wiki?curid=2770557", "title": "Guyzware", "text": "La \u00e8 una societ\u00e0 di sviluppo videogiochi giapponese fondata il 3 marzo 2006. Nel corso degli anni, alla societ\u00e0, \u00e8 stato affidato lo sviluppo di numerosi videogiochi derivati da anime, manga e/o light novel."}
{"id": "2770560", "revid": "1310927", "url": "https://it.wikipedia.org/wiki?curid=2770560", "title": "Floriana Football Club", "text": "Il Floriana Football Club \u00e8 una societ\u00e0 calcistica maltese con sede nella citt\u00e0 di Floriana.\nFondato nel 1894, il club milita nella massima divisione del campionato maltese ed \u00e8 a tutt'oggi uno dei pi\u00f9 titolati del paese, avendo vinto 26 volte il Campionato maltese di calcio (record nazionale, condiviso con lo ), 20 volte la Coppa di Malta e 2 volte la Supercoppa di Malta.\nNella stagione 2020-21 ha partecipato alla BOV Premier League, la massima divisione nazionale.\nStoria.\nIl club fu fondato nel 1894 (il secondo tutt'ora esistente a fare la sua comparsa a Malta) a seguito della penetrazione inglese nell'isola, e fin dagli esordi si \u00e8 messo in luce come uno dei club di maggior successo del calcio maltese; sua infatti la vittoria nel primo campionato, disputatosi nel 1909-10.\nIn coabitazione con lo , il Floriana ha di fatto dominato il calcio maltese fino agli anni '70, riuscendo a raggiungere il record (ancora imbattuto) di 4 vittorie consecutive in campionato fra il 1949 ed il 1953. Nella stagione 1961-62 riusc\u00ec a vincere il titolo senza perdere nemmeno un incontro, impresa mai pi\u00f9 eguagliata.\nDopo il raggiungimento della seconda stella nel 1968 e la vittoria nel campionato 1976-77, si apr\u00ec per il club un lungo periodo di appannamento, culminato con la prima storica retrocessione in First Division nel 1985. Subito raggiunta la promozione, la squadra \u00e8 tornata sulla vetta del calcio maltese con la conquista del \"double\" campionato-Coppa di Malta nella stagione 1992-93.\nNel mese di febbraio del 2014 l'italiano Riccardo Gaucci \u00e8 diventato proprietario del club, restando alla guida della squadra fino all'ottobre 2020. La stagione 2019-20 ha visto il club tornare alla conquista del titolo nazionale, 27 anni dopo l'ultima affermazione, a seguito della decisione presa dal comitato direttivo della Malta Football Association dopo la fine anticipata del campionato.\nColori e simboli.\nColori.\nFra il 1894 ed il 1905 il Floriana adott\u00f2 una divisa a scacchi rossi e verdi. Gli attuali colori sociali del club (verde e bianco a strisce verticali) furono introdotti a seguito di una amichevole disputata contro i Royal Irish Fusiliers, al tempo dislocati a Floriana. Da questo episodio deriva uno dei primi soprannomi della squadra, \"Tal-Irish\" (\"irlandesi\").\nSimboli ufficiali.\nStemma.\nLo stemma della squadra raffigura un leone, simbolo di Floriana, ripreso dall'emblema del Gran Maestro dell'Ordine di Malta Manoel de Vilhena, alla cui iniziativa si deve la creazione della citt\u00e0. Sormontato da due stelle dorate, rappresentanti il raggiungimento delle 20 vittorie in campionato, riporta il motto latino della squadra \"Ex ludis virtus\".\nStatistiche.\nStatistiche nelle competizioni UEFA.\nIl Floriana vanta 30 partecipazioni alle coppe europee, con l'esordio datato 1961; in quella data, la squadra fu eliminata dagli ungheresi dell' nel turno preliminare di Coppa delle Coppe, e fu il primo club maltese ad ospitare un match internazionale sull'isola. L'anno successivo vide l'esordio dei bianco-verdi in Coppa dei Campioni, con l'eliminazione questa volta patita ad opera degli inglesi dell'.\nIl Floriana \u00e8 riuscito a passare il turno solamente in tre occasioni, la prima delle quali nella Champions League 1993-94 (con una doppia vittoria ai danni dei lituani dell'. Nel turno successivo la squadra riusc\u00ec ad ottenere un pareggio interno (0-0) con i campioni del Portogallo del , che non ne evit\u00f2 comunque l'eliminazione. Nel 1999 la squadra riusc\u00ec a qualificarsi per la seconda volta al turno successivo in una competizione europea, questa volta ai danni dei gallesi dell' in Coppa Intertoto. Nel 2020, eliminando i nordirlandesi del grazie ad una vittoria in trasferta per 1-0, il Floriana ha raggiunto per la prima volta il terzo turno in una competizione europea; la squadra \u00e8 stata poi eliminata al turno successivo perdendo ai rigori contro gli estoni del .\nTra gli altri risultati degni di nota si riportano una vittoria per 1-0 contro il nella Coppa delle Coppe 1972-73, un 1-1 ottenuto contro i campioni di Grecia del nella Coppa dei Campioni 1977-78 e, in tempi pi\u00f9 recenti, un pareggio interno per 3-3 con i serbi della nel primo turno della Europa League 2017-18.\n\"Tabella aggiornata al 24 settembre 2020\".\nIncontri con squadre italiane.\nIl Floriana ha incontrato solamente una volta una squadra italiana in una competizione ufficiale UEFA. In quell'occasione, \u00e8 stato eliminato dall' al primo turno della Coppa delle Coppe 1978-79, con un punteggio complessivo di 1-8.\nTifoseria.\nGemellaggi e rivalit\u00e0.\nLa rivalit\u00e0 tradizionalmente pi\u00f9 sentita \u00e8 quella nei confronti del , le cui radici sono da ricercarsi nella vicinanza geografica fra le rispettive citt\u00e0, che confinano l'una con l'altra, e nei frequenti scontri al vertice fra le due squadre. La partita viene spesso soprannominata \"derby\", e vede la partecipazione di numerosi tifosi a supporto delle due squadre. \nPer ragioni storiche (le due squadre dominarono di fatto il calcio maltese dai suoi esordi fino agli anni '70), \u00e8 presente una rivalit\u00e0 anche nei confronti degli ; lo scontro fra le due squadre \u00e8 spesso chiamato \"Old Firm\", con riferimento al tradizionale scontro fra e in Scozia.\nLa rivalit\u00e0 presente all'inizio del '900 fra i biancoverdi ed il St. George's Football Club, le due squadre pi\u00f9 antiche del paese, si \u00e8 andata appannando col tempo, a causa del declino della compagine di Cospicua.\nOrganico.\nRosa 2020-2021.\n\"Aggiornata al 25 novembre 2020.\""}
{"id": "2770563", "revid": "7", "url": "https://it.wikipedia.org/wiki?curid=2770563", "title": "Henri Bataille", "text": ""}
{"id": "2770568", "revid": "118533227", "url": "https://it.wikipedia.org/wiki?curid=2770568", "title": "Tre croci (romanzo)", "text": "Tre croci \u00e8 un romanzo dello scrittore italiano Federigo Tozzi scritto nel 1918 in pochi giorni e pubblicato nel 1920 dall'editore Treves.\nNello scrivere il romanzo Tozzi si ispir\u00f2 alla morte di Niccol\u00f2 ed Enrico Torrini che sopravvissero per tre anni al suicidio del fratello Giulio, un antiquario senese per il quale l'autore aveva scritto l'articolo intitolato \"Per Giulio Torrini\" pubblicato il 28 dicembre 1915 su \"La Vedetta Senese\".\nNell'archivio Tozzi \u00e8 conservato il manoscritto autografo composto da 301 carte scritte sul \"recto\" e riportanti la numerazione sul \"verso\" che porta correzioni minime (tre aggiunte al capitolo XV documentate da otto carte con diversa numerazione) oltre al dattiloscritto originale e le stesse bozze per la stampa che l'autore corresse di suo pugno.\nNel febbraio del 1920, poco prima della sua morte avvenuta il 21 marzo dello stesso anno, Tozzi ricevette a Milano, da Giovanni Beltrami direttore di Treves, una copia del romanzo appena stampato che venne poi messo nella sua bara al momento della sepoltura.\nTrama.\nL'autore narra l'ultimo periodo di vita dei fratelli Gambi: Giulio, che possiede una libreria antiquaria, Niccol\u00f2, che commercia in antichit\u00e0 false, Enrico, rilegatore di libri. I tre, dopo essere vissuti nel discreto benessere grazie al lascito paterno, si trovano ormai in rovina.\nRicevuta una somma di denaro in prestito dal cavaliere Orazio Nicchioli che si \u00e8 fatto anche garante di una cambiale, i tre fratelli ne incassano altre con la complicit\u00e0 di Giulio che appone la firma falsa del cavaliere. Ma il cavaliere Nicchioli viene messo al corrente del grave fatto da un impiegato della banca; Giulio, non resistendo alla vergogna dello scandalo e alle eventuali conseguenze penali, si suicida impiccandosi nel suo negozio.\nNiccol\u00f2 cerca invece di reagire e trova un impiego come agente di assicurazioni ma, sofferente di gotta come i fratelli, muore poco dopo per un colpo apoplettico, mentre Enrico, che dopo la morte del fratello maggiore Giulio \u00e8 stato cacciato da casa, si riduce all'accattonaggio e muore all'Ospizio di Mendicit\u00e0. Lola e Chiarina, le nipoti, insieme a Modesta, la moglie di Niccol\u00f2, acquistano tre croci uguali che mettono sulle tombe di Giulio, Niccol\u00f2 ed Enrico.\nRomanzo cittadino.\n\"Tre croci\", come scrive Francesca Bernardini Napoletano, \u00ab... \u00e8 romanzo rigorosamente cittadino: Siena \u00e8 rappresentata con una tecnica tra cubista ed espressionista, ma la descrizione, di valore simbolico, si sofferma spesso sul degrado di mura e angoli di strada. La campagna fa da velario lontano, spesso velata dalla nebbia, e ha la funzione di attivare la memoria e la riflessione\u00bb.\nLa critica.\nSecondo Giuseppe Antonio Borgese l'opera \u00e8 da considerarsi il capolavoro di Tozzi \u00abper il superamento della prospettiva autobiografica a favore dell'oggettivit\u00e0 e dell'impersonalit\u00e0, vale a dire per il ritorno ai canoni della narrativa naturalistica e verista\u00bb.\nDi diverso parere \u00e8 Giacomo Debenedetti il quale ritiene che Tozzi, nel negare \u00abil possesso, la feticizzazione capitalistica della roba\u00bb, annulla il modello del Verga e \u00abrovescia i dispositivi e le motivazioni... del romanzo positivistico, deterministico e borghese\u00bb\nSandro Maxia analizza il personaggio di Giulio in termini cristologici come fa anche Luigi Baldacci che per\u00f2 si sofferma sulla tematica tozziana dell'\"indecifrabilit\u00e0\" del reale simile a quella pirandelliana.\nCarlo Cassola, che confronta Tozzi con Verga, scrive: \u00abl'ultimo capitolo \u00e8 il pi\u00f9 bello del romanzo, e un capolavoro in senso assoluto: sta alla pari col finale dei Malavoglia. Si pu\u00f2 dire che \u00e8 solo in quest'ultimo capitolo che Tozzi si libera di quell'autobiografismo che gli aveva impedito di prendere le distanze dai personaggi, di vederli col necessario distacco. In altre parole, che gli aveva impedito di uscire da s\u00e9, cio\u00e8 di uscire dall'ambito del romanzo esistenzialista per cimentarsi nel romanzo sociale\u00bb."}
{"id": "2770570", "revid": "1427733", "url": "https://it.wikipedia.org/wiki?curid=2770570", "title": "\u0126amrun Spartans Football Club", "text": "L'\u0126amrun Spartans Football Club \u00e8 una societ\u00e0 calcistica maltese con sede nella cittadina di \u0126amrun. Milita nella BOV Premier League, massima divisione del campionato maltese. \nNel 2021 si \u00e8 laureata campione di massima divisione, dopo l'interruzione anticipata del torneo disposta dalla Malta Football Association\nStoria.\nDisputa le sue partite casalinghe nel Victor Tedesco, stadio con 6.000 posti a sedere. \nHa vinto 8 campionati maltesi, 6 Coppe di Malta e 5 Supercoppe di Malta. \nI colori sociali sono il rosso e il nero.\n\u0126amrun Spartans nelle coppe europee.\nL'\u0126amrun Spartans ha partecipato 8 volte alle Coppe europee; il miglior risultato \u00e8 un passaggio del turno nella Coppa delle Coppe 1984-85, quando i rossoneri hanno eliminato il Ballymena United, compagine nordirlandese.\nOltre questo piazzamento si registrano solo eliminazioni nel primo turno, spesso con un largo margine di gol.\nOrganico.\nRosa 2020-2021.\n\"Aggiornata al 12 aprile 2021.\"\nCollegamenti esterni.\nSito ufficiale"}
{"id": "2770578", "revid": "122188895", "url": "https://it.wikipedia.org/wiki?curid=2770578", "title": "Comes sacrarum largitionum", "text": "Il comes sacrarum largitionum era un \"officium\" civile dell'Impero romano, creato da Costantino I. Era posto alle dipendenze del principe, assistendolo nelle sue mansioni: in particolare per quanto riguarda i donativi e gli stipendi da concedere alle truppe: pertanto la sua funzione era di fondamentale importanza per assicurare al principe la fedelt\u00e0 delle truppe. \nPi\u00f9 in generale la sua funzione si esplicava nell'esazione delle tasse e nella gestione della cassa. Sotto il suo controllo ricadevano anche le miniere e le zecche di Stato.\nNelle sue mansioni era assistito da una serie di funzionari di rango inferiore:"}
{"id": "2770580", "revid": "107098", "url": "https://it.wikipedia.org/wiki?curid=2770580", "title": "Giro di Galizia", "text": ""}
{"id": "2770587", "revid": "15200", "url": "https://it.wikipedia.org/wiki?curid=2770587", "title": "Iugatio-capitatio", "text": "La iugatio-capitatio \u00e8 il sistema di esazione fiscale messo a punto da Diocleziano, che determina l'ammontare dell'annona.\nFinalit\u00e0.\nTale sistema combinava due imposte preesistenti, la \"iugatio\" (che colpiva le rendite fondiarie) e la \"capitatio\" (che colpiva le persone fisiche). Secondo tale metodologia il complesso delle terre coltivabili veniva suddiviso, nelle varie diocesi, in base al tipo di coltura e al loro rendimento, in unit\u00e0 fiscali dette \"iuga\", mentre la popolazione veniva invece suddivisa in unit\u00e0 fiscali dette \"capita\". Il valore assegnato a \"iuga\" e \"capita\" non era fisso, ma variava in base alle singole province e alle necessit\u00e0 del bilancio statale.\nProprio per razionalizzare in un insieme organico la massa delle imposte, Diocleziano impose la fusione di tutte le imposte dirette, fondiarie e personali, in un'unica imposta, appunto la \"iugatio-capitatio\", prelevata sull'insieme dei fattori produttivi: uomini, bestie, terre, dopo avere stabilito l'imponibile sulla base di un gigantesco catasto della ricchezza dell'intero Impero.\nLa \"iugatio-capitatio\" fin\u00ec per\u00f2 con il legare il contadino alla terra, contribuendo alla formazione dei servi della gleba: infatti, cos\u00ec come una terra senza contadino non pu\u00f2 essere sottoposta a imposta, vale lo stesso per un contadino senza terra. Cos\u00ec il governo romano vincol\u00f2 una grande massa di contadini alla terra, mentre per tassare quelli senza terra (commercianti, industriali) Costantino I introdusse una nuova tassa, \"auri lustralis collatio\", particolarmente gravosa per i soggetti colpiti.\nDurata.\nIl sistema fiscale romano della \"iugatio-capitatio\" sopravvisse fino alla fine del VII secolo per poi scomparire sotto il regno di Giustiniano II. Era un sistema fiscale che stabiliva in anticipo l'ammontare delle tasse da pagare in natura (ma spesso pagate in denaro per aderazione), senza tener conto di carestie, pestilenze, terremoti, inondazioni, devastazioni dei barbari, cattivi raccolti. Le autorit\u00e0 erano disposte a ridurre i carichi fiscali solo in caso di catastrofi molto gravi, che non potevano passare inosservate. Le fonti attestano che, in caso di anni di cattivo raccolto, i cittadini che non riuscivano a racimolare il necessario per pagare le tasse (di norma in natura, salvo nei casi di aderazione) abbandonavano spesso per la disperazione i loro possedimenti per sfuggire agli esattori.\nL'imperatore Anastasio (491-518) ridusse le tasse e abol\u00ec l'imposta lustrale ma quando Eraclio I (610-641) nel 628 riprese ai Persiani la Siria e l'Egitto, fu costretto, per pagare i debiti contratti con la Chiesa e per riempire le vuote casse statali, ad aumentare in modo insostenibile la pressione fiscale nelle province appena recuperate, nonostante fossero state pesantemente devastate dalla guerra contro i Persiani e quindi non in grado di fornire buoni raccolti. Il restaurato dominio bizantino in Siria e in Egitto divenne cos\u00ec rapidamente impopolare, non solo per l'insostenibile pressione fiscale, ma anche per la persecuzione dei Monofisiti e delle altre minoranze religiose o eresie. I contribuenti della Siria e dell'Egitto, impossibilitati a pagare e consci che se non avessero pagato si sarebbero dovuti aspettare confische e ulteriori duri provvedimenti, preferirono sottomettersi agli invasori arabi, che, anche se li costringevano a pagare tasse discriminatorie (i musulmani erano esentati), erano perlomeno tasse pi\u00f9 basse di quelle imperiali. Inoltre gli arabi erano pi\u00f9 tolleranti dal punto di vista religioso rispetto ai bizantini.\nGiustiniano II separ\u00f2 la tassa personale da quella del terreno, elevando le tasse personali (che colpirono tutti) e portando a un aumento dei contadini liberi."}
{"id": "2770589", "revid": "122601150", "url": "https://it.wikipedia.org/wiki?curid=2770589", "title": "Alon Stein", "text": ""}
{"id": "2770590", "revid": "371529", "url": "https://it.wikipedia.org/wiki?curid=2770590", "title": "EastEnders", "text": "EastEnders \u00e8 una soap opera inglese, per la prima volta trasmessa nel Regno Unito su BBC One il 19 febbraio 1985.\nTutt'oggi \u00e8 uno degli show pi\u00f9 popolari nel Regno Unito. La trama di \"EastEnders\" gira attorno alle vite degli abitanti del fantomatico \"Borough of Walford\" collocato nel profondo Est di Londra.\nLe principali vicende vedono protagonisti i residenti di Albert Square, una tipica piazza Vittoriana e le sue strada vicine, chiamate Bridge Street, Turpin Road e George Street, e che comprendono un pub, un mercato all'aperto, un night club, un community centre, un caff\u00e8 e varie piccole attivit\u00e0, e un grande parco.\nOriginariamente la serie era in onda con due episodi da mezz'ora a settimana. Nel 2015 quattro episodi a settimana sono in onda sul canale BBC One, con repliche su BBC Three e una \"omnibus edition\", che ripropone tutti gli episodi della settimana senza interruzioni, in onda la domenica pomeriggio. Creata dalla produttrice Julia Smith e dallo scrittore Tony Holland, \"EastEnders\" \u00e8 rimasto un programma significativo in termini di successo per la BBC e per il gradimento del pubblico, soprattutto in riferimento alla tradizione dei \"British television drama\", che hanno portato alla ribalta argomenti e tab\u00f9 scottanti mai visti prima nella televisione inglese."}
{"id": "2770593", "revid": "76963", "url": "https://it.wikipedia.org/wiki?curid=2770593", "title": "Enrico Giachino", "text": "Sottotenente di complemento, Medaglia d'argento e medaglia d'oro al valor militare alla memoria.\nLa vita.\nDopo essersi diplomato al Regio Istituto Tecnico di Torino \"Germano Sommeiller\", Enrico Giachino, gi\u00e0 impiegato alla Fiat, si iscrisse alla facolt\u00e0 di economia e commercio dell'Universit\u00e0 di Torino.\nNel 1941 fu chiamato alle armi e divenne sottotenente di complemento nel 15\u00b0 Reggimento Autieri, al momento dell'armistizio dell'8 settembre 1943 decise di non arrendersi ai tedeschi ed entr\u00f2 nella resistenza dandosi alla macchia nella zona di Vi\u00f9 nelle Valli di Lanzo.\nCon il nome di battaglia di \"Erich\" organizz\u00f2 le prime bande armate, costituite soprattutto da ex militari sbandati. Fece parte del 1\u00b0 Comitato Militare Regionale Piemontese (CMRP) come rappresentante delle Brigate Matteotti.\nIl 31 marzo 1944 fu catturato da membri della Federazione dei Fasci Repubblicani nella sacrestia della chiesa di San Giovanni a Torino, assieme ai compagni, mentre si teneva una riunione clandestina del CMRP.\nIncarcerato e processato a Torino dal Tribunale speciale per la sicurezza dello Stato nei giorni 2 e 3 aprile, venne condannato a morte e fucilato il 5 aprile 1944 nel Poligono Nazionale del Martinetto di Torino da un plotone della Guardia Nazionale Repubblicana insieme a Franco Balbis, Quinto Bevilacqua, Giulio Biglieri, Paolo Braccini, Eusebio Giambone, Massimo Montano e Giuseppe Perotti.\nGli fu conferita la Medaglia d'oro al valor militare alla memoria. \u00c8 sepolto nel Cimitero monumentale di Torino."}
{"id": "2770595", "revid": "240860", "url": "https://it.wikipedia.org/wiki?curid=2770595", "title": "Errico Giachino", "text": ""}
{"id": "2770597", "revid": "121258575", "url": "https://it.wikipedia.org/wiki?curid=2770597", "title": "King's Men", "text": "I King's Men, gli uomini del re \u00e8 una compagnia di attori a cui apparteneva William Shakespeare (1564-1616) per gran parte della sua carriera.\nStoria.\nPrecedentemente noti come The Lord Chamberlain's Men, durante il regno della regina Elisabetta I, diventarono i King's Men nel 1603, quando re Giacomo I ascese al trono e divenne patrono della compagnia. Il patentino reale del 19 maggio 1603 mostra i nomi degli attori in questo ordine: Lawrence Fletcher, William Shakespeare, Richard Burbage, Augustine Phillips, John Heminges, Henry Condell, William Sly, Robert Armin, Richard Cowley, \" e il resto dei loro compagni ...\" I nove citati per nome divennero i Grooms of the Chamber. Il 15 marzo 1604, ad ognuno dei nove uomini nominati nel patentino sono stati forniti quattro metri e mezzo di stoffa rossa per la processione dell'incoronazione."}
{"id": "2770598", "revid": "94875180", "url": "https://it.wikipedia.org/wiki?curid=2770598", "title": "Giorgia Apollonio", "text": "Giorgia \u00e8 sorella della giocatrice di curling Federica Apollonio e figlia della giocatrice di curling Claudia Alver\u00e0.\nCarriera agonistica.\nNazionale.\nIl suo esordio con la nazionale italiana allievi di curling \u00e8 stato il festival olimpico europeo della giovent\u00f9 (\"european youth olympic winter festival\") del 2005, disputato a Monthey, in Svizzera: in quell'occasione l'Italia si piazz\u00f2 al quarto posto.\nNel 2005 entra nella formazione della nazionale junior con cui ha partecipato a due campionati mondiali junior ed a quattro challenge europei junior.\nNel 2005 entra nella formazione della nazionale misti con cui ha partecipato a due campionati europei misti.\nNel 2006 entra nella formazione della nazionale assoluta con cui ha partecipato a cinque campionati mondiali ed a sei campionati europei.\nIn totale Giorgia vanta 165 presenze in azzurro, di cui 111 partite con la nazionale assoluta. Il miglior risultato dell'atleta \u00e8 la medaglia d'argento ottenuta ai campionati europei del 2006 disputati a Basilea, in Svizzera. Questo \u00e8 il miglior risultato ottenuto dalla nazionale italiana femminile, eguagliato solo nel 1982 dalla squadra capitanata da Maria Grazia Lacedelli.\nIl 5 gennaio 2006 sconfiggendo la squadra polacca per 13 a 0 partecipa alla miglior vittoria della nazionale italiana junior femminile di curling di sempre.\nCAMPIONATI\nNazionale assoluta: 111 partite\nNazionale junior: 42 partite\nNazionale misti: 7 partite\nNazionale allievi: 5 partite\nPercentuale di gioco.\nIl campionato di cui \u00e8 registrata la miglior prestazione di Giorgia con la squadra nazionale \u00e8 il mondiale del 2012 disputato a Lethbridge, in cui gioc\u00f2 con una percentuale media di precisione del 78%, toccando il massimo di 84% nella partita contro la Svizzera (persa 4-8). Al suo debutto con la nazionale junior nel mondiale junior di Pinerolo nel 2005 gioc\u00f2 con una percentuale media di precisione di appena 50%, risultata la pi\u00f9 bassa tra tutte le atlete partecipanti, arrivando alla percentuale di 43% nella partita contro gli USA (vinta 10-4).\nCampionati italiani.\nGiorgia ha preso parte ai campionati italiani di curling con il Curling Club Tofane ed \u00e8 stata 3 volte campionessa d'Italia:\nIncarichi sociali e sportivi.\nGiorgia nel 2012 \u00e8 stata allenatrice della nazionale italiana junior femminile di curling, accompagnando la squadra al challenge europeo junior di Copenaghen, in Danimarca.\nCAMPIONATI DA ALLENATORE\nNazionale junior femminile:"}
{"id": "2770604", "revid": "6923", "url": "https://it.wikipedia.org/wiki?curid=2770604", "title": "Cicia", "text": "Cicia (pronunciato [\u00f0i\u00f0ia]) \u00e8 un'isola delle Figi del gruppo Lau (o arcipelago orientale) ed ha natura vulcanica. La sua superficie \u00e8 di 34\u00a0km\u00b2. Le sue coordinate sono: latitudine 17,75 \u00b0 S, longitudine 179,33 \u00b0 W.\nL'isola di Cicia \u00e8 abitata e dotata di un aeroporto, l'\"aeroporto Cicia\".\nSul suo territorio \u00e8 stata introdotta la \"gazza australiana\" (\"Gymnorhina tibicen\"), uccello appartenente alla famiglia Artamidae, al fine di controllare i parassiti del cocco."}
{"id": "2770610", "revid": "116944", "url": "https://it.wikipedia.org/wiki?curid=2770610", "title": "Legge feudale", "text": ""}
{"id": "2770614", "revid": "118031", "url": "https://it.wikipedia.org/wiki?curid=2770614", "title": "Eastenders", "text": ""}
{"id": "2770618", "revid": "1305772", "url": "https://it.wikipedia.org/wiki?curid=2770618", "title": "Tiny Music... Songs from the Vatican Gift Shop", "text": "Tiny Music... Songs From The Vatican Gift Shop \u00e8 il terzo album in studio del gruppo musicale statunitense Stone Temple Pilots, pubblicato il 26 marzo 1996 dalla Atlantic Records.\nDescrizione.\nRispetto alle precedenti pubblicazioni, l'album si caratterizza per sonorit\u00e0 atipiche per il gruppo: molti dei brani infatti presentavano uno stile pi\u00f9 vicino al rock anni sessanta; Inoltre, i testi furono in gran parte composti dal frontman Scott Weiland durante la sua permanenza in prigione nel 1995 per possesso di cocaina ed eroina. Nonostante gli attacchi da parte della critica specializzata, il disco ottenne un buon successo commerciale\nDall'album furono estratti i singoli \"Big Bang Baby\", \"Trippin' on a Hole in a Paper Heart\" e \"Lady Picture Show\". La relativa tourn\u00e9e promozionale, invece, non si svolse regolarmente poich\u00e9 Weiland fu obbligato a seguire un programma di riabilitazione che per\u00f2 alla fine del 1996 si rivel\u00f2 del tutto inutile."}
{"id": "2770630", "revid": "599013", "url": "https://it.wikipedia.org/wiki?curid=2770630", "title": "Frantz Kruger", "text": "Ha un primato personale nel lancio del disco di 70,32 m che \u00e8 anche il record continentale africano. In carriera ha vinto un bronzo alle olimpiadi di Sydney 2000. In carriera ha vinto due titoli africani nel disco (1998, 2004)."}
{"id": "2770635", "revid": "29494134", "url": "https://it.wikipedia.org/wiki?curid=2770635", "title": "Nicol\u00f2 Zucchelli", "text": ""}
{"id": "2770641", "revid": "1543377", "url": "https://it.wikipedia.org/wiki?curid=2770641", "title": "Citt\u00e0 del Michigan (A-B)", "text": "Lista delle citt\u00e0 del Michigan, Stati Uniti d'America, comprendente tutti i comuni dello Stato (\"city\", \"village\", \"township\" e \"charter township\").\nI dati sono dell'USCB riferiti al censimento del 2000 e ad una stima del 01-07-2007."}
{"id": "2770643", "revid": "104458", "url": "https://it.wikipedia.org/wiki?curid=2770643", "title": "Citt\u00e0 del Michigan (C)", "text": "Lista delle citt\u00e0 del Michigan, Stati Uniti d'America, comprendente tutti i comuni dello Stato (\"city\", \"village\", \"township\" e \"charter township\").\nI dati sono dell'USCB riferiti al censimento del 2000 e ad una stima del 01-07-2007."}
{"id": "2770644", "revid": "4252", "url": "https://it.wikipedia.org/wiki?curid=2770644", "title": "Citt\u00e0 del Michigan (D-F)", "text": "Lista delle citt\u00e0 del Michigan, Stati Uniti d'America, comprendente tutti i comuni dello Stato (\"city\", \"village\", \"township\" e \"charter township\").\nI dati sono dell'USCB riferiti al censimento del 2000 e ad una stima del 01-07-2007."}
{"id": "2770650", "revid": "110157", "url": "https://it.wikipedia.org/wiki?curid=2770650", "title": "Monkey Chop", "text": "Monkey Chop \u00e8 un singolo di Dan-I, pubblicato nel 1979 da Island Records in formato 7\" e 12\".\nIl disco.\n\"Monkey Chop\", scritta da Selmore Lewinson e prodotta dallo stesso Dan-I, ha riscosso molto successo a livello europeo ed \u00e8 stata l'unica del cantante ad aver avuto particolare successo."}
{"id": "2770651", "revid": "1971044", "url": "https://it.wikipedia.org/wiki?curid=2770651", "title": "Citt\u00e0 del Michigan (G-L)", "text": "Lista delle citt\u00e0 del Michigan, Stati Uniti d'America, comprendente tutti i comuni dello Stato (\"city\", \"village\", \"township\" e \"charter township\").\nI dati sono dell'USCB riferiti al censimento del 2000 e ad una stima del 01-07-2007."}
{"id": "2770652", "revid": "29494378", "url": "https://it.wikipedia.org/wiki?curid=2770652", "title": "Hot spots", "text": ""}
{"id": "2770653", "revid": "74173", "url": "https://it.wikipedia.org/wiki?curid=2770653", "title": "Citt\u00e0 del Michigan (M-P)", "text": "Lista delle citt\u00e0 del Michigan, Stati Uniti d'America, comprendente tutti i comuni dello Stato (\"city\", \"village\", \"township\" e \"charter township\").\nI dati sono dell'USCB riferiti al censimento del 2000 e ad una stima del 01-07-2007."}
{"id": "2770656", "revid": "72396", "url": "https://it.wikipedia.org/wiki?curid=2770656", "title": "Citt\u00e0 del Michigan (S-Z)", "text": "Lista delle citt\u00e0 del Michigan, Stati Uniti d'America, comprendente tutti i comuni dello Stato (\"city\", \"village\", \"township\" e \"charter township\").\nI dati sono dell'USCB riferiti al censimento del 2000 e ad una stima del 01-07-2007."}
{"id": "2770657", "revid": "1543377", "url": "https://it.wikipedia.org/wiki?curid=2770657", "title": "Elettra De Col", "text": "Carriera sportiva.\nNazionale.\nL'esordio con la maglia azzurra di De Col \u00e8 stato nel 2004 quando entra a far parte della nazionale italiana junior femminile di curling. Con la nazionale junior Elettra partecipa a due campionati mondiali junior di curling e due Challenge Europei Junior (\"European Junior Challenge\" EJCH).\nNel 2005 partecipa al Festival Olimpico Europeo della Giovent\u00f9 (\"European Youth Olympic Winter Festival\" EYOF) di Monthey con la nazionale italiana allievi di curling. In questo torneo Elettra ottiene il 4\u00ba posto.\nNel 2006 entra a far parte della nazionale italiana femminile di curling, con la quale vince una medaglia d'argento nel campionato europeo di curling disputato a Basilea (Svizzera). Questo \u00e8 il miglior risultato che la nazionale italiana femminile abbia ottenuto, eguagliato solo nel 1982 dalla squadra capitanata da Maria Grazia Lacedelli. Oltre a questo risultato Elettra ha preso parte a tre campionati mondiali di curling e altri tre (oltre a Basilea 2006) campionati europei di curling.\nNel 2006 ha fatto parte della nazionale italiana misti di curling, vincendo una medaglia d'argento al campionato europeo misti di curling disputato a Claut (Italia). Questo \u00e8 il miglior risultato mai ottenuto dalla nazionale italiana misti di curling.Oltre a questo risultato Elettra ha preso parte ad un altro europeo misto.\nNel 2007 Elettra partecipa alla XXIII Universiade invernale disputata a Torino. La squadra italiana si piazza al 5\u00ba posto.\nIn totale De Col vanta 98 presenze in azzurro, di cui 66 partite con la nazionale assoluta.\nIl 5 gennaio 2006 sconfiggendo la squadra polacca per 13 a 0 partecipa alla miglior vittoria della nazionale italiana junior femminile di curling di sempre.\nCAMPIONATI:\nNazionale assoluta\nNazionale junior\nNazionale allievi\nNazionale misti\nNazionale universitaria\nPercentuale di gioco.\nIl campionato in cui \u00e8 registrata la miglior prestazione di Elettra con la squadra nazionale \u00e8 l'mondiale junior del 2004 disputato a Trois-Rivi\u00e8res. In questo caso c'\u00e8 un'unica partita con percentuali registrata, contro la Scozia (persa 7-8) dove la precisione \u00e8 dell'80%. Il campionato con la peggiore prestazione registrata \u00e8 il mondiale del 2007 a Aomori. In questo campionato gioc\u00f2 con una percentuale media di precisione del 66%, toccando il minimo nella partita contro la Svizzera (persa 2-12) dove la precisione \u00e8 stata del 55%.\nCampionati italiani.\nElettra \u00e8 sette volte campionessa d'Italia, tre nella categoria assoluta, due di categoria junior e due di categoria misti. De Col ha anche vinto tre medaglie d'argento e una di bronzo nel campionato assoluto femminile:"}
{"id": "2770658", "revid": "1543377", "url": "https://it.wikipedia.org/wiki?curid=2770658", "title": "Citt\u00e0 del Michigan (Q-R)", "text": "Lista delle citt\u00e0 del Michigan, Stati Uniti d'America, comprendente tutti i comuni dello Stato (\"city\", \"village\", \"township\" e \"charter township\").\nI dati sono dell'USCB riferiti al censimento del 2000 e ad una stima del 01-07-2007."}
{"id": "2770660", "revid": "1543377", "url": "https://it.wikipedia.org/wiki?curid=2770660", "title": "Parigi-Roubaix 2005", "text": "La Parigi-Roubaix 2005, centotreesima edizione della corsa, fu disputata il 10 aprile 2005 lungo un percorso di 259\u00a0km, e fu vinta dal belga Tom Boonen, che si impose in 6h29'38\".\nPercorso.\nLungo i 259 chilometri da Compi\u00e8gne a Roubaix, si affrontarono 26 settori in pav\u00e9, tra i quali i pi\u00f9 difficili erano il diciannovesimo ad Aulnoy-lez-Valenciennes, 2600 metri dopo 150\u00a0km, il decimo a Mons-en-P\u00e9v\u00e8le, 3000 metri dopo 212\u00a0km, e il quarto e decisivo Carrefour de l'Arbre a 16\u00a0km dal traguardo e lungo 2100 metri.\nSquadre partecipanti.\nPresero parte alla prova le venti squadre con licenza UCI ProTeam. Ammesse tramite l'assegnazione di \"wild-card\" furono AG2R Pr\u00e9voyance, Landbouwkrediet-Colnago, Agritubel, MrBookmaker.com-SportsTech e RAGT Semences.\nResoconto degli eventi.\nDopo una prima mezz'ora corsa a ritmi sostenuti, a circa 25\u00a0km dalla partenza attacc\u00f2 Thijs (MrBookmaker), seguito da Berges (Agritubel), Herrero (Euskaltel) e Lang (Gerolsteiner) e in 5\u00a0km il piccolo gruppo di fuggitivi arriv\u00f2 a guadagnare 45 secondi. Dopo altri 20\u00a0km un altro plotoncino di quattro corridori - Barredo (Liberty Seguros), Chavanel (Bouygues), Brard (Agritubel) e Coyot (Cofidis) - si stacc\u00f2 dal gruppo principale e raggiunse i primi fuggitivi nei pressi di Saint-Quentin, a 202\u00a0km dal traguardo. 30\u00a0km dopo, nella campagna del dipartimento dell'Aisne vicino Bosigny, il vantaggio era salito a 12'05\", ma il gruppo principale, guidato dalla Fassa Bortolo, inizi\u00f2 a ridurre lo svantaggio, che all'inizio del primo settore in pav\u00e9, Troisvilles, era sceso a 9'40\". Al ventunesimo settore, a Vertain, i battistrada guidavano mantenevano quasi sette minuti di \"gap\", grazie anche a una caduta nel gruppo degli inseguitori, che mise fuori gioco Allan Davis (gomito rotto) e Peter Van Petegem.\nA 105 chilometri dal traguardo i leader affrontavano il diciottesimo settore a Famars, con Herrero e Chavanel staccati e il gruppo a 5'45\". 10\u00a0km dopo la T-Mobile inizi\u00f2 a forzare l'inseguimento dei fuggitivi e il distacco scese a 5'21\" al quindicesimo settore a Haveluy. All'inizio del quattordicesimo settore a Hornaing-Wandignies, l'attacco di Pozzato, seguito dal capitano Boonen, stacc\u00f2 un piccolo gruppo di cui facevano parte Michaelsen (CSC), Hincapie (Discovery), B\u00e4ckstedt (Liquigas) e i due corridori della Fassa, Flecha e Cancellara. Al tredicesimo settore, Warlaing-Brillon, il gruppetto di contrattaccanti inizi\u00f2 a recuperare terreno sui primi fuggitivi e al dodicesimo (Orchies) il distacco era di 1'30\" mentre il gruppo inseguiva a 2 minuti, guidato da T-Mobile, Rabobank e Davitamon-Lotto. Terminato il settore di Orchies lo svantaggio scese sotto il minuto, mentre il gruppo iniziava a perdere terreno.\nNell'undicesimo settore ad Auchy-lez-Orchies, il gruppetto guidato da Boonen era ormai in vista della testa della corsa e i fuggitivi furono ripresi a 50\u00a0km dal traguardo. Un gruppo di undici corridori guidava quindi la corsa, con Thijs, Berges e Brard, Coyot, Boonen, B\u00e4ckstedt, Hincapie, Michaelsen, Barredo, Flecha e Cancellara; van Bon, Wesemann e Hulsmans inseguivano a 37\" mentre il gruppo era a 2'15\".\nA dieci settori in pav\u00e9 dal traguardo mancavano ancora due tra i pi\u00f9 duri, Mons-en-P\u00e9v\u00e8le (10) e il Carrefour de l'Arbre (4): Flecha e Michalesen guidavano i fuggitivi, mentre Cancellara vittima di una caduta perse contatto e non riusc\u00ec a rientrare. Al quinto settore, Camphin-en-P\u00e9v\u00e8le a 20\u00a0km dal traguardo, Boonen si port\u00f2 in testa al gruppetto, sempre tallonato da Michaelsen e Hincapie. B\u00e4ckstedt tent\u00f2 un'accelerazione ma Flecha, Boonen e Hincapie ricucirono lo strappo. Il quarto e determinante settore del Carrefour de l'Arbre inizi\u00f2 con Flecha davanti, seguito da Hincapie, Boonen, Michaelsen e B\u00e4ckstedt. Questi ultimi due persero terreno e a partire dal terzo settore, Gruson, rimasero solo Flecha, Boonen e Hincapie. Giunti uniti fino al velodromo di Roubaix, fu il belga ad aggiudicarsi la volata."}
{"id": "2770662", "revid": "138282", "url": "https://it.wikipedia.org/wiki?curid=2770662", "title": "Tiago Cardoso Mendes", "text": ""}
{"id": "2770663", "revid": "62004", "url": "https://it.wikipedia.org/wiki?curid=2770663", "title": "Paris-Roubaix 2005", "text": ""}
{"id": "2770667", "revid": "92723", "url": "https://it.wikipedia.org/wiki?curid=2770667", "title": "Pjotr Klimuk", "text": ""}
{"id": "2770670", "revid": "599013", "url": "https://it.wikipedia.org/wiki?curid=2770670", "title": "Aleksej Aleksandrovi\u010d Gubarev", "text": "Biografia.\nNato a Gvardejcy, nell'Oblast' di Samara, ha prestato servizio nell'Aeronautica Militare Sovietica. Nel 1963 \u00e8 stato selezionato come cosmonauta ed \u00e8 andato per la prima volta nello spazio nel 1975 con la Sojuz 17. Nel 1976 \u00e8 stato assegnato al programma Intercosmos ed \u00e8 tornato nello spazio nel 1978 con la Sojuz 28, in cui ha volato insieme al cosmonauta cecoslovacco Vladim\u00edr Remek.\nCongedatosi dall'Aeronautica Militare con il grado di Maggiore Generale e lasciato il corpo dei cosmonauti nel 1981, ha continuato a lavorare nel programma spaziale occupandosi dell'addestramento dei cosmonauti fino al suo ritiro dall'attivit\u00e0 lavorativa."}
{"id": "2770673", "revid": "34928", "url": "https://it.wikipedia.org/wiki?curid=2770673", "title": "Macchina del giudizio universale", "text": ""}
{"id": "2770676", "revid": "92723", "url": "https://it.wikipedia.org/wiki?curid=2770676", "title": "Piotr I. Klimuk", "text": ""}
{"id": "2770680", "revid": "92723", "url": "https://it.wikipedia.org/wiki?curid=2770680", "title": "Aleksey A. Gubarev", "text": ""}
{"id": "2770682", "revid": "767487", "url": "https://it.wikipedia.org/wiki?curid=2770682", "title": "John Witherspoon (politico)", "text": "Biografia.\nEgli \u00e8 stato uno dei firmatari della dichiarazione di indipendenza degli Stati Uniti, come rappresentante dello stato del New Jersey.\nFiglio di James Alexander Witherspoon e Anne Walker, discendente di John Welsh e John Knox. Frequent\u00f2 la Haddington Grammar School, in seguito ottenne un Master of Arts all'universit\u00e0 di Edimburgo nel 1739.\nGrazie anche alle premure di Benjamin Rush e Richard Stockton, divenne rettore (il sesto) dell'universit\u00e0 di Princeton. Per compiere tale attivit\u00e0 si trasfer\u00ec all'et\u00e0 di 45 anni nello stato del New Jersey nel 1768.\nDivenne cieco dal 1792, mor\u00ec due anni dopo. Il suo corpo venne sepolto al cimitero di Princeton."}
{"id": "2770686", "revid": "324090", "url": "https://it.wikipedia.org/wiki?curid=2770686", "title": "Mirrors (Sandra)", "text": "Mirrors \u00e8 il secondo album della cantante tedesca Sandra, pubblicato il 26 agosto 1986 dall'etichetta discografica Virgin.\nDall'album, prodotto da Michael Cretu, sono stati estratti i singoli \"Innocent Love\", \"Hi! Hi! Hi!\", \"Loreen\" e \"Midnight Man\"."}
{"id": "2770688", "revid": "827882", "url": "https://it.wikipedia.org/wiki?curid=2770688", "title": "Gershon Kingsley", "text": "Considerato un pioniere della musica elettronica per sintetizzatore moog, fu fondatore del First Moog Quartet nonch\u00e9 membro del duo Perrey &amp; Kingsley insieme a Jean-Jacques Perrey. Fu il compositore di \"Popcorn\", brano poi popolarizzato dagli Hot Butter.\nBiografia.\nKingsley nacque con il nome G\u00f6tz Gustav Ksinski nel 1922 a Bochum, in Germania, da madre cattolica e da padre ebreo. Nel 1938 lasci\u00f2 la Germania per trasferirsi in un kibbutz assieme ai suoi genitori. Questi ultimi emigrarono successivamente negli Stati Uniti; Kingsley li raggiunse otto anni pi\u00f9 tardi.\nLa sua carriera musicale inizi\u00f2 con la pubblicazione di \"The In Sound from Way Out!\", un album registrato assieme a Jean-Jacques Perrey. Il duo Perrey-Kingsley registr\u00f2 anche \"Kaleidoscopic Vibrations: Spotlight on the Moog\" e si sciolse poco tempo dopo. Kingsley pubblic\u00f2 successivamente \"Music to Moog By\", un classico della musica per sintetizzatore moog contenente soprattutto cover di altri autori quali i Beatles, Beethoven, e Simon and Garfunkel. Durante la propria carriera, Kingsley adoper\u00f2 il moog \nNel 2005, Kingsley dichiar\u00f2 che, ascoltando una macchina per popcorn nel 1969, aveva deciso di comporvi un motivo musicale ispirandosi al suo suono. Dopo che ebbe realizzato la traccia in studio usando esclusivamente un sintetizzatore, essa venne pubblicata tre mesi pi\u00f9 tardi nell'album \"Music to Moog By\" con il titolo \"Popcorn\" e divenne il primo brano elettronico ad ottenere un successo internazionale. Numerosi musicisti hanno riproposto delle cover di \"Popcorn\", essi includono gli Hot Butter, Jean-Michel Jarre, Aphex Twin, Herb Alpert and the Tijuana Brass, Marsheaux, Muse, Crazy Frog, Il guardiano del faro e i Muppet. Particolarmente interessante \u00e8 anche la versione di copertina de La Strana Societ\u00e0 del 1972.\nA Kingsley sono attribuiti \"Baroque Hoedown\", brano usato dalla Walt Disney Company nelle \"Main Street Electrical Parade\" (\"parata elettrica di Main Street\") inscenate nei suoi parchi a tema; e \"The Savers\", un tema usato dal programma televisivo americano \"The Joker's Wild\". \nKingsley condusse e arrangi\u00f2 numerosi musical di Broadway e compose musiche per film, programmi televisivi e spot pubblicitari. Inoltre realizz\u00f2 composizioni di musica classica da camera e \"Raoul\", la sua opera pi\u00f9 recente, venne rappresentata a Brema nel 2008. Le sue composizioni sono eclettiche e spaziano dalla musica sperimentale a quella popolare. Sue sono anche composizioni religiose ispirate alla musica rock. Durante la sua attivit\u00e0 di compositore ottenne alcuni riconoscimenti, quali due nomination al Tony Award per essere stato il Miglior Conduttore e il Miglior Direttore di un Musical, due Clio Awards per la sua attivit\u00e0 pubblicitaria, e il Lifetime Achievement da parte della Bob Moog Foundation.\nMalato da tempo, muore nel 2019 all'et\u00e0 di 97 anni."}
{"id": "2770690", "revid": "287204", "url": "https://it.wikipedia.org/wiki?curid=2770690", "title": "Jurij Petrovi\u010d Artjuchin", "text": "Nato a Per\u0161itino nell'Oblast' di Mosca, \u00e8 entrato nell'Aeronautica Militare Sovietica e si \u00e8 laureato in ingegneria. \u00c8 stato selezionato come cosmonauta nel 1963 e avrebbe dovuto volare sulla Voschod 3, ma la missione fu cancellata. And\u00f2 nello spazio nel 1973 con la Sojuz 14, con cui effettu\u00f2 il suo unico volo spaziale. Congedatosi dall'Aeronautica Militare con il grado di colonnello e lasciato il corpo dei cosmonauti nel 1982, continu\u00f2 a lavorare nell'ambito del programma spaziale sovietico e fu coinvolto nell'addestramento dei cosmonauti e nello sviluppo della navetta spaziale sovietica del Programma Buran. Mor\u00ec a Citt\u00e0 delle Stelle all'et\u00e0 di 68 anni."}
{"id": "2770696", "revid": "287204", "url": "https://it.wikipedia.org/wiki?curid=2770696", "title": "4662 Runk", "text": "4662 Runk \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,7938749\u00a0UA e da un'eccentricit\u00e0 di 0,1079514, inclinata di 6,07753\u00b0 rispetto all'eclittica.\nL'asteroide \u00e8 dedicato al paesaggista ceco Ferdinand Runk."}
{"id": "2770703", "revid": "697352", "url": "https://it.wikipedia.org/wiki?curid=2770703", "title": "Ten on One (The Singles)", "text": "Ten on One (The Singles) \u00e8 la prima raccolta della cantante tedesca Sandra, pubblicato nel 1987 dall'etichetta discografica Virgin.\nIl disco.\nL'album contiene gli otto singoli pubblicati nel 1985 e nel 1986 dai primi due album della cantante, \"The Long Play\" e \"Mirrors\", e due inediti: \"Everlasting Love\", cover dell'omonimo brano di Robert Knight, e \"Stop for a Minute\", entrambi estratti come singoli."}
{"id": "2770704", "revid": "56620", "url": "https://it.wikipedia.org/wiki?curid=2770704", "title": "Silvio Pettirossi", "text": "Fu un pioniere dell'aviazione mondiale. Era nato in Paraguay padre italiano e mor\u00ec in un incidente aereo a soli 29 anni.\nBiografia.\nSuo padre, Antimo Pettirossi, lo mand\u00f2 a Spoleto, nella nat\u00eda Italia, a soli 7 anni per entrare in un liceo militare assieme al fratello maggiore. Visse in Italia fino ai 15 anni, dove impar\u00f2 perfettamente l'italiano. Quindi ritorn\u00f2 in Paraguay, dove entr\u00f2 nell'esercito con il grado di tenente. \nDa giovane l'italo-paraguaiano si trasfer\u00ec a Buenos Aires dove fece amicizia con Jorge Newbery, un pioniere dell'aviazione argentina che gli insegn\u00f2 a volare. Dal 1912 effettu\u00f2 numerosi voli in Europa e nelle Americhe.\nSi spos\u00f2 nel 1914, all'apice della sua fama come pilota. Mor\u00ec due anni dopo in un incidente aereo.\nVoli.\nPettirossi ottenne una donazione dal governo paraguaiano per studiare e ottenere il titolo di pilota dalla Federazione aeronautica francese. Nel 1912 and\u00f2 in Francia, dove ottenne brillantemente il brevetto di pilota e successivamente vi fece numerose esibizioni di acrobazia aerea, guadagnandosi fama internazionale.\nIl pi\u00f9 famoso dei suoi voli fu tra Parigi e Bordeaux, dove impose un record di distanza senza sosta.\nPettirossi decise nel 1914 di comperare un aereo per le sue esibizioni acrobatiche: un Deperdussin Monocoque model \"T\" monoplano con un motore \"60 HP rotary Gnome\". Con questo velivolo fece numerose esibizioni acrobatiche in Europa, Sudamerica e Stati Uniti, specializzandosi nel cosiddetto \"inverted loop\".\nNel dicembre 1914 fond\u00f2 l\"'Aeroclub de Paraguay\" e ne fu nominato presidente.\nNel 1915 partecip\u00f2 all'Esposizione Universale di San Francisco (Stati Uniti), dove ottenne fama di essere uno dei migliori piloti acrobatici del mondo.\nDurante un'esercitazione in Argentina, un'ala del suo aereo si spezz\u00f2 mentre faceva un pericoloso \"loop\" rovesciato e Pettirossi precipit\u00f2, morendo a soli 29 anni il 17 ottobre 1916.\nEredit\u00e0.\nDi questo pioniere dell'aviazione resta indelebile la memoria in Paraguay, per avervi fondato la prima scuola aerea e iniziato l'era dell'aviazione. Infatti Silvio Pettirossi viene definito \"H\u00e9roe nacional\" in questa nazione sudamericana.\nI suoi record sono omologati dalla F\u00e9d\u00e9ration A\u00e9ronautique Internationale con sede a Parigi. \nIn suo onore sono intitolati il principale aeroporto del Paraguay, (il \"Silvio Pettirossi International Airport\" ), la Brigata Paracadutisti delle Forze Aeree paraguaiane, una base aerea militare vicino Asunci\u00f3n, l'Istituto paraguaiano di Storia dell'Aviazione ed un Corso principale nella capitale paraguaiana.\nAnche un club di calcio della prima divisione del Paraguay porta il suo nome: il \"Club Silvio Pettirossi\" di Asuncion."}
{"id": "2770706", "revid": "271907", "url": "https://it.wikipedia.org/wiki?curid=2770706", "title": "Valentin Lebedev", "text": "Dopo la laurea in ingegneria e il dottorato conseguiti a Mosca, ha lavorato all'OKB 1, l'ufficio di progettazione di Sergej Pavlovi\u010d Korol\u00ebv. Nel 1971 \u00e8 stato selezionato come cosmonauta e ha effettuato il suo primo volo spaziale nel 1973 con la Sojuz 13. \u00c8 ritornato nello spazio con la Sojuz T-5 insieme ad Anatolij Nikolaevi\u010d Berezovoj, trascorrendo 211 giorni sulla stazione spaziale Saljut 7.\nNel 1993 ha lasciato il programma spaziale sovietico e si \u00e8 dedicato completamente ad attivit\u00e0 scientifiche, tra cui lo sviluppo di mappe dedicate alle dinamiche degli ecosistemi. Nel 2000 \u00e8 diventato il primo cosmonauta ad essere ammesso all'Accademia russa delle scienze.\nLebedev \u00e8 autore di 157 pubblicazioni scientifiche, 27 articoli sulla rivista \"Science and Life\" (rus.\"\u041d\u0430\u0443\u043a\u0430 \u0438 \u0436\u0438\u0437\u043d\u044c\") ed \u00e8 anche autore e coautore di nove monografie e due libri di testo scolastici.\nLebedev \u00e8 sposato e ha un figlio.\nPremi e onori.\nNel 1978 un pianetino \u00e8 stato chiamato Lebedev in suo onore."}
{"id": "2770709", "revid": "344646", "url": "https://it.wikipedia.org/wiki?curid=2770709", "title": "Valentin V. Lebedev", "text": ""}
{"id": "2770710", "revid": "110157", "url": "https://it.wikipedia.org/wiki?curid=2770710", "title": "Into a Secret Land", "text": "Into a Secret Land \u00e8 il terzo album di inediti della cantante tedesca Sandra, pubblicato il 24 ottobre 1988 dall'etichetta discografica Virgin.\nDall'album sono stati estratti i singoli \"Heaven Can Wait\", \"Secret Land\", \"We'll Be Together\", \"Around My Heart\" e \"La vista de luna\".\nL'album \u00e8 stato ristampato nel 1993 con l'aggiunta di una traccia, \"Children of England\"."}
{"id": "2770712", "revid": "228587", "url": "https://it.wikipedia.org/wiki?curid=2770712", "title": "Everlasting Love", "text": ""}
{"id": "2770714", "revid": "124340435", "url": "https://it.wikipedia.org/wiki?curid=2770714", "title": "Militaria dell'Esercito Italiano", "text": "Per militaria dell'Esercito Italiano si intende l'insieme di mostreggiature, fregi, distintivi, gradi, uniformi, che costituiscono una delle componenti pi\u00f9 interessanti dell'equipaggiamento di un soldato italiano. Ogni elemento ha un preciso significato basato su un proprio codice di identificazione rappresentativo del mondo militare, dei suoi valori, della sua storia, affondando le proprie radici nelle tradizioni che ne fanno un elemento chiave dell'evolversi dell'Esercito Italiano, sua evoluzione nella storia e dei suoi sistemi di codificazione.\nSono inoltre associati alla militaria tutte le repliche di armi, mezzi e materiali, le decorazioni, le stampe e tutto ci\u00f2 che sia legato in qualche modo all'Esercito Italiano e alla sua storia.\nLa militaria dell'Esercito, cos\u00ec come quella legata ad altre forze armate italiane e straniere, \u00e8 oggetto di collezioni in tutto il mondo che alimentano un vero e proprio mercato dedicato.\nUniformi.\nI militari dell'Esercito, appartenenti a tutte le categorie per lo svolgimento del proprio servizio, o al di fuori di esso per distinguere il proprio status dai \"civili\", utilizzano un insieme di capi di vestiario, variabili per foggia e colori a seconda delle stagioni e del clima, in versione maschile e femminile, che compongono l'Uniforme.\nEsistono vari tipi di Uniforme, a seconda del particolare impiego cui sono associate, quindi ci sar\u00e0 l'Uniforme di Servizio e Combattimento, l'Uniforme Ordinaria, l'Uniforme di Servizio e Cerimonia, l'Uniforme storica e tutte le loro sottovarianti dette \"derivate\" con l'applicazione di pullover, berretti, decorazioni, sciarpa azzurra, mantelline, ecc.\nUniforme di servizio e combattimento.\n\u00c8 in dotazione a tutte le forze armate italiane secondo un modello standard ma con l'aggiunta di un distintivo di riconoscimento a bassa visibilit\u00e0 personalizzato per ogni Corpo. Si compone di giubba e pantaloni unisex, e la sua trama mimetica \u00e8 realizzata in due versioni, adatte al territorio italiano e desertico, in tessuto antistrappo, composto da uno schema di mascheramento a pi\u00f9 toni di verde, giallo e marrone nella versione italiana e giallo, bianco e marrone nella versione desertica. Alle truppe alpine \u00e8 in dotazione anche una versione bianca da utilizzare su terreni innevati.\nLa giubba ha una chiusura a cinque bottoni con copribottoni, due ampie tasche a toppa con soffietto poste sul petto, chiuse con pattina a due bottoni con l'attaccatura superiore inclinata in basso verso l'abbottonatura centrale della giubba. Il colletto senza cinturino \u00e8 guarnito di stellette in stoffa nere e verdi a bassa visibilit\u00e0. Sulla fascia copribottoni di chiusura, all'altezza delle tasche pettorali, una linguetta di stoffa funge da supporto per le insegne di grado tubolari, sostituendo il precedente supporto in velcro per gradi \"a strappo\". Sopra le due tasche pettorali \u00e8 presente con supporto in velcro la fascetta portanome e quella di Forza Armata con l'aggiunta per le truppe paracadutiste un ulteriore supporto rettangolare sul lato destro per applicare il distintivo del brevetto di paracadutista militare. Su ambedue le maniche \u00e8 cucita una tasca chiusa da un'aletta con velcro.\nSul braccio sinistro \u00e8 applicato lo scudetto di nazionalit\u00e0 e sulla destra un supporto in velcro per eventuali altre insegne, generalmente riferite alla Brigata di appartenenza. I pantaloni hanno quattro tasche pi\u00f9 due ampie a met\u00e0 coscia con chiusura a bottoni, rinforzi al ginocchio, con imbottitura per le aviotruppe, che \u00e8 sagomato per evitare strappi sul cavallo. Alla caviglia il pantalone pu\u00f2 essere chiuso con un laccetto elastico.\nL'Uniforme si completa con calzature di specialit\u00e0, guanti e maglietta a collo rovesciato o a maniche corte, se in versione invernale o estiva. A seconda dell'attivit\u00e0 alla versione base appena descritta si aggiungono capi di corredo, equipaggiamento e armamento che generano uniformi specifiche. In distribuzione al personale d'ogni grado, una comoda giacca a vento con sovrapantalone, dotata di cappuccio e un \"liner\" denominato corpetto autoportante.\nL'Uniforme di Servizio e Combattimento in versione Servizio pu\u00f2 essere adattata alle diverse condizioni climatiche; in tale caso, conserva pantaloni e calzature e sostituisce la giubba con, a seconda del caso, la sola maglietta verde oliva con l'applicazione dell'insegna di grado al petto, la camicia a maniche corte, la camicia e maglione con scollo a \"V\". Tali combinazioni, vengono adottate su decisione dei Comandanti. \nLa versione \"da combattimento\" dell'uniforme di servizio e combattimento, si ottiene aggiungendo alla tenuta base l'elmetto, completo di telino antiriflesso, la sciarpa a rete, il cinturone con le buffetterie (portacaricatori, giberne, borraccia), la maschera anti NBC, l'armamento e, quando previsto, il giubbetto antiproiettile o antischegge. Oltre a questi materiali esiste un pratico \"combat jacket\" che consente di trasportare su di un corsetto multitasche tutto l'equipaggiamento individuale, munizionamento e viveri, generalmente distribuito alle truppe da impiegare in teatro operativo.\nLe Truppe Alpine per il loro specifico impiego, utilizzano dei capi mimetici aggiuntivi per terreni innevati, oltre ad avere in dotazione un caldo giubbotto mimetico. Per la condotta delle operazioni in ambiente contaminato, tutto il personale riceve in dotazione un sopravvestito in speciale tessuto trattato completo di guanti e calzari.\nIl personale dell'Aviazione dell'Esercito, utilizza la tenuta di volo, composta da una tuta mono pezzo e completata da un giubbotto verde oliva chiaro, con casco di volo e speciali calzature. Tutte le unit\u00e0 corazzate, blindate e semoventi fanno invece uso della tuta monopezzo verde salvia degli equipaggi carri, completata d'inverno dal confortevole giubbotto di pelle.\nUniformi ordinarie e derivate.\nL'uniforme ordinaria si compone di una giacca a un petto a quattro bottoni, dorati fino al grado di colonnello e argentati per gli ufficiali generali, quattro tasche a toppa con cannello centrale e chiusura a pattina con bottone, controspalline sfilabili fermate da un bottone a pressione. I pantaloni sono di taglio classico, con le pinces, quattro tasche e taschino per orologio. La camicia \u00e8 a due taschini e, completano l'uniforme, cravatta, guanti marroni di pelle, scarpe basse marrone, calzini di filo kaki oliva, berretto rigido o copricapo di specialit\u00e0.\nNon \u00e8 prevista una differente foggia o colore per le uniformi estive e invernale, le cui differenze sono solo nel tessuto. A seconda delle condizioni climatiche pu\u00f2 essere utilizzato il cappotto in castorino (ormai in disuso) o il soprabito impermeabile in verde oliva distribuito a tutto il personale.\nUniformi di servizio e derivate.\nL'uniforme di servizio invernale \u00e8 identica per taglio e colore all'ordinaria, con l'unica differenza di utilizzare come copricapo sempre quello di specialit\u00e0.\nAll'interno delle installazioni militari o nelle immediate adiacenze, la giacca pu\u00f2 essere sostituita dal maglione con scollo a \"V\" aggiungendo le mostrine al colletto della camicia. Con l'uniforme di servizio si pu\u00f2 indossare l'impermeabile. \u00c8 in cotone verde oliva, a un petto chiuso da quattro bottoni in frutto con due tasche interne e due esterne, maniche chiuse con polsino e controspalline.\nL'uniforme di servizio estiva \u00e8 uno spezzato, identico per personale maschile e femminile, a meno del verso dell'abbottonatura delle camicie, composto da camicia chiara e pantaloni dello stesso colore dell'invernale. La camicia si porta con colletto aperto e ha due taschini a toppa, con cannello centrale, chiusi da una pattina con bottoncino. Le maniche sono corte sopra il gomito, le controspalline fisse e fermate da bottoncino. I pantaloni, di taglio classico, vengono indossati con il cinturino di canapa con piastra e fregio pluriarma. Le scarpe basse marroni o nere completano la tenuta con l'utilizzo del copricapo di specialit\u00e0.\nAssociando all'uniforme di Servizio l'armamento individuale, il cinturone, gli stivaletti da combattimento e gli altri accessori come le decorazioni, oppure la sciabola e la sciarpa azzurra, si ottengono le tenute, sia estiva che invernale, per servizi armati speciali o per servizi armati di parata e d'onore.\nUniformi da cerimonia e derivate.\nL'uniforme da cerimonia, \u00e8 dal 2004 un doppio petto a sei bottoni di colore completamente nero in estate e in inverno con due tasche sui fianchi, senza pagina.\nUtilizzata da tutto il personale in servizio permanente prevede pantaloni di taglio classico in tessuto, come per la giacca, diverso a seconda della versione.\nIn inverno si pu\u00f2 indossare la mantella blu fanteria. L'uniforme \u00e8 completata dal berretto rigido nero uguale per tutte le specialit\u00e0, dai guanti bianchi e scarpe basse nere.\nA seconda dei capi di vestiario indossati, camicia e cravatta, e gli accessori, decorazioni, sciarpa azzurra e sciabola, si ottengono tutte le \"derivate\" e cio\u00e8 la grande uniforme da cerimonia (cravatta, sciarpa azzurra, sciabola, decorazioni), l'\nuniforme da sera (con papillon), l'uniforme da societ\u00e0 (con papillon e decorazioni) e l'uniforme di gala (papillon, sciarpa azzurra e decorazioni).\nUniformi storiche.\nLe uniformi storiche, sono in uso all'Accademia militare di Modena, alle Scuole militari della Nunziatella e Teuli\u00e9 e alla Scuola sottufficiali di Viterbo, e ai Reggimenti impiegati per la maggiore a Roma per servizi armati, di rappresentanza e guardia d'onore. Tra questi vanno ricordati i Lancieri di Montebello e i Granatieri di Sardegna.\nLe uniformi storiche riproducono nelle linee generali delle tenute ottocentesche dell'esercito sabaudo e si compongono di giubbe turchino profilata con i colori d'arma e abbottonatura semplice o doppia, pantaloni celeste guarniti della pistagna con i colori dell'arma o del reggimento, copricapo di specialit\u00e0, buffetterie in cuoio naturale o bianche.\nCopricapo.\nCapo di vestiario di particolare rilevanza, anche per antiche tradizioni \u00e8 il copricapo, che si differenzia a seconda del tipo di uniforme, del grado, della specialit\u00e0 e del reparto di appartenenza.\nPer l'uniforme di servizio e combattimento sono in uso il basco amaranto per le truppe della Brigata paracadutisti \"Folgore\", il basco azzurro per il personale in forza all'Aviazione dell'Esercito e alla fanteria aeromobile, il basco verde per il reggimento Lagunari, il basco grigio-verde per 9\u00ba rgt. incursori del Col Moschin, il fez ed il basco con sottopanno per fregio cremisi per i volontari in servizio nei reggimenti bersaglieri, il berretto norvegese per gli alpini e il basco nero per il rimanente personale. Tranne che per il fez e il berretto norvegese, a tutti i copricapi di questo tipo viene applicato il fregio di specialit\u00e0 metallico.\nPer l'uniforme ordinaria quasi tutto il personale utilizza il berretto rigido dello stesso colore dell'uniforme con applicato il fregio in tessuto dorato, mentre il personale dell'artiglieria a cavallo utilizza il chep\u00ec e il personale degli Alpini il tipico cappello alpino.\nEsiste inoltre un copricapo piumato particolare, in uso presso i bersaglieri, detto \"la Vaira\".\nL'uniforme da cerimonia prevede per tutto il personale l'utilizzo del berretto rigido in panno nero con fregio dorato e in versione maschile e femminile.\nFregi.\nI fregi sono distintivi che individuano Armi, Corpi e specialit\u00e0 sui copricapo in uso. Ne esistono essenzialmente di due tipi: metallici per basco, utilizzati per l'uniforme di servizio sui baschi nero, amaranto e azzurro, e dorati in filo (o plastica) per berretto rigido, chep\u00ec o cappello alpino da ordinaria. Per il cappello alpino, inoltre \u00e8 previsto per il personale in ferma prefissata l'applicazione del fregio di colore nero. Gli ufficiali generali utilizzano come fregio un'aquila, argentata per generali di brigata e divisione e dorata per generali di corpo d'armata, ad ali spiegate recante sul petto uno scudo rosso con la cifra RI (Repubblica italiana) e poggiata su due rami di quercia e di alloro, sottopannata in panno robbio. Gli allievi dell'Accademia Militare di Modena e della Scuola Sottufficiali dell'Esercito utilizzano il fregio \"pluriarma\" sia sul basco che sul chep\u00ec.\nLe immagini e i dati che seguono sono presi da:\nFanteria.\nAlpini.\nOgni fregio dorato ha una controparte nera identica nel disegno per indicare le truppe in Ferma prefissata\nCavalleria.\nLa versione del fregio per il berretto \u00e8 identica ma dorata, e senza il cerchio attorno all'immagine.\nMostreggiature (o mostrine).\nLe mostreggiature sono attualmente prodotte in metallo smaltato e individuano l'Arma, Specialit\u00e0 o Corpo di appartenenza del militare che le indossa e si distinguono fra loro per forma, colore e simboli tradizionali. Sono portate sulla giubba (o sulla camicia quando previsto) dell'uniforme ordinaria e di servizio.\nMedaglie e decorazioni.\nLe decorazioni sono accessori dell'uniforme, composti generalmente da un'insegna in metallo con nastro, di placca o a fascia, che indicano la concessione al militare di ricompense al valore o al merito o di altri tipi di riconoscimenti come onorificenze cavalleresche o comunque indicano particolari meriti del decorato come la frequenza di corsi di alta formazione, come i corsi presso le scuole di guerra, il raggiungimento di una certa anzianit\u00e0 di servizio o l'aver subito ferite in servizio o in combattimento. Nell'uniforme di servizio alle placche e alle medaglie vengono sostituiti i nastrini, che indicano anche il possesso di specifiche competenze professionali e il conseguimento di diversi brevetti.\nLe decorazioni vengono divise in decorazioni nazionali, cio\u00e8 concesse da autorit\u00e0 nazionali; decorazioni non nazionali concesse da autorit\u00e0 estere non necessariamente statali come gli organismi internazionali o soprannazionali; decorazioni militari, cio\u00e8 destinate generalmente al personale militare per meriti militari; decorazioni non militari, cio\u00e8 destinate indipendentemente dallo status di civile o militare.\nL'utilizzo delle decorazioni \u00e8 regolato da uno specifico regolamento e l'uso delle decorazioni autorizzate \u00e8 obbligatorio, mentre per le decorazioni non nazionali \u00e8 necessaria preventiva autorizzazione per l'utilizzo, tranne nel caso delle decorazioni conferite dalla NATO e dall'ONU la cui autorizzazione \u00e8 automatica. L'autorizzazione all'utilizzo delle insegne, salvo revoca della decorazione, \u00e8 permanente e non prevede rinnovi. Le decorazioni rilasciate dalla Croce Rossa Italiana e dal Sovrano Militare Ordine di Malta non necessitano di autorizzazione."}
{"id": "2770715", "revid": "729019", "url": "https://it.wikipedia.org/wiki?curid=2770715", "title": "Spettroscopia di elettroni interni", "text": "Le spettroscopie di elettroni interni (in inglese spectroscopy of inner electrons) sono tecniche di spettroscopia basate sull'eccitazione o rilassamento di elettroni dei gusci interni.\nI tipi di tecniche utilizzati in questo genere di spettroscopia sono basati sull'impiego di raggi X.\nTecniche spettroscopiche che rientrano in questa classe sono:\nLe prime due tecniche si basano sull'emissione o assorbimento di raggi X mentre la terza si basa sull'emissione di fotoelettroni."}
{"id": "2770716", "revid": "110157", "url": "https://it.wikipedia.org/wiki?curid=2770716", "title": "Everlasting Love (Sandra)", "text": "Everlasting Love \u00e8 una raccolta della cantante tedesca Sandra, pubblicata nel dicembre del 1988 dall'etichetta discografica Virgin solo in Regno Unito e negli Stati Uniti.\nLa canzone che ha dato il titolo all'album, cover dell'omonimo brano di Robert Knight inserita nella raccolta \"Ten on One (The Singles)\" pubblicata nel 1987, \u00e8 qui presente in una versione remix."}
{"id": "2770719", "revid": "599", "url": "https://it.wikipedia.org/wiki?curid=2770719", "title": "Cubocicloide", "text": ""}
{"id": "2770722", "revid": "219355", "url": "https://it.wikipedia.org/wiki?curid=2770722", "title": "Spettroscopia a elettroni interni", "text": ""}
{"id": "2770723", "revid": "219355", "url": "https://it.wikipedia.org/wiki?curid=2770723", "title": "Spectroscopy of inner electrons", "text": ""}
{"id": "2770724", "revid": "599", "url": "https://it.wikipedia.org/wiki?curid=2770724", "title": "Paraciclo", "text": ""}
{"id": "2770725", "revid": "729019", "url": "https://it.wikipedia.org/wiki?curid=2770725", "title": "\u00c4ngbyplan (metropolitana di Stoccolma)", "text": "\u00c4ngbyplan \u00e8 una stazione della metropolitana di Stoccolma.\n\u00c8 geograficamente posizionata presso il quartiere di S\u00f6dra \u00c4ngby, a sua volta compreso nella circoscrizione di Bromma. Si trova sul tracciato della linea verde T19 della rete metroviaria locale, tra le fermate \u00c5keshov e Islandstorget.\nApr\u00ec ufficialmente il 26 ottobre 1952, proprio come tutte le altre fermate incluse nel tratto fra H\u00f6torget e V\u00e4llingby. Prima dell'entrata in funzione della metropolitana vera e propria, dal 1944 era qui operativa la ferrovia leggera \"\u00c4ngbybanan\".\nLa piattaforma, situata parallela all'arteria stradale \"Bergslagsv\u00e4gen\", \u00e8 accessibile dall'entrata ubicata presso la via \"F\u00e4rjestadsv\u00e4gen\": fino all'anno 1962 la stazione stessa era chiamata proprio \"F\u00e4rjestadsv\u00e4gen\".\nProgettata dall'architetto Peter Celsing, la stazione di \u00c4ngbyplan ospita al suo interno contributi artistici dell'artista \u00c5sa Lindstr\u00f6m datati 1994.\nL'utilizzo medio quotidiano durante un normale giorno feriale \u00e8 pari a 1.500 persone circa."}
{"id": "2770727", "revid": "219355", "url": "https://it.wikipedia.org/wiki?curid=2770727", "title": "Essiccatori", "text": ""}
{"id": "2770729", "revid": "287204", "url": "https://it.wikipedia.org/wiki?curid=2770729", "title": "Heredia (Costa Rica)", "text": "Heredia \u00e8 un distretto della Costa Rica, capoluogo del cantone e della provincia omonimi.\n\u00c8 sede dell'Universit\u00e0 Nazionale della Costa Rica.\nHeredia comprende 16 rioni (\"barrios\"):"}
{"id": "2770737", "revid": "2184720", "url": "https://it.wikipedia.org/wiki?curid=2770737", "title": "Anche se non trovi le parole", "text": "Anche se non trovi le parole \u00e8 il secondo singolo estratto dal sesto album in studio \"Heart\" della cantante italiana Elisa, pubblicato il 22 gennaio 2010.\nIl brano.\n\"Anche se non trovi le parole\" \u00e8 l'ottavo singolo in italiano di Elisa (il sesto di cui \u00e8 autrice). \u00c8 stato frequentemente trasmesso in radio, raggiungendo la posizione numero 1 dell'airplay.\nNel 2010 \u00e8 stata pubblicata una nuova versione del brano, dal titolo \"Anche tu, anche se (non trovi le parole)\" con la partecipazione del rapper Fabri Fibra nell'album \"Ivy\".\nI video.\nUn primo video musicale \u00e8 stato presentato in anteprima il 15 febbraio 2010 nel sito ufficiale di Elisa. \u00c8 stato diretto da Paolo Caredda (che aveva gi\u00e0 diretto il primo videoclip della cantautrice) e la produzione \u00e8 stata curata dalla societ\u00e0 di produzione genovese Condominium Production con l'assistenza della Genova-Liguria Film Commission. Protagonisti del video sono i burattini de \"Il Circo di Cagliostro\" creati dall'artista ligure Gabriele Gelatti. Elisa \u00e8 rappresentata da \"Clownina\", un burattino che la rispecchia nei tratti somatici (e che indossa anche un suo ciondolo). L'idea singolare del video nasce dall'impossibilit\u00e0 della cantante di prendervi parte, vista la sua recente maternit\u00e0. Il 3 marzo 2010 lo stesso Gabriele Gelatti ha pubblicato un \"viral video\" diretto da lui con l'assistenza di Simona Cannella, sempre con i burattini del primo video.\nIl 22 marzo 2010 \u00e8 stato presentato in esclusiva per MSN un secondo video ufficiale in cui Elisa si trova in uno studio di registrazione mentre canta il pezzo. Alcune inquadrature del libro con foto e frasi del testo della canzone sono le stesse del primo video."}
{"id": "2770744", "revid": "1318658", "url": "https://it.wikipedia.org/wiki?curid=2770744", "title": "Dolley Payne Todd Madison", "text": "Biografia.\nEra la figlia di Mary Coles e John Payne Jr.\nSposa del quarto Presidente degli Stati Uniti, James Madison, First lady degli Stati Uniti dal 1809 al 1817. Nata nella Contea di Guilford prima di sposarsi con Madison ebbe gi\u00e0 un altro matrimonio con John Todd (1790-1793), fino alla morte del marito.\nNel maggio del 1794, grazie all'amicizia di Aaron Burr James riusc\u00ec a conoscere la giovane vedova, i due avevano 17 anni di differenza. Il matrimonio venne sancito il 15 settembre 1794."}
{"id": "2770745", "revid": "204012", "url": "https://it.wikipedia.org/wiki?curid=2770745", "title": "Dolley Todd Madison", "text": ""}
{"id": "2770746", "revid": "204012", "url": "https://it.wikipedia.org/wiki?curid=2770746", "title": "Dolley Madison", "text": ""}
{"id": "2770749", "revid": "219355", "url": "https://it.wikipedia.org/wiki?curid=2770749", "title": "Zone di carica spaziale", "text": ""}
{"id": "2770750", "revid": "219355", "url": "https://it.wikipedia.org/wiki?curid=2770750", "title": "Zona di carica spaziale", "text": ""}
{"id": "2770751", "revid": "219355", "url": "https://it.wikipedia.org/wiki?curid=2770751", "title": "Regioni di carica spaziale", "text": ""}
{"id": "2770759", "revid": "219355", "url": "https://it.wikipedia.org/wiki?curid=2770759", "title": "Analizzatore a singola focalizzazione", "text": ""}
{"id": "2770760", "revid": "219355", "url": "https://it.wikipedia.org/wiki?curid=2770760", "title": "Analizzatore a focalizzazione singola", "text": ""}
{"id": "2770763", "revid": "767487", "url": "https://it.wikipedia.org/wiki?curid=2770763", "title": "Specchio ionico", "text": "Uno specchio ionico o reflectron o TOF reflectron \u00e8 un insieme di lenti ioniche in grado di invertire la direzione del moto di un fascio di ioni, usato in spettrometria di massa sugli analizzatori a tempo di volo. Come tutta l'ottica ionica, usa un campo elettrico per guidare gli ioni, in questo caso per invertirne la direzione del moto. L'impiego di uno specchio ionico migliora la risoluzione di un analizzatore a tempo di volo. Lo specchio ionico fu inventato dallo scienziato russo Boris Aleksandrovich Mamyrin nel 1973.\nMeccanismo.\nDopo il cammino dell'analizzatore gli ioni entrano in una zona chiamata riflettore elettrostatico, che li fa tornare indietro; pi\u00f9 gli ioni sono veloci, pi\u00f9 in profondit\u00e0 entrano in questa zona e quindi percorrono un cammino maggiore. In questo modo ioni di massa uguale ma velocit\u00e0 diversa arrivano al rivelatore allo stesso tempo; questo serve a ristabilire la separazione degli ioni in base all'm/z, che pu\u00f2 non essere riuscita come desiderato a causa della lunghezza dell'impulso di partenza."}
{"id": "2770764", "revid": "219355", "url": "https://it.wikipedia.org/wiki?curid=2770764", "title": "Reflectron", "text": ""}
{"id": "2770765", "revid": "219355", "url": "https://it.wikipedia.org/wiki?curid=2770765", "title": "TOF reflectron", "text": ""}
{"id": "2770766", "revid": "219355", "url": "https://it.wikipedia.org/wiki?curid=2770766", "title": "TOF reflector", "text": ""}
{"id": "2770768", "revid": "219355", "url": "https://it.wikipedia.org/wiki?curid=2770768", "title": "Specchi ionici", "text": ""}
{"id": "2770771", "revid": "339392", "url": "https://it.wikipedia.org/wiki?curid=2770771", "title": "Viktor Tsoi", "text": ""}
{"id": "2770773", "revid": "767487", "url": "https://it.wikipedia.org/wiki?curid=2770773", "title": "Aleksandr Nikolaevi\u010d Ba\u0161la\u010d\u00ebv", "text": "Biografia.\nDal 1977 al 1978 ha lavorato come artista presso la Severstal'. Dal 1978 al 1983 ha studiato nella facolt\u00e0 di giornalismo presso l'Universit\u00e0 di stato degli Urali A. M. Gor'kij, a Ekaterinburg.\nIl 17 febbraio 1988, Ba\u0161la\u010d\u00ebv muore all'et\u00e0 di 27 anni dopo essere caduto dalla finestra del nono piano del suo appartamento sulla via Kuznecova a Leningrado. La causa pi\u00f9 probabile della sua morte \u00e8 suicidio, tuttavia non vi certezza su tale ipotesi.\n\u00c8 sepolto nel cimitero Koval\u00ebvskoe di San Pietroburgo.\nPochi mesi dopo la sua morte, nasce suo figlio Egor, avuto dalla fidanzata Anastasija Rachlin."}
{"id": "2770780", "revid": "123494918", "url": "https://it.wikipedia.org/wiki?curid=2770780", "title": "I giardini di marzo/Comunque bella", "text": "I giardini di marzo/Comunque bella \u00e8 il 15\u00ba singolo di Lucio Battisti, pubblicato il 24 aprile 1972 per la casa discografica Numero Uno.\nIl disco.\nLa copertina del singolo, cos\u00ec come quella dell'album, \u00e8 una fotografia scattata da Caesar Monti.\nI brani.\nI giardini di marzo.\n\"I giardini di marzo\" \u00e8 uno dei brani pi\u00f9 noti di Lucio Battisti e di tutta la musica leggera italiana. Il testo, scritto da Mogol in chiave autobiografica, parla degli anni della sua infanzia nel dopoguerra, tra povert\u00e0 e difficolt\u00e0 familiari ed esistenziali.\nComunque bella.\nIl lato B del singolo estratto dall'album \u00e8 \"Comunque bella\", una storia d'amore nel quale il protagonista, nonostante lei l'abbia tradito, non pu\u00f2 fare a meno di guardarla e di trovarla \"comunque bella\".\nRistampe.\nNel Febbraio 2013 Edizioni Master ne pubblica la ristampa con il primo numero della raccolta \"L'enciclopedia de I migliori anni\" abbinata all'omonima trasmissione.\nSuccesso.\nIl singolo raggiunse il primo pisto della classifica italiana e vi rimase per circa due mesi. Fu il 4\u00ba pi\u00f9 venduto del 1972 in Italia.\nCuriosit\u00e0.\n\"I giardini di marzo\" risuona nello Stadio Olimpico di Roma al termine di ogni gara casalinga vinta dalla squadra di calcio della Lazio, della quale Lucio Battisti si presume fosse tifoso."}
{"id": "2770783", "revid": "104458", "url": "https://it.wikipedia.org/wiki?curid=2770783", "title": "Philippus Bach", "text": "Biografia.\nScarseggiano le informazione della sua vita: fu figlio di Veit Bach e fratello di Hans Bach. Ricevette l'educazione musicale con ogni probabilit\u00e0 dal padre. Lips Bach ebbe un figlio, Wendel Bach."}
{"id": "2770785", "revid": "106990", "url": "https://it.wikipedia.org/wiki?curid=2770785", "title": "Lips Bach", "text": ""}
{"id": "2770787", "revid": "1511973", "url": "https://it.wikipedia.org/wiki?curid=2770787", "title": "Karen Georgievi\u010d \u0160achnazarov", "text": "Dal 1998 \u00e8 direttore di Mosfil'm."}
{"id": "2770788", "revid": "393939", "url": "https://it.wikipedia.org/wiki?curid=2770788", "title": "Karen Shakhnazarov", "text": ""}
{"id": "2770798", "revid": "51032", "url": "https://it.wikipedia.org/wiki?curid=2770798", "title": "Tartessi", "text": ""}
{"id": "2770800", "revid": "287204", "url": "https://it.wikipedia.org/wiki?curid=2770800", "title": "Poesia neogreca", "text": "La poesia neogreca, o poesia neoellenica o poesia greca moderna comprende le opere poetiche scritte in greco moderno, includendo anche la poesia scritta nella lingua arcaicizzata detta \"katharevousa\".\nStoria.\nLa questione su quando inizi la poesia neogreca \u00e8 assai controversa, alcuni studiosi infatti ritengono che essa cominci subito dopo la fine della poesia classica. Questa visione \u00e8 riduttiva e semplicistica perch\u00e9 ridurrebbe un arco di tempo lunghissimo ad un'unica fase. Pi\u00f9 verosimili sono gli studiosi che pongono l'inizio nel X secolo. Del resto una valutazione temporale \u00e8 difficile, in quanto la storia della lingua greca non ha subito fratture paragonabili a quella tra latino e lingue neolatine. La lingua moderna \u00e8 il risultato un'evoluzione lenta e graduale.\nDunque la grande maggioranza degli studiosi parla di letteratura, e perci\u00f2 di poesia, neogreca dalla data convenzionale del 1453, ovvero della caduta di Costantinopoli in mano ai Turchi; sia per la sua significativa rilevanza politica, anche se non linguistica e letteraria, sia perch\u00e9 vicina alla data della scoperta dell'America (1492) in cui gli storici normalmente fanno iniziare l'Et\u00e0 moderna.\nSe volessimo invece prendere in considerazione gli ultimi due secoli storici certamente vedremmo dei cambiamenti radicali, per lo meno nella lingua scritta.\nIn un periodo breve ma travagliato dalla questione della lingua greca, si passa infatti da una lingua aulica, ricercata, molto complessa e volutamente avvicinata all'antica (katharevousa) a una lingua volontariamente semplificata, standardizzata e soprattutto basata sulla lingua parlata (dimotik\u00ed).\nIn conseguenza di ci\u00f2 anche la poesia cambia. Cambiando i rendimenti della lingua, cambia il suono della poesia e i suoi contenuti.\nDovendo prendere in esame ad esempio la poesia di Konstantinos Kavafis e confrontarla con quella di Yiannis Ritsos vediamo un cambiamento di tematiche.\nL'alessandrino della diaspora Kavafis affronta tematiche pi\u00f9 intimistiche, quasi esistenzialiste come le ombre, i ricordi o il passato. \nCon Ritsos si arriva invece alla tematica puramente politica. Egli, fervente comunista, \u00e8 aperto anche agli scambi con altre culture (tradurr\u00e0 infatti le poesie del turco Naz\u0131m Hikmet) capendo che la cultura neogreca \u00e8 intrisa inscindibilmente di turcismi.\nEgli morir\u00e0 dichiarandosi servo del Partito Comunista."}
{"id": "2770801", "revid": "1005847", "url": "https://it.wikipedia.org/wiki?curid=2770801", "title": "Provincia di Chachapoyas", "text": "La provincia di Chachapoyas \u00e8 una provincia del Per\u00f9, situata nella regione di Amazonas.\nGeografia antropica.\nSuddivisioni amministrative.\n\u00c8 divisa in 21 distretti:"}
{"id": "2770802", "revid": "767487", "url": "https://it.wikipedia.org/wiki?curid=2770802", "title": "Catalisi omogenea", "text": "La catalisi \u00e8 detta omogenea se i reagenti si trovano nella stessa fase del catalizzatore.\nMeccanismo di reazione.\nQuando la catalisi omogenea ha luogo, il catalizzatore reagisce con parte dei reagenti formando delle specie instabili (i complessi attivati) che reagiscono a loro volta con l'altra parte dei reagenti, tornando stabili e permettendo cos\u00ec la formazione dei prodotti. Ognuno dei passaggi intermedi sopra citati ha un'energia di attivazione pi\u00f9 bassa rispetto a quella del procedimento non catalizzato: proprio per questo motivo si ha un aumento della velocit\u00e0 di reazione rispetto al processo non catalizzato.\nDifferenze rispetto alla catalisi eterogenea.\nNella catalisi omogenea il catalizzatore \u00e8 disciolto nell'ambiente di reazione, per cui la separazione del catalizzatore dai prodotti \u00e8 pi\u00f9 difficoltosa e costosa rispetto al caso della catalisi eterogenea (dove il catalizzatore pu\u00f2 essere recuperato per semplice separazione fluido-solido).\nInoltre nel caso della catalisi omogenea il sito catalitico \u00e8 completamente esposto all'azione dei reagenti, per cui si ha un'attivit\u00e0 catalitica maggiore e una minore selettivit\u00e0. Per aumentare la selettivit\u00e0 ai catalizzatori omogenei vengono dunque aggiunti dei leganti, che sono dei gruppi funzionali dotati di elevato ingombro sterico, i quali riducono la possibilit\u00e0 di attacco del sito attivo da parte dei prodotti.\nOltre ai leganti in un catalizzatore omogeneo sono in genere presenti altri gruppi funzionali, detti ligandi, i quali partecipano al meccanismo di reazione in veste di reagenti.\nAd esempio, nel processo di oxosintesi si utilizza catalizzatore al rodio con legati gruppi carbonilici (nel ruolo di ligandi) e gruppi trifenilfosfinici (nel ruolo di leganti). Durante il meccanismo di reazione, il catalizzatore al rodio scambia i gruppi carbonilici con le specie reagenti e i prodotti, mentre i gruppi trifenilfosfinici restano sempre legati all'atomo rodio.\nUn catalizzatore omogeneo che non sia provvisto di leganti viene detto catalizzatore nudo."}
{"id": "2770803", "revid": "1980365", "url": "https://it.wikipedia.org/wiki?curid=2770803", "title": "Alexandros Koumoundouros", "text": "Figlio di Spir\u00ecdonas-Gal\u00e0nis Koumoundo\u00f9ros, bey della penisola di Mani durante l'ultimo periodo della dominazione ottomana nell'area, studi\u00f2 giurisprudenza all'Universit\u00e0 di Atene.\nNel 1841 partecip\u00f2 ad un tentativo rivoluzionario a Creta e nel 1853 venne eletto per la prima volta deputato. Nel 1855 venne nominato presidente del Parlamento e l'anno seguente ottenne la sua prima carica di governo come ministro dell'Economia nel gabinetto di Alexandros Mavrokordatos. Con la medesima carica partecip\u00f2 anche ai successivi governi di Dimitrios Voulgaris e Athanasios Miaoul\u012bs.\nDopo la cacciata di re Ottone I nel 1862 Koumoundouros divenne ministro della Giustizia in un governo di transizione guidato da Gennaios Kolokotronis.\nNel 1865 fu tra i fondatori del Partito dei Nazionalisti.\nDopo aver ricoperto altre cariche di governo, il 25 marzo 1865 venne nominato primo ministro ma il suo esecutivo ebbe vita breve e dur\u00f2 solo fino al 1\u00ba novembre, 1865. Subito dopo form\u00f2 un nuovo esecutivo che dur\u00f2 in carica solo sette giorni (dal 18 al 25 novembre). Alla fine del 1866 vinse le elezioni e torn\u00f2 alla guida dell'esecutivo, stavolta per un periodo pi\u00f9 consistente (30 dicembre 1866 - 1\u00ba gennaio 1868).\nIl 15 dicembre 1870 form\u00f2 un nuovo gabinetto - che rimase in carica fino al 9 novembre 1871 - nel quale tenne per s\u00e9 anche la carica di ministro dell'Esercito e degli Interni.\nNell'agosto 1875 venne nominato per la seconda volta presidente del Parlamento e alla fine dello stesso anno form\u00f2 il suo quinto governo durato in carica dal 27 ottobre all'8 dicembre 1876.\nNegli anni seguenti fu protagonista assoluto della vita politica greca vestendo per altre volte la carica di premier: dal 13 dicembre 1876 al 10 marzo 1877, dal 1\u00ba giugno 1877 al 7 giugno 1877, dal 14 settembre 1877 al 2 novembre 1878, dal 7 novembre 1878 al 22 marzo 1880 e dal 25 ottobre 1880 al 15 marzo 1882.\nNel 1881, durante il suo ultimo mandato come premier, ottenne un grande successo diplomatico: dopo lunghi contatti diplomatici con l'Impero Ottomano riusc\u00ec ad annettere le zone della Tessaglia e di Arta."}
{"id": "2770805", "revid": "767487", "url": "https://it.wikipedia.org/wiki?curid=2770805", "title": "Pileipellis", "text": "La pellicola pileica, o pileipellis (ovvero pelle del cappello), \u00e8 lo strato pi\u00f9 esterno del cappello dei funghi, formato da ife diverse da quelle della carne del fungo.\nPu\u00f2 essere di tipi diversi:"}
{"id": "2770809", "revid": "114802860", "url": "https://it.wikipedia.org/wiki?curid=2770809", "title": "Ettore Frattari", "text": "Biografia.\nCome Presidente della Confederazione fascista degli Agricoltori era membro del Gran Consiglio del Fascismo. Nella riunione del 25 luglio 1943 non sottoscrisse l'ordine del giorno Grandi.\nFu anche testimone durante il Processo di Verona.\nNel dopoguerra ha continuato la sua attivit\u00e0 nel settore agricolo, diventando anche Presidente nazionale della sezione economica della ortofrutticoltura."}
{"id": "2770810", "revid": "31746", "url": "https://it.wikipedia.org/wiki?curid=2770810", "title": "Sporoforo", "text": ""}
{"id": "2770813", "revid": "110157", "url": "https://it.wikipedia.org/wiki?curid=2770813", "title": "Provincia di Condorcanqui", "text": "La provincia di Condorcanqui \u00e8 una provincia del Per\u00f9, situata nella regione di Amazonas.\nGeografia antropica.\nSuddivisioni amministrative.\n\u00c8 divisa in 3 distretti:"}
{"id": "2770817", "revid": "287204", "url": "https://it.wikipedia.org/wiki?curid=2770817", "title": "Volejbalov\u00fd klub Prost\u011bjov", "text": "Il Volejbalov\u00fd klub Prost\u011bjov \u00e8 una societ\u00e0 pallavolistica femminile ceca, avente sede a Prost\u011bjov e militante nel massimo campionato ceco, la Extraliga."}
{"id": "2770820", "revid": "6923", "url": "https://it.wikipedia.org/wiki?curid=2770820", "title": "Spike (azienda)", "text": " \u00e8 stata un'azienda giapponese che sviluppava e pubblicava videogiochi. Nell'aprile 2012 la compagnia si \u00e8 unita con \"Chunsoft\", formando l'azienda Spike Chunsoft."}
{"id": "2770831", "revid": "1005847", "url": "https://it.wikipedia.org/wiki?curid=2770831", "title": "Provincia di Rodr\u00edguez de Mendoza", "text": "La provincia di Rodr\u00edguez de Mendoza \u00e8 una provincia del Per\u00f9, situata nella regione di Amazonas.\nGeografia antropica.\nSuddivisioni amministrative.\n\u00c8 divisa in 12 distretti:"}
{"id": "2770835", "revid": "924361", "url": "https://it.wikipedia.org/wiki?curid=2770835", "title": "Gabriele Capello", "text": "Biografia.\nDopo un periodo di apprendistato a Moncalvo, suo paese natale, in provincia di Asti, Capello si trasferisce a Torino, dove nel 1827 fonda una bottega artigianale con il falegname Felice Facta. Si far\u00e0 subito notare per la sua maestria nell'arte dell'ebanisteria. La regina Maria Teresa d'Asburgo-Lorena moglie di re Carlo Alberto, sar\u00e0 una sua cliente. A quel punto gli si apriranno le porte della corte e delle residenze sabaude, dove interverr\u00e0 profondamente, in particolar modo al Palazzo Reale di Torino ed al Castello di Racconigi. \nTra il 1833 e il 1864 si occupa di costruire mobili e altri elementi di arredamento per conto dei Re di Sardegna, operando nelle principali dimore sabaude del Piemonte e della Liguria. \nNel 1850 Vittorio Emanuele II lo insignisce delle titolo di Cavaliere dell'Ordine Mauriziano.\nProgetta e realizza 5 convogli del Real Treno da Torino a Genova.\nNell'ambito dell'Esposizione Universale di Londra, nel 1851 viene premiato con la medaglia d'oro per la categoria delle arti applicate all'industria.\nCollabora alla fondazione delle Scuole Operaie San Carlo di Torino, e a lui ancora oggi \u00e8 dedicata una sede dell'Istituto.\nCessa la sua attivit\u00e0 nel 1864, continuando a ricevere onori e premi e ricoprendo pi\u00f9 volte il ruolo di giurato nelle esposizioni internazionali come nel 1867 a Parigi.\nLe opere.\nNei trentun anni della sua attivit\u00e0 Capello svolge numerosi incarichi presso la corte di Torino. Le sue opere, sparse nelle diverse residenze sabaude, sono ancora oggi visibili nei seguenti musei:"}
{"id": "2770836", "revid": "287204", "url": "https://it.wikipedia.org/wiki?curid=2770836", "title": "Slittino ai XXI Giochi olimpici invernali", "text": "Le gare di slittino ai XXI Giochi olimpici invernali di Vancouver in Canada si sono svolte dal 13 al 17 febbraio 2010 sulla pista di Whistler Sliding Centre.\nSono state disputate tre competizioni: singolo e doppio maschili e singolo femminile."}
{"id": "2770839", "revid": "466539", "url": "https://it.wikipedia.org/wiki?curid=2770839", "title": "John Ruskin", "text": "La sua interpretazione dell'arte e dell'architettura influenzarono fortemente l'estetica vittoriana ed edoardiana.\nBiografia.\nRuskin nacque a Londra, unico figlio del matrimonio tardivo tra un ricco fabbricante di sherry di origine scozzese, appassionato di pittura, e una sua cugina, Margaret Cox, di cultura rigidamente puritana. Il ragazzo crebbe assai agiatamente, ma ebbe un'infanzia e un'adolescenza molto solitarie, al centro delle cure materne \u2013 cure cos\u00ec pressanti che quando, nel 1836, il figlio entr\u00f2 al Christ Church College di Oxford, anch'ella vi si stabil\u00ec.\nQuesto inizio di vita eccezionalmente protetto e \"osservato\", in un ambiente nel quale non erano mancati fin dall'infanzia viaggi e stimoli estetici ma anche pressioni moralistiche, sollecit\u00f2 in lui lo sviluppo di un carattere geniale, sensibilissimo ma anche continuamente oscillante tra entusiasmo e depressione, e di una vita affettivo-sessuale complicata e faticosa. A Oxford incontr\u00f2 William Turner (del quale Ruskin, a conclusione di un rapporto durato tutta la vita, sar\u00e0 anche esecutore testamentario) e Lewis Carroll.\n\u00c8 del 1840 il suo primo viaggio in Italia, che lungo le classiche tappe del Grand Tour lo conduce con i genitori attraverso la Francia e l'Italia fino a Paestum, ed \u00e8 fra l'altro l'occasione della scoperta di Venezia. Di questo viaggio \u00e8 stato pubblicato in italiano il diario, estrapolato dal \"Diario\" che Ruskin compil\u00f2 dal 1836 al 1874. Un nuovo viaggio in Italia, questa volta senza i genitori, \u00e8 del 1845: sono di questo periodo la scoperta della Toscana, delle arti figurative, del gotico e del romanico italiani e, sul piano della creativit\u00e0 personale, la realizzazione dei suoi migliori acquarelli.\nNel 1848, fortemente sollecitato dalla famiglia che sperava in un effetto stabilizzante del matrimonio sulla sua natura irrequieta e instabile, spos\u00f2 Effie Gray, figlia di un cliente scozzese fortemente indebitato con il padre e alla quale, bambina, aveva dedicato il racconto fantastico \"Il re del fiume d'oro\". Il matrimonio fu per\u00f2 annullato sei anni dopo, nel 1854, dalla chiesa anglicana. Fu un grande scandalo: il matrimonio non fu mai consumato e la moglie, dopo cinque anni di matrimonio, lo denunci\u00f2 per impotenza; egli si scus\u00f2 adducendo vari motivi per la mancata consumazione del matrimonio, come la scarsa avvenenza fisica della moglie, la sua instabilit\u00e0 emotiva, e la propria morbosa attenzione verso le giovanissime; Effie stessa fu corteggiata quando aveva 12 anni e dopo l'annullamento egli corteggi\u00f2 una bambina di 9 anni.\nIl decennio dal 1848 al '58 fu per Ruskin un tempo di grande intensit\u00e0 creativa e intellettuale, e il nuovo viaggio in Italia con i genitori del 1858 fu forse l'ultimo tempo sereno della sua vita. Nel frattempo, il confronto tra la meditazione estetica, che in lui aveva sempre avuto una forte componente etica e umanistica, e il capitalismo selvaggio che secondo lui caratterizzava l'Inghilterra vittoriana (\"money-making mob\" - una plebe che fa soldi -, era la definizione di Ruskin dei suoi compatrioti), spostarono i suoi interessi verso idee di socialismo utopistico in chiave cristiana.\nGi\u00e0 nel grande capitolo centrale de \"Le pietre di Venezia\", \"Sulla natura del Gotico\", aveva accusato la disumanizzazione del lavoro industriale, nella quale l'operaio \u00e8 ridotto a un mero attrezzo animato (\u00abthis degradation of the operative into a machine\u00bb), contrapponendo ad essa il carattere corale della produzione artistica ed architettonica gotica, nella quale l'operaio ha un ampio margine di creativit\u00e0, consentito dall'irregolarit\u00e0 dell'opera complessiva. In queste pagine Ruskin si avvicinava alle posizioni di critica della disumanizzazione del lavoro e della separazione di lavoro manuale e lavoro intellettuale che, anticipate in alcune pagine di Adam Smith (\"La ricchezza delle nazioni\", libro V, cap. 1), ritornano in molta della grande letteratura del primo socialismo, soprattutto nelle celebri considerazioni del giovane Marx sul lavoro alienante ().\nNegli anni successivi i suoi interessi per i problemi del lavoro e della povert\u00e0 si accentuarono, fino all'aperta polemica contro l'ideologia liberista, contenuta nelle conferenze tenute a Manchester (una delle roccaforti del capitalismo britannico) nel 1857, e poi sviluppate in una serie di saggi per il \"Cornhill Magazine\", confluiti in \"Unto this Last\" (\"Fino all'ultimo\", 1862), quello che consider\u00f2 il proprio libro pi\u00f9 importante e che, quarant'anni pi\u00f9 tardi, verr\u00e0 particolarmente apprezzato da Gandhi per l'attacco in esso rivolto all'individualismo capitalistico, al quale Ruskin contrapponeva, alla maniera di Saint-Simon, l'ideale di una societ\u00e0 organica in cui le classi fossero tra loro coordinate, senza egemonie, dallo Stato.\nLe idee sviluppate in questo periodo, compresa l'utopia \"retrospettiva\" dell'artigianato gotico come modello di vita economica pi\u00f9 sano di quello capitalistico, lo guidarono, dopo aver ereditato dal padre una considerevole fortuna, alla fondazione di una sorta di comunit\u00e0 di lavoratori, denominata \"Guild of St. George\". L'esperimento fall\u00ec in pochi anni, ma Ruskin tenne su di esso una lunga serie di conferenze, molto apprezzate dalla societ\u00e0 vittoriana (che criticavano), poi raccolte e pubblicate, nel 1865, in \"Sesame and Lilies\" (Sesamo e gigli).\nRitiratosi a Brantwood, sul Coniston Water, in Cumbria, dopo la morte della madre avvenuta nel 1871, continu\u00f2 la sua attivit\u00e0 critica e di ricerca, insegnando anche a Oxford tra il 1869 e il 1888 (tra i suoi allievi dell'epoca ci fu Oscar Wilde), ma assalito sempre pi\u00f9 spesso da periodi di depressione e insania. L'ultimo suo scritto, prima che la luce della sua mente si spegnesse completamente, fu l'autobiografia, composta nei momenti di lucidit\u00e0, \"Praeterita\". Mor\u00ec il 20 gennaio 1900 nella sua casa di Coniston, poi trasformata in museo.\nIl contesto del secolo XIX in Inghilterra.\nL'Inghilterra dal secolo XVII al XIX si presenta come una potenza in ambito commerciale: una rinomata nazione per l'esportazione e l'importazione di merci.\nSi iniziarono a inventare le prime grandi macchine: in ambito tessile la spoletta volante, la macchina a vapore. Non molti furono favorevoli alle macchine, soprattutto gli operai che vennero sostituiti da questi strumenti che utilizzavano meno tempo per svolgere il lavoro. \nGrazie al benessere che queste crearono, la popolazione inizi\u00f2 ad aumentare da 7 milioni nel 1766 a 14 milioni del 1821.\nSi formano quindi diverse teorie economiche-politiche-nazionaliste i cui contrasti furono spesso violenti a causa di rivoluzioni interne ed internazionali per i mercati mondiali.\nGli operai cominciarono a far valere i loro diritti e grazie alle conquiste sindacali (e all'aumento delle industrie) molti tornarono ad essere assunti. \nLe polemiche contro le macchine continuarono per molti anni. Ed \u00e8 proprio nei capitoli centrali de \"Le pietre di Venezia\" che Ruskin si avvicina alle posizioni di critica della disumanizzazione del lavoro.\nNell'ambito del restauro, gi\u00e0 nel secolo XVIII la Gran Bretagna vide una rivalutazione dello stile gotico soprattutto quando iniziarono i restauri su questi monumenti di origine medioevale.\nMolti furono i dibattiti sui modi di intervenire su questi edifici; il pi\u00f9 importante fu quello che nacque nella Society of Antiquaries of London dove l'architetto James Wyatt applic\u00f2 le sue idee che prevedevano la \u201csimmetria\u201d e l'\u201dunit\u00e0 stilistica\u201d come concetti per unificare lo stile delle cattedrali da restaurare. Le prime polemiche che si ebbero sull'inadeguato restauro e sull'alterazione di questi monumenti medioevali apparvero nel giornale \"The Gentleman's Megazine\" dove si sosteneva la difesa dell'autenticit\u00e0 del monumento nelle associazioni londinesi. John Carter polemizz\u00f2 contro le decorazioni apportate ai monumenti gotici; John Milner denunciava la distruzione e l'alterazione di alcuni monumenti antichi. George Gilbert Scott fu il grande protagonista del restauro stilistico in Inghilterra. Enunci\u00f2 i suoi principi quando nel 1840 la chiesa St. Mary's Church in Stafford inizi\u00f2 ad essere restaurata. Fu circa nel 1850 che John Ruskin, grande antagonista di Scott, riport\u00f2 la sua critica sui restauri in Inghilterra persuadendo la Society of Antiquaries of London. La sua dottrina sulla conservazione, servir\u00e0 come ulteriore tesi all'interno di questo clima di dibattito e dar\u00e0 una risposta alternativa al restauro stilistico.\nIl pensiero e l'opera.\nLa sua teoria generale, per la quale l'uomo e la sua arte devono essere profondamente radicati nella natura e nell'etica, fa di lui uno dei fondatori dell'Arts and Crafts Movement, sul quale Ruskin, attraverso William Morris, ebbe una grande influenza. Lungo questa linea fu anche uno dei precursori dell'Art Nouveau. John Ruskin \u00e8 noto per la sua posizione molto particolare nei confronti del restauro architettonico. La sua concezione di restauro, definito \"restauro romantico\", ritiene immorale l'intervento di restauro, comunemente praticato nella sua epoca, inteso come sostituzione della copia all'originale.\nEgli sostiene dunque la necessit\u00e0 innanzitutto di conservare l'esistente, ammettendo quegli interventi di comune manutenzione (sostituzione di un coppo ammalorato; sostituzione di una singola pietra), ma anche di puntellazione, utili a prolungare il pi\u00f9 possibile la vita dell'architettura antica, alla quale va riconosciuto anche il diritto, quando sar\u00e0 giunto il momento, di morire. L'attribuzione a Ruskin di posizioni intransigenti a favore del rovinista romantico sar\u00e0 dovuta alla successiva critica del restauro che, identificando da un lato in Ruskin l'estremista della conservazione e dall'altra, in Eug\u00e8ne Emmanuel Viollet-le-Duc, il fautore della ricostruzione ex novo del monumento da restaurare, definir\u00e0 una \"terza via\", quella del restauro \"all'italiana\", come la pi\u00f9 equilibrata ed efficace a dare soluzione ai problemi del restauro.\nNell'affermazione di questo modello interpretativo, un contributo fondamentale in Italia verr\u00e0 prima da Camillo Boito, poi da Gustavo Giovannoni e verr\u00e0 applicato, tra i primi, per il restauro della Basilica di San Marco di Venezia da Pietro Saccardo. Nel 1972, la Carta del restauro - la quale insiste su una precisa \"morale del restauro\" - tiene in considerazione il punto di vista di John Ruskin sul tema, e rafforza il suo concetto secondo cui non \u00e8 moralmente e filologicamente accettabile integrare parti mancanti di opere d'arte utilizzando materiali identici all'originale, poich\u00e9 in questo modo si spaccerebbe per antico l'intervento moderno, che dovr\u00e0 sempre essere distinguibile; tantomeno \u00e8 accettabile la ricostruzione ex-novo dei manufatti andati perduti, a meno che le parti mancanti del manufatto originale non siano recuperabili, come nel caso della ricostruzione post-terremoto di una parte della Basilica Superiore di Assisi, dove il materiale originale lapideo e pittorico \u00e8 stato recuperato, reintegrato, consolidato. Al suo \"Modern Painters\" devono la popolarit\u00e0 sia Turner sia il movimento preraffaellita.\nIn occasione dell'apertura di una biblioteca scolastica a Rusholme, Ruskin tenne una conferenza sulla lettura dal titolo \"I tesori del re\" e, successivamente, sullo stesso argomento una seconda conferenza dal titolo \"i giardini delle regine\". In quelle occasioni lo scrittore inglese sostenne che la lettura consente di interloquire con uomini di gran lunga migliori e pi\u00f9 interessanti di quelli che normalmente fanno parte delle frequentazioni di ognuno. Questa tesi fu contestata da Marcel Proust nel suo breve saggio sulla lettura, \"Del piacere di leggere\", nel quale lo scrittore francese ha evidenziato la differenza tra la lettura e la conversazione.\nLe idee sul restauro.\nCos\u00ec si potrebbe racchiudere buona parte del pensiero di John Ruskin. Secondo la sua interpretazione infatti, era impossibile restaurare in architettura in quanto sarebbe stato come risuscitare i morti, prerogativa solo divina. Restaurare quindi avrebbe voluto dire mentire, annullare la memoria dei monumenti, copiare. Secondo lui infatti, l'arte era un fenomeno pi\u00f9 complesso di quello che credevano i suoi contemporanei; l'opera d'arte realizzata dall'artista e contemplata dal critico d'arte, era un'entit\u00e0 astratta, creata secondo un processo continuo che comprendeva le circostanze economiche e sociali di partenza, le relazioni con il destinatario dell'opera, i metodi di realizzazione e continuava con lo scopo che si dava all'opera; i cambiamenti di propriet\u00e0 e di uso e le modificazioni materiali non dovevano influire sull'opera; modificando uno di questi aspetti, si sarebbero modificati tutti gli altri, oltre che l'opera stessa. In base alle idee di Ruskin bisognava evitare l'inganno procurato all'osservatore con il restauro; la difesa dell'autenticit\u00e0 era quindi incompatibile con la restaurazione stilistica in quanto questa annullava i segni della storia, cancellando la memoria e l'anima del monumento. Quando la conservazione non era pi\u00f9 attuabile per via del suo degrado incontenibile, la restaurazione creava una nuova realt\u00e0 differente dall'opera originale. Preferiva quindi un intervento sincero con l'aiuto di appoggi, puntellature ed ausili esteriori chiaramente visibili (anche se questi risultavano \u201cbrutali\u201d) dove per\u00f2 l'elemento deteriorato o perso era chiaramente visibile.\nJohn Ruskin critic\u00f2 fortemente l'ambiente moderno e la societ\u00e0 di quel periodo, ma, essendo critico d'arte, criticava anche le architetture e i monumenti sia del suo periodo,sia dei periodi passati.\nJohn Ruskin riconosceva tre fasi indivisibili nella vita del monumento: il progetto o l'inizio, la funzione e il momento della conservazione. \nPer Ruskin esisteva una sola creazione, quando l'autore \"d\u00e0 vita\" all'opera, tenendo per\u00f2 presente il \"comportamento\", gli effetti del tempo e la durata di quest'ultima, progettandola ad esempio con materiali duraturi.\nIl valore di antichit\u00e0 e di autenticit\u00e0 di un'opera era data secondo Ruskin tramite la patina che la ricopriva, segno del tempo che testimoniava la sua vita e la sua individualit\u00e0 materiale.\nRuskin sosteneva che la rovina di un monumento fosse inesorabile, la fine di un edificio era sicura: nasceva viveva e moriva e la conservazione era solo un modo per ritardarne la sua morte. La lotta contro l'eternit\u00e0, secondo il critico, era una causa gi\u00e0 persa, era un processo biologico come la sua nascita e la sua vita. Con la conservazione si poteva solo prolungare la vita naturale del monumento e questo implicava una sua trasformazione inevitabile. Ruskin prendeva come esempio la bellezza di un rudere immerso completamente in un bosco, fra la natura. Quest'ultimo doveva godere di semplici manutenzioni per non alterarne la bellezza originale e quando, a tempo debito cessava di vivere, si avrebbe dovuto lasciarlo morire.\nSosteneva che i monumenti non fossero una propriet\u00e0 privata, anche se appartenevano all'artefice o al committente ma erano soprattutto delle generazioni future: gli uomini di oggi e di domani hanno gli stessi diritti nell'usufruirne e nell'averne cura.\nEsiste per\u00f2 un'altra \u201cscuola di pensiero\u201d diversa da quella di Ruskin: quella di Eug\u00e8ne Viollet-Le-Duc. \nQuest'ultimo sosteneva che il restauro fosse una \u201cnecessit\u00e0 spiacevole\u201d e per conservare il monumento bisognava, utilizzando materiali del tempo, ristrutturarlo in forme moderne: l'opposto quindi di quello che Ruskin sosteneva. L'architetto che ristrutturava l'opera doveva quindi essere ben preparato e conoscere le tecniche scientifiche, le particolarit\u00e0 degli edifici, lo stile, la scuola, eliminando quindi le parti aggiunte posteriormente per portare l'edificio alla forma iniziale o ad uno stato mai esistito, arrivando a togliere anche i difetti di costruzione originali o successivi.\nImportante inoltre per Viollet-Le-Duc era l'intorno urbanistico che doveva valorizzare ancora di pi\u00f9 l'opera. In un certo senso, questo veniva sostenuto anche da Ruskin, in quanto affermava che l'architettura non era un'isola ma viveva in un contesto e doveva rispettare la sua unit\u00e0. Il monumento viveva quindi nel proprio ecosistema ed il contesto urbano formava parte della vita di un edificio.\nRuskin estese e qualific\u00f2 il concetto di \u201carte\u201d. Non utilizz\u00f2 mai il concetto di \u201dbene culturale\u201d ma di arte che comprendeva quindi tutti gli oggetti prodotti dall'uomo, inserendo nella categoria anche quelli manifatturieri. Cancell\u00f2 la differenza tra artista e artigiano espandendo questo caposaldo a tutta la cultura materiale. L'arte secondo Ruskin era veritiera quando era la conseguenza di un fare armonico ed era capace di inserirsi nell'ordine naturale del mondo. Quando l'oggetto aveva le caratteristiche di naturalezza, potenza e armonia si poteva considerare strutturalmente un'\u201copera d'arte\u201d. \nSosteneva inoltre che, oltre a conservare l'arte concreta come gli oggetti materiali e tangibili, bisognava conservare anche le qualit\u00e0 morali che gli oggetti comprendevano come segno e simbolo dell'attuazione dell'uomo sulla terra. L'essere umano ha lasciato un segno dei suoi valori e della sua vita, un messaggio di civilizzazione alle generazioni future che devono essere conservate con rispetto religioso.\nInfluenze post-Ruskin in Italia.\nMolti iniziarono a seguire le idee di Ruskin e in Italia i due principali personaggi che capirono e rielaborarono il suo pensiero furono Camillo Boito e Gustavo Giovannoni.\nCamillo Boito pose le basi per il restauro scientifico in italia, cercando soluzioni pratiche per la conservazione e l'utilizzazione degli edifici. Si avvicinava a Ruskin in quanto sostenne la critica che aveva formulato per il restauro di San Marco a Venezia; riconobbe il passare del tempo nel monumento che doveva essere consolidato e conservato ma si contrappose a Ruskin in quanto non accettava la morte del monumento credendo quindi nel restauro. Prese anche spunto da Viollet-Le-Duc nello studio rigoroso dei monumenti non accettando per\u00f2 alcune sue idee tecniche sulla ristrutturazione e sull'illuminazione.\nGustavo Giovannoni, figura molto importante per la legislazione italiana, riformul\u00f2 le idee di Boito. Il suo contributo al restauro si pu\u00f2 sintetizzare brevemente in tre aspetti principali: la formulazione del concetto di restauro scientifico in continuit\u00e0 con le idee di Boito; il suo contributo alla formulazione della Carta di Atene e della Carta Italiana del Restauro; la sua attivit\u00e0 come restauratore-urbanista estendendo la tutela non solo al monumento ma anche al suo intorno un po' come aveva sostenuto Viollet-Le-Duc."}
{"id": "2770840", "revid": "933835", "url": "https://it.wikipedia.org/wiki?curid=2770840", "title": "Placido Maria Schiaffino", "text": "Biografia.\nNacque a Genova il 5 settembre 1829.\nMonaco dell'abbazia di Monte Oliveto Maggiore, fu vicario generale della sua congregazione. Nel 1852 fu eletto vescovo titolare di Nissa e venne consacrato nella chiesa del monastero delle Oblate di Tor de' Specchi a Roma.\nPrese parte al Concilio Vaticano I. Papa Leone XIII lo elev\u00f2 al rango di cardinale nel concistoro del 27 luglio 1885 e il 30 luglio successivo ricevette la berretta cardinalizia con il titolo dei Santi Giovanni e Paolo.\nFu prefetto della congregazione dell'Indice e bibliotecario di Santa Romana Chiesa.\nMor\u00ec il 23 settembre 1889 all'et\u00e0 di 60 anni.\nGenealogia episcopale.\nLa genealogia episcopale \u00e8:"}
{"id": "2770841", "revid": "228587", "url": "https://it.wikipedia.org/wiki?curid=2770841", "title": "Oglerio di Lucedio", "text": "Biografia.\nNel 1205 fu nominato abate dell'abbazia cistercense di Santa Maria di Lucedio e fu seguace di San Bernardo di Chiaravalle. Egli volle che la \"Regola\" fosse osservata scrupolosamente dai monaci, con irreprensibile condotta e purezza di vita, obbedienza, fraterna carit\u00e0 e meditazione.\nFece da mediatore e paciere in numerose controversie del suo tempo: a Tortona, Genova, Milano, Casale Monferrato e Vercelli. Ricopr\u00ec un ruolo importante nelle alterne vicende che videro interessata la citt\u00e0 di Trino, che all'epoca era un'importante e contesa signoria.\nMor\u00ec nel 1214 e fu seppellito nel monastero di Lucedio. \nDi questo beato sono fortunatamente giunti fino a noi il \"Tractatus in laudibus Sanctae Dei Genitrix\", un trattato mariano rivolto soprattutto alle monache, un\"'Expositio super Evangelium in Coena Domini\", una raccolta tredici omelie sull'Eucaristia, che traggono fondamento dai capitoli XIII - XV del Vangelo secondo Giovanni.\nCulto.\nL'iconografia del beato spesso cita l'episodio secondo cui avrebbe allontanato da una citt\u00e0 ligure alcuni spiriti maligni; anche nel martirologio cistercense \u00e8 ricordato come \u201cterrore degli spiriti immondi\u201d. \nLe reliquie del beato furono traslate nella chiesa parrocchiale di San Bartolomeo di Trino il 9 settembre 1792. Papa Pio IX, l'8 aprile 1875, ne conferm\u00f2 il culto."}
{"id": "2770845", "revid": "1573940", "url": "https://it.wikipedia.org/wiki?curid=2770845", "title": "Yaqin", "text": "Yaqin (\u06cc\u0642\u06cc\u0646) \u00e8 generalmente tradotto come \"certezza\" ed \u00e8 considerata la massima fra le molte stazioni di cui che completano il sentiero \"walaya\" (talvolta tradotto \"Santit\u00e0\"). In essa si racchiude l'esperienza della liberazione nell'Islam. Dal punto di vista esoterico la Certezza corrisponde alla vita religiosa nella sua perfezione (\"ehs\u00e2n\"), ovvero all'adorazione di Allah secondo i dettami della Rivelazine; seguendo questa via si adempie al pilastro dell'Islam riguardante le pratiche esteriori, fondamenta della fede (\"iman\") nell'interiore. Infatti l\"'ihs\u00e2n\" (comportamento corretto) fornisce alla pratica esteriore della religione il suo vero significato e alla fede i suoi reali valori.\nLa Certezza(\"al-yaq\u00een\") comprende tre gradi.\nFasi.\nIlm al-yaq\u00een (conoscenza della Certezza).\nIl primo grado \u00e8 chiamato \"\u2018ilm al-yaq\u00een\" (conoscenza della Certezza), che indica come la Certezza sia il risultato della conoscenza. A questo livello l'oggetto della Certezza \u00e8 la conoscenza cos\u00ec come lo scopo della conoscenza \u00e8 la Certezza. Entrambe si trovano nell'anima, essendo la Certezza il primo grado della vita spirituale e la conoscenza l'ultimo dell'esperienza speculativa. Questo particolare grado del \"yaq\u00een\" mistico \u00e8 il risultato di teofanie divine in atto al livello dell'esistenza ed anche di teofanie di luci di natura al livello della gnosi.\nAyn al-yaq\u00een (L'Occhio della Certezza).\nIl secondo grado di \"yaq\u00een\" \u00e8 ci\u00f2 che si chiama nella terminologia Sufi \"ayn al-yaq\u00een\" (L'Occhio della Certezza), ovvero Certezza come conseguenza di contemplazione e visione. A questo livello, l'oggetto della Certezza \u00e8 presente dinnanzi allo gnostico e non \u00e8 solo un concetto speculativo. Qui la conoscenza viene comunemente chiamata 'ilm-e-huzuri\u2019' (Presenza di conoscenza), ed \u00e8 questo il secondo aspetto della Certezza sulla via spirituale e nell'esperienza della liberazione. Con questo tipo di conoscenza, l'uomo della Via si distingue dai filosofi e dagli studiosi. Questo particolare grado di Certezza spirituale \u00e8 il risultato di divine teofanie degli Attributi a livello dell'esistenza, come a livello di gnosi \u00e8 il risultato di teofanie di luci dell'intelletto.\nHaqq al-yaq\u00een (la totale realt\u00e0 della Certezza).\nInfine l'ultimo grado di \"yaq\u00een\" \u00e8 chiamato \"haqq a1-yaq\u00een\" (la totale realt\u00e0 della Certezza), ovvero Certezza come suprema verit\u00e0. Qui la Certezza ha un particolare colore: \u00e8 il frutto di un'esperienza omnicomprensiva perch\u00e9 l'oggetto della Certezza \u00e8 identico a colui che lo sperimenta, essendo la conoscenza trasformata in una reale esperienza e la reale esperienza nella conoscenza. In questa fase infatti, la conoscenza non \u00e8 limitata dall'intelletto, n\u00e9 alla visione di chi la contempla, ma diventa una con l'essere umano. Questa \u00e8 la fase finale del \"yaq\u00een\", l'apoteosi del viaggio spirituale e intellettuale. Questo alto grado della Certezza per i Sufi \u00e8 l'effetto dell'Emanazione delle divine teofanie nell'Essenza nel suo piano esistenziale e della diffusione della Luce delle luci al livello delle teofanie della gnosi."}
{"id": "2770850", "revid": "1318658", "url": "https://it.wikipedia.org/wiki?curid=2770850", "title": "Monastero di Santo Stefano (Jolfa)", "text": "Il monastero di Santo Stefano \u00e8 un antico complesso della chiesa armena in Iran, situato circa 15\u00a0km a nord-ovest della citt\u00e0 di Jolfa, nella regione dell'Azarbaijan occidentale. \u00c8 stato inserito, nel luglio del 2008, nella lista del Patrimonio dell'umanit\u00e0 dell'UNESCO assieme al Monastero di San Taddeo e alla Cappella di Dzordzor.\nSi trova in una gola sul versante iraniano del fiume Aras che segna il confine con l'Azerbaigian. \u00c8 stato eretto nel IX secolo e ricostruito durante l'epoca safavide dopo aver patito danneggiamenti in seguito a diversi terremoti."}
{"id": "2770852", "revid": "339392", "url": "https://it.wikipedia.org/wiki?curid=2770852", "title": "Al Unser, Jr.", "text": ""}
{"id": "2770855", "revid": "116961177", "url": "https://it.wikipedia.org/wiki?curid=2770855", "title": "Pietro Foroni", "text": "\u00c8 stato presidente della Provincia di Lodi, sindaco di Maleo e consigliere regionale della Lombardia. Attualmente ricopre la carica di assessore nella Giunta regionale della Lombardia dell'XI legislatura.\nAttivit\u00e0 politica.\nDopo un'esperienza come consigliere comunale vissuta fra le file dell'opposizione nel comune di Cornovecchio, nel 2004, a capo della lista civica \"Uniti per Maleo\" viene eletto per il suo primo mandato a sindaco di Maleo con il 55,43% dei voti.\nCinque anni dopo, nel 2009, viene eletto presidente della Provincia di Lodi al primo turno, raccogliendo il 54,18% dei voti in rappresentanza di una coalizione di centrodestra costituita da PdL, Lega Nord e Insieme per il Lodigiano. Nella stessa tornata elettorale viene riconfermato sindaco di Maleo con il 71,03% dei voti.\nNel 2013 \u00e8 candidato per le consultazioni elettorali del 24 e 25 marzo per il rinnovo del Consiglio regionale della Lombardia tra le file della Lega Nord a sostegno del candidato di centro-destra Roberto Maroni nella circoscrizione elettorale di Lodi. Ottiene 1647 preferenze e viene eletto Consigliere Regionale. Il 2 maggio 2013, decorsi i termini temporali previsti dal Testo Unico degli Enti Locali, decade dalle cariche di sindaco di Maleo e di presidente della Provincia di Lodi, in quanto incompatibile con la carica di Consigliere Regionale.\nQuale consigliere regionale ha ricoperto le seguenti cariche:\nNel 2018 si \u00e8 candidato per il secondo mandato da consigliere regionale in occasione delle consultazioni elettorali del 18 marzo, ottenendo il maggior numero di preferenze (2527) fra i candidati consiglieri nella provincia di Lodi e risultando eletto nel Consiglio Regionale dell'XI legislatura fra le file della Lega, all'interno della coalizione di centro-destra a sostegno di Attilio Fontana.\nIl 29 marzo 2018 viene nominato dal neo governatore della Lombardia Attilio Fontana assessore regionale con delega al Territorio e alla protezione civile, dimettendosi contestualmente dalla carica di Consigliere Regionale.\nIl 18 dicembre 2014 viene nominato da Stefano Borghesi (Commissario Nazionale Lega Lombarda) vice commissario nazionale e responsabile nazionale per gli enti locali della Lega Lombarda."}
{"id": "2770858", "revid": "2178", "url": "https://it.wikipedia.org/wiki?curid=2770858", "title": "Mario Ariel Bolatti", "text": ""}
{"id": "2770860", "revid": "965226", "url": "https://it.wikipedia.org/wiki?curid=2770860", "title": "Massimo Sertori", "text": "Biografia.\nMassimo Sertori nasce a Sondrio l'11 marzo 1968. Diplomatosi come geometra, Sertori incomincia a lavorare presso l'Impresa di famiglia. \nAttivit\u00e0 politica.\nNel 2004 Sertori entra nella Lega Nord ed entra in politica a livello locale:\nNel 2006 divenne AD di Asm, un'azienda municipalizzata della citt\u00e0 di Sondrio, fino al 2008.\nIl 7 giugno 2009 Sertori \u00e8 stato eletto Presidente della provincia di Sondrio, raccogliendo al primo turno il 61,1% delle preferenze e sconfiggendo il candidato del centrosinistra Giacomo Ciapponi. In consiglio provinciale \u00e8 stato sostenuto dal suo partito e dal PdL.\nDal 26 maggio 2014 al 26 maggio 2019 ricopre la carica di Vicesindaco del comune di Ponte in Valtellina\nDal 29 marzo 2018 \u00e8 assessore agli Enti Locali, Montagna e Piccoli Comuni della Regione Lombardia nella giunta Fontana."}
{"id": "2770861", "revid": "119982", "url": "https://it.wikipedia.org/wiki?curid=2770861", "title": "Nicholas Oppenheimer", "text": ""}
{"id": "2770863", "revid": "101206435", "url": "https://it.wikipedia.org/wiki?curid=2770863", "title": "Luther", "text": ""}
{"id": "2770924", "revid": "154893", "url": "https://it.wikipedia.org/wiki?curid=2770924", "title": "Lastra corretrice di Schmidt", "text": ""}
{"id": "2770925", "revid": "154893", "url": "https://it.wikipedia.org/wiki?curid=2770925", "title": "Lastra di Schmidt", "text": ""}
{"id": "2770937", "revid": "574302", "url": "https://it.wikipedia.org/wiki?curid=2770937", "title": "Seychelles ai Giochi olimpici", "text": "Le Seychelles ha partecipato per la prima volta ai Giochi olimpici nel 1980.\nGli atleti seychellesi non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nL'Associazione Olimpica e dei Giochi del Commonwealth delle Seychelles venne creata e riconosciuta dal CIO nel 1979."}
{"id": "2770940", "revid": "767487", "url": "https://it.wikipedia.org/wiki?curid=2770940", "title": "Vincent (film 1982)", "text": "Vincent \u00e8 un film del 1982 scritto e diretto da Tim Burton. \u00c8 un cortometraggio horror a passo uno, prodotto dalla Walt Disney Productions e distribuito negli Stati Uniti dalla Buena Vista Distribution.\nNella versione originale il film \u00e8 narrato dall'attore Vincent Price, che fu idolo e ispirazione per tutta la vita di Burton. Da questo rapporto, Price sarebbe apparso nuovamente in \"Edward mani di forbice\" di Burton. Vincent Price pi\u00f9 tardi disse che il film era \"la cosa pi\u00f9 gratificante che sia mai accaduta. Era l'immortalit\u00e0, meglio di una stella sulla Hollywood Boulevard\".\nTrama.\nVincent Malloy \u00e8 un bambino di sette anni che finge di essere come l'attore Vincent Price (che narra il film). Fa esperimenti sul suo cane Abercrombie, ed \u00e8 ossessionato dai racconti di Edgar Allan Poe. Il suo distacco dalla realt\u00e0 durante la loro lettura lo porta a delirare, credendo di essere in realt\u00e0 un artista torturato, privato della donna che ama, rispecchiando alcune parti del \"Corvo\" di Poe. Vincent, torturato dai componenti del suo mondo di finzione, citando \"Il corvo\" cade a terra in fragilit\u00e0, credendo di essere morto.\nProduzione.\nMentre lavorava come artista concettuale alla Walt Disney Animation Studios, Tim Burton si trov\u00f2 due alleati: la dirigente Disney Julie Hickson e il capo dello sviluppo creativo Tom Wilhite. I due erano colpiti dai talenti unici di Burton e, bench\u00e9 non fosse \"materiale Disney\", sentivano che Burton meritasse di essere rispettato. Cos\u00ec, nel 1982, Wilhite diede a Burton 60.000 dollari per produrre un adattamento di una poesia che Burton aveva scritto intitolata \"Vincent\". Burton aveva inizialmente previsto che la poesia fosse un breve libro per bambini, ma decise diversamente.\nInsieme al collega animatore della Disney Rick Heinrichs, all'animatore a passo uno Stephen Chiodo e al cameraman Victor Abdalov, Burton lavor\u00f2 al progetto per due mesi e present\u00f2 un cortometraggio di sei minuti. Girato in netto bianco e nero, nello stile dei film espressionisti tedeschi degli anni '20, \"Vincent\" mostra una serie di situazioni ispirate ai film con Vincent Price o basati su storie di Edgar Allan Poe che avevano avuto effetto su Burton bambino, tra cui la sperimentazione su un cane - un tema che sarebbe poi apparso in \"Frankenweenie\" - e l'accogliere la zia a casa evocando contemporaneamente l'immagine di lei immersa nella cera calda. Vincent Malloy, il protagonista del film, ha una somiglianza impressionante con lo stesso Tim Burton.\nIl film \u00e8 narrato dall'idolo d'infanzia di Burton, Vincent Price, e segn\u00f2 l'inizio di un'amicizia tra loro che dur\u00f2 fino alla morte di Price nel 1993. Burton accredita l'esperienza come una delle pi\u00f9 formative della sua vita.\nDistribuzione.\nIl film usc\u00ec per due settimane in un cinema di Los Angeles con il film adolescenziale \"Un ragazzo chiamato Tex\". Prima di venire ritirato raccolse numerosi riconoscimenti critici. La Disney era soddisfatta del film, ma non sapeva cosa farsene.\nCitazioni e riferimenti.\nUna prima forma del personaggio di Jack Skeletron di \"Nightmare Before Christmas\" pu\u00f2 essere visto in un paio di inquadrature del corto. Jack apparve anche in \"Beetlejuice - Spiritello porcello\" e \"James e la pesca gigante\". I primi due camei avvennero anni prima della produzione di \"Nightmare Before Christmas\", anche se Burton aveva accarezzato l'idea della storia originale mentre era ancora animatore alla Disney."}
{"id": "2770944", "revid": "181699", "url": "https://it.wikipedia.org/wiki?curid=2770944", "title": "Codice di procedura penale", "text": "Il codice di procedura penale \u00e8 un corpo organico di norme strumentali a quelle di diritto penale.\nCon l'aggettivo \"strumentale\" \u00e8 da intendersi quella norma che \u00e8 posta dall'ordinamento a garanzia, attraverso particolari meccanismi (detti processi), della norma \"sostanziale\"."}
{"id": "2770949", "revid": "599013", "url": "https://it.wikipedia.org/wiki?curid=2770949", "title": "Parivrtta parsvakonasana", "text": "Parivrtta parsvakonasana ovvero \"posizione dell'angolo invertito\", \u00e8 una posizione di Hatha Yoga. Deriva dal sanscrito \"parivrtta\" che significa \"invertito\", \"parsva\" che significa \"lato\", \"kona\" che significa \"angolo\" e \"\u0101sana\" che significa \"posizione\".\nScopo della posizione.\nLa posizione ha lo scopo di allungare la schiena realizzata mediante una torsione. Genera anche l'allungemento delle gambe.\nPosizione.\nPosizionarsi in ginocchio con la schiena orizzontale e appoggiati sulle mani. \"Inspirando\", portare il piede sinistro all'esterno della mano sinistra, mantenendo la gamba destra estesa all'indietro. \"Espirando\", portare la mano destra sul ginocchio destro. \"Inspirando\", alzare la mano destra dal ginocchio e, percorrendo un ampio cerchio, portare la mano oltre la testa, con il braccio che si allunga lungo il proseguimento dell'asse gamba-fianco destro.\nPer sciogliere la posizione, \"espirando\", riportare la mano destra sul ginocchio destro. Riportare la mano destra a terra, e il piede sinistro indietro a pari del piede destro.\nRipetere con l'altro lato del corpo."}
{"id": "2770950", "revid": "386827", "url": "https://it.wikipedia.org/wiki?curid=2770950", "title": "Codice di Procedura Penale", "text": ""}
{"id": "2770951", "revid": "180202", "url": "https://it.wikipedia.org/wiki?curid=2770951", "title": "Oink's Pink Palace", "text": ""}
{"id": "2770956", "revid": "834", "url": "https://it.wikipedia.org/wiki?curid=2770956", "title": "Tonkinese", "text": ""}
{"id": "2770957", "revid": "574302", "url": "https://it.wikipedia.org/wiki?curid=2770957", "title": "Somalia ai Giochi olimpici", "text": "La Somalia ha partecipato per la prima volta ai Giochi olimpici nel 1972.\nGli atleti somali non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nIl Comitato Olimpico Somalo, creato nel 1959, venne riconosciuto dal CIO nel 1972."}
{"id": "2770963", "revid": "1833487", "url": "https://it.wikipedia.org/wiki?curid=2770963", "title": "Bichon havanais", "text": "Il Bichon Havanais \u00e8 una razza di cane originaria del Mediterraneo occidentale che fa parte della famiglia dei Bichons. Viene riconosciuto nel gruppo 9 (Cani da Compagnia) sezione 1 (Bichons e affini) dalla F\u00e9d\u00e9ration Cynologique Internationale (F.C.I).\nCollegamenti esterni.\nCircolari F.C.I. riguardanti il colore del mantello: F.C.I. "}
{"id": "2770967", "revid": "1305772", "url": "https://it.wikipedia.org/wiki?curid=2770967", "title": "Diffusore", "text": ""}
{"id": "2770971", "revid": "339392", "url": "https://it.wikipedia.org/wiki?curid=2770971", "title": "Codice del Commercio del 1883", "text": ""}
{"id": "2770984", "revid": "339392", "url": "https://it.wikipedia.org/wiki?curid=2770984", "title": "LPR-Piacenza", "text": ""}
{"id": "2770989", "revid": "834", "url": "https://it.wikipedia.org/wiki?curid=2770989", "title": "Stuff, il gelato che uccide", "text": ""}
{"id": "2770990", "revid": "834", "url": "https://it.wikipedia.org/wiki?curid=2770990", "title": "The Stuff - Il gelato che uccide", "text": ""}
{"id": "2770996", "revid": "124123", "url": "https://it.wikipedia.org/wiki?curid=2770996", "title": "Otmar Gutmann", "text": "Nato nel 1937 in Germania, \u00e8 conosciuto principalmente per aver creato la storica serie animata Pingu e di aver fondato nel 1990 lo studio di animazione Trickfilmstudio, che cambi\u00f2 nome nel 1991 in \"Pingu Filmstudio\" e nel 1998 in \"The Pygos Group\". Divenne famoso proprio per la serie del piccolo pinguino, durata dal 1990 al 2000 (produzione Svizzera) e dal 2003 al 2006 (produzione Inglese), tuttora in onda su vari canali. \n\u00c8 morto nel 1993 in Svizzera dopo una lunga malattia."}
{"id": "2771004", "revid": "467420", "url": "https://it.wikipedia.org/wiki?curid=2771004", "title": "Sudafrica ai Giochi olimpici", "text": "Il Sudafrica ha partecipato per la prima volta ai Giochi olimpici nel 1908. Tuttavia, 8 atleti delle colonie britanniche hanno partecipato ai Giochi del 1904, tra cui i primi due neri.\nGli atleti sudafricani hanno vinto 89 medaglie ai Giochi olimpici estivi, mentre non ne hanno mai vinta alcuna ai Giochi olimpici invernali.\nIl Comitato Olimpico e Confederazione Sportiva del Sudafrica venne creato e riconosciuto dal CIO nel 1991. Un precedente comitato \u00e8 esistito dal 1908, in seguito a una mozione del CIO del 1907 che riuniva le quattro colonie britanniche (del Capo, del fiume Orange, del Natal e del Transvaal) sotto il nome di Africa del Sud. Questo comitato non \u00e8 pi\u00f9 invitato a partecipare dopo il 1962 ed \u00e8 escluso dal movimento olimpico dal 1972. Il ritorno dei sudafricani dovr\u00e0 aspettare il 1992, trent'anni dopo."}
{"id": "2771013", "revid": "154893", "url": "https://it.wikipedia.org/wiki?curid=2771013", "title": "Camera di Schmidt", "text": ""}
{"id": "2771014", "revid": "154893", "url": "https://it.wikipedia.org/wiki?curid=2771014", "title": "Telescopio Ritchey-Chr\u00e9tien", "text": ""}
{"id": "2771016", "revid": "287204", "url": "https://it.wikipedia.org/wiki?curid=2771016", "title": "Schmidt-Cassegrain", "text": "Lo Schmidt-Cassegrain \u00e8 un telescopio catadiottrico che combina il cammino ottico di un riflettore Cassegrain con una lastra corretrice di Schmidt in modo da ottenere uno strumento compatto dotato di specchi sferici semplici da costruire. \nInvenzione dello schema.\nLo schema Schmidt-Cassegrain fu inventato nel 1940 da James Gilbert Baker come variante della camera di Schmidt ideata da Bernhard Schmidt nel 1931.\nCome nella camera di Schmidt, questo schema utilizza uno specchio primario sferico e una lastra corretrice di Schmidt per correggere l'aberrazione sferica. In questa configurazione Cassegrain lo specchio secondario convesso agisce da spianatore di campo e si occupa di riflettere l'immagine verso il piano focale finale attraverso un foro presente nello specchio primario.\nAlcuni schemi includono elementi ottici addizionali (ad esempio spianatori di campo) posizionati nei pressi del piano focale.\nApplicazioni.\nQuesto schema \u00e8 molto utilizzato nei telescopi amatoriali perch\u00e9 combina la facilit\u00e0 produttiva data dalla presenza di soli specchi sferici (e quindi un basso costo a parit\u00e0 di apertura) con un design compatto e facile da trasportare.\nL'alto rapporto focale (tipicamente f/10) indica chiaramente che non si tratta di un telescopio ad ampio campo come la camera di Schmidt, ma di uno strumento pi\u00f9 vocato per l'osservazione planetaria o per oggetti deep sky non estesi.\nVarianti.\nSi dividono principalmente in due tipi: a schema compatto, nel quale la lastra correttrice \u00e8 posta vicino al fuoco del primario, e a schema non compatto, nel quale la lastra \u00e8 posta ad una distanza dal primario prossima al doppio della lunghezza focale di quest'ultimo.\nSchema compatto.\nEsempi tipici dello schema compatto sono i telescopi commerciali Celestron e Meade che combinano un primario veloce e un piccolo e potente secondario. Questo porta ad ottenere tubi ottici molto corti e compatti a spese per\u00f2 della curvatura del campo. I design pi\u00f9 compatti hanno un primario f/2 e un secondario f/5, il che porta ad ottenere un telescopio con rapporto focale f/10. Notevole eccezione \u00e8 il famoso Celestron C-9.25 dotato di un primario f/2,3 e di un secondario f/4,3 che creano un tubo ottico dall'aspetto pi\u00f9 lungo ma con un campo un po' pi\u00f9 spianato.\nSchema non compatto.\nGli schemi non compatti mantengono la lastra correttrice al centro di curvatura dello specchio primario (il doppio della lunghezza focale da quest'ultimo).\nUn esempio di schema ben corretto \u00e8 lo Schmidt-Cassegrain concentrico (o monocentrico) nel quale tutte le superfici degli specchi e le superfici focali sono concentriche ad un unico punto: il centro di curvatura del primario. Otticamente i design non compatti spesso ottengono una migliore correzione delle aberrazioni e un campo maggiormente piano, a spese per\u00f2 di un tubo ottico pi\u00f9 lungo."}
{"id": "2771017", "revid": "466539", "url": "https://it.wikipedia.org/wiki?curid=2771017", "title": "La notte della Repubblica", "text": "La notte della Repubblica \u00e8 stata una trasmissione televisiva di approfondimento giornalistico sugli anni di piombo condotta da Sergio Zavoli su Rai 2 per 18 puntate, della durata di circa 45 ore complessive.\nLa prima puntata venne trasmessa il 12 dicembre 1989 alle 20:30, nel giorno del ventesimo anniversario della strage di piazza Fontana, mentre l'ultima and\u00f2 in onda l'11 aprile 1990 alle 21:00.\nOgni puntata conteneva un filmato in bianco e nero descrittivo di pregevole fattura (con musiche minimaliste di Gianni Marchetti e un montaggio di riprese e interviste d'epoca), le interviste in studio ai protagonisti (complessivamente 150 persone) e la discussione finale.\nBuona parte del materiale trasmesso fu trascritto nell'omonimo libro di Sergio Zavoli, pubblicato nel 1992. Nel corso degli anni \u00e8 andata in onda in replica su Rai 3 (nel 1996) e RaiSat Premium. Dal 12 novembre 2014 al 25 marzo 2015, Rai Storia ha riproposto le 18 puntate con una introduzione dello storico Giovanni De Luna che analizza il tema della puntata."}
{"id": "2771019", "revid": "131358", "url": "https://it.wikipedia.org/wiki?curid=2771019", "title": "Edmond Crawford", "text": ""}
{"id": "2771024", "revid": "287204", "url": "https://it.wikipedia.org/wiki?curid=2771024", "title": "Aleksandr Pavlovi\u010d Guljaev", "text": "Biografia.\nSi laure\u00f2 nel 1930 all'Accademia Mineraria di Mosca in ingegneria metallurgica. Dal 1932 al 1948 lavor\u00f2 all'istituto di aeronautica di Mosca nel dipartimento dei metalli non ferrosi, del quale fu direttore dal 1942 al 1948. Fond\u00f2 una scuola di ricerche metallurgiche. Nel 1955 fond\u00f2 una rivista scientifica di metallurgia, specializzata nel trattamento termico dei metalli non ferrosi, della quale fu redattore capo fino al 1990. Pubblic\u00f2 in questo settore circa 400 articoli e 14 monografie.\nNel campo della problemistica pubblic\u00f2 il suo primo lavoro nel 1924, un problema di matto in due. Compose anche diversi problemi di aiutomatto. Dai primi anni trenta cominci\u00f2 a comporre studi e dal 1958 pubblic\u00f2 tutti i suoi lavori con lo pseudonimo \"Alexander Grin\". In tutto compose circa 1000 lavori, di cui circa 300 ottennero riconoscimenti. Dei suoi circa 200 studi pubblicati, otto vinsero il primo premio in concorsi internazionali.\nNel 1956 la FIDE lo nomin\u00f2 Giudice internazionale per la composizione, e nel 1998 Grande Maestro della composizione.\nUno studio di Aleksandr Guljaev.\nLa situazione \u00e8 particolarmente difficile, perch\u00e9 non si vede come impedire che il pedone in h2 promuova a Donna, dopodich\u00e9 il nero vincerebbe facilmente. Il bianco riesce per\u00f2 a salvarsi con un'idea molto brillante.\nSoluzione: \nCuriosit\u00e0.\nAleksandr Guljaev si spos\u00f2 nel 1929 con la ballerina del Bolshoi Olga Aleksandrovna Baryscheva. Entrambi nacquero nello stesso giorno (18 novembre 1908) e morirono nello stesso giorno (18 febbraio 1998)."}
{"id": "2771025", "revid": "76963", "url": "https://it.wikipedia.org/wiki?curid=2771025", "title": "Anthony Warlow", "text": "Noto soprattutto come interprete di musical e operetta, \u00e8 anche showman e cantante lirico e di musica leggera.\nCarriera artistica.\nVoce da baritono chiaro, ma in grado di passare dai ruoli basso-baritonali a quelli schiettamente tenorili (estendendosi dal Fa1 al Do4), si \u00e8 adattato tanto all'opera lirica quanto alla musica leggera.\nDopo aver debuttato come cantante d'opera (ne Il flauto magico del 1982 \u00e8 il pi\u00f9 giovane interprete di Papageno nella storia dell'Opera di Sydney) comincia ad interessarsi alla musica leggera e al musical. In pochi anni, le sue interpretazioni di Enjolras in \"Les Mis\u00e9rables\" e di Phantom in \"The Phantom of the Opera\" lo rendono uno dei pi\u00f9 apprezzati e richiesti interpreti di musical del suo paese. Nel 1988 \u00e8 tra gli interpreti di uno storico \"Complete Symphonic Recording\" di Les Mis\u00e9rables (premiato con il Grammy Award) mentre nel 1995 \u00e8 protagonista (assieme al connazionale Philip Quast) della prima edizione australiana del musical di The Secret Garden.\nContinua intanto ad incidere dischi di generi pi\u00f9 diversi, continuando parallelamente le carriere di cantante leggero e di interprete d'opera e operetta.\nTra i musical, oltre ai gi\u00e0 citati \"The Phantom of the Opera\" (interpretato nella prima edizione australiana nel 1989 e nuovamente nella stagione 2008/2009), \"The Secret Garden\" e \"Les Mis\u00e9rables\", spiccano le sue interpretazioni in \"Annie\" (Daddy Warbucks), \"Guys and Dolls\" (Sky Masterson), \"My Fair Lady\" (Henry Higgins), \"Jekyll and Hyde\" (1994 -in studio- Dr. Henry Jekyll/Edward Hyde) e \"The Man of La Mancha\" (Don Quixote).\nIn campo operistico ha invece partecipato a \"Die Fledermaus\" (Gabriel Eisenstein), \"Il flauto magico\" (Papageno), \"Don Giovanni\" (Masetto), \"A Midsummer Night's Dream\" (Puck) e \"I racconti di Hoffmann\" (Spalanzani).\nParticolare menzione meritano poi le sue acclamate interpretazioni delle operette di Gilbert e Sullivan all'Opera di Sydney. Dopo il piccolo ma significativo ruolo di Ko-Ko in \"The Mikado\" nel 2004, l'anno successivo \u00e8 protagonista di \"Trial by Jury\", \"H.M.S. Pinafore\" e \"The Pirates of Penzance\". Nel corso della stagione 2006/2007 interpreta nuovamente \"The Pirates of Penzance\" in un fortunato tour australiano mentre nel 2009 ritorna a Sydney nuovamente con \"The Mikado\"."}
{"id": "2771026", "revid": "203463", "url": "https://it.wikipedia.org/wiki?curid=2771026", "title": "Alexander Grin-Guljaev", "text": ""}
{"id": "2771027", "revid": "4175", "url": "https://it.wikipedia.org/wiki?curid=2771027", "title": "Serie A1 1992-1993 (rugby a 15)", "text": "La serie A1 1992-93 fu il 63\u00ba campionato nazionale italiano di rugby a 15 di prima divisione.\n con la formula \u00abstagione regolare a girone unico pi\u00f9 \"play-off\"\u00bb e registr\u00f2 la sesta finale consecutiva (in sei edizioni con tale formula) del , che trov\u00f2, come due anni prima, l' di Silvio Berlusconi.\nLa vittoria and\u00f2 a questi ultimi, che si imposero 41-15 al termine di un incontro molto nervoso e sempre al limite della rissa; sugli scudi Michael Lynagh, autore di tutti i 15 punti del Benetton Treviso, e Diego Dom\u00ednguez, 21 punti per lui; la finale fu anche l'ultimo incontro nel campionato italiano di David Campese che, dopo la vittoria, torn\u00f2 a giocare in Australia, il suo Paese.\nA retrocedere in serie A2 furono il e i piacentini dopo avere chiuso agli ultimi due posti in classifica, e il dopo essere stato sconfitto negli spareggi promozione/retrocessione A1/A2 contro il .\nDa segnalare, anche, la comparsa di un marchio sulle maglie del , unica societ\u00e0 tra quelle di vertice che, fino ad allora, non aveva mai siglato accordi commerciali di sponsorizzazione: i padovani si legarono alla Simod, azienda di calzature della provincia.\nFormula.\nAi \"playoff\" accedettero 8 squadre, le prime sei classificate di A1 e le prime due di A2, le quali, nel ranking dei quarti di finale, vennero immediatamente dopo le sei prime classificate; alla squadra con la posizione pi\u00f9 alta in classifica fu assegnata quella con il ranking pi\u00f9 basso, quindi le prime due di A1 avrebbero avuto in accoppiamento ai quarti rispettivamente la seconda e la prima di A2; a seguire, la terza di A1 contro la sesta, e la quarta contro la quinta.\nGli accoppiamenti dei quarti e delle semifinali furono al meglio delle tre gare, con la prima (e la eventuale terza) in casa della squadra meglio classificata durante la stagione regolare.\nLa finale fu invece disputata in gara unica, con eventuali tempi supplementari in caso di parit\u00e0.\nLa vincitrice della finale era campione d'Italia; le ultime due squadre classificate durante la stagione regolare retrocedevano in serie A2, mentre la terzultima doveva spareggiare contro la terza classificata di A2."}
{"id": "2771031", "revid": "466539", "url": "https://it.wikipedia.org/wiki?curid=2771031", "title": "Tour de San Luis", "text": "Il Tour de San Luis \u00e8 una corsa a tappe maschile di ciclismo su strada che si svolge nella provincia di San Luis, nel centro dell'Argentina, ogni anno nel mese di gennaio. \u00c8 inserita nell'UCI America Tour, classe 2.1.\nStoria.\nDisputata per la prima volta nel 2007, la corsa \u00e8 costituita da sette tappe, di cui una a cronometro. Fa parte degli eventi del circuito continentale UCI America Tour e fino al 2009 \u00e8 sempre stata vinta da atleti argentini. L'edizione 2010 vede il trionfo dell'italiano Vincenzo Nibali che si impone nella tappa a cronometro. Nel 2011 vince il cileno Marco Arriagada, l'anno dopo lo statunitense Levi Leipheimer, prima della nuova vittoria di un corridore argentino, Daniel D\u00edaz.\nAlbo d'oro.\n\"Aggiornato all'edizione 2016.\""}
{"id": "2771035", "revid": "767487", "url": "https://it.wikipedia.org/wiki?curid=2771035", "title": "Metafilosofia", "text": "La metafilosofia \u00e8 la disciplina filosofica che si occupa di chiarire la natura della filosofia, i suoi metodi, usi e applicazioni.\nStoria.\nLa riflessione metafilosofica \u00e8 stata uno dei temi dominanti del lavoro di Platone e di Aristotele: entrambi infatti erano impegnati a difendere la 'vera' filosofia dalla sofistica, e a precisare la differenza tra la filosofia e altre forme di attivit\u00e0 culturale, come la poesia, la retorica, l'avvocatura, la politica. In particolare la \"Metafisica\" di Aristotele contiene una grande quantit\u00e0 di considerazioni metafilosofiche. La 'scienza prima' di cui Aristotele parla, che definisce variamente nel corso dell'opera, e che in seguito fu chiamata 'met\u00e0-t\u00e0-physik\u00e0', \u00e8 secondo alcuni interpreti semplicemente la filosofia pura: la filosofia nel suo significato pi\u00f9 alto e generale. \nIn seguito, tutti i grandi autori della tradizione si sono misurati con il problema metafilosofico, ossia hanno avvertito l'esigenza di specificare la loro concezione della filosofia. Considerazioni metafilosofiche originali si trovano in Sant'Agostino, in Cartesio, in Leibniz, in Kant. Tra gli autori moderni forse il filosofo che ha dato i contributi maggiori in metafilosofia \u00e8 G. W. F. Hegel. Tutta l'opera di Hegel pu\u00f2 anzi essere letta come una grande messa a punto della pratica filosofica, che proprio in quell'epoca era diventata pratica professionale, accademica.\nNel Novecento, la metafilosofia ha acquisito una posizione di speciale rilievo. Il problema fondamentale che il Novecento filosofico si trova a dover fronteggiare \u00e8 infatti in quale misura la riflessione filosofica, con le sue caratteristiche pretese di generalit\u00e0 e fondamentalit\u00e0, abbia ancora un senso e un ruolo all'interno del sistema delle scienze specializzate. Nel secondo Ottocento, in effetti, l'assetto dei saperi andava definendosi in modo tale da far pensare che la filosofia potesse decisamente scomparire. Nel corso del secolo alcune discipline cardine della filosofia, come la logica e la psicologia (intesa come studio del pensiero, o della mente), erano diventate scienze autonome. Anche l'antropologia, la sociologia, la linguistica, la scienza politica, che una volta facevano parte del territorio della filosofia, vantavano ora lo statuto di scienze specializzate. \"Se la filosofia fosse qualcosa di cui si potesse fare a meno\" ha scritto Ortega y Gasset, \"non v'\u00e8 dubbio che in quell'epoca [alla fine dell'Ottocento] sarebbe decisamente morta\". In seguito la prospettiva della 'fine della filosofia' \u00e8 rimasta uno dei temi favoriti delle riflessioni dei filosofi.\nTuttavia, proprio le scienze che avevano minacciato il ruolo scientifico e pubblico della filosofia arrivavano nel corso del Novecento a risultati tali da richiedere proprio l'intervento di quelle riflessioni generali e fondamentali che erano caratteristiche della filosofia, e che erano state decisamente escluse dalla metodologia scientifica. Le scoperte della fisica (quanti, relativit\u00e0) e in seguito le vicende della logica (sviluppo delle logiche non classiche, nascita della filosofia analitica del linguaggio), e verso la met\u00e0 del secolo l'inizio della grande rivoluzione informatica presentavano un quadro culturale completamente diverso, e capace di far ipotizzare una nuova importanza e nuovi ruoli per la filosofia.\n\u00c8 in questo quadro che si presenta nella seconda met\u00e0 del Novecento una delle questioni metafilosofiche pi\u00f9 rilevanti della storia della filosofia: il confronto-conflitto tra la tradizione analitica e la tradizione detta 'continentale' (analitici-continentali). Infatti, proprio nel momento in cui la scienza e la vita pubblica sembrano interpellare di nuovo la filosofia, questa si ritrova divisa. Non tanto dispersa in molte e diversificate correnti, ma decisamente spezzata in due grandi filoni, in cui si esprimono diversi stili di ricerca, vocabolari teorici, canoni. I filosofi analitici (in linea generale) difendono un tipo di lavoro filosofico molto attento alla logica e all'argomentazione, rispettoso della scienza e del senso comune, preferenzialmente estraneo alla vita pubblica e ai media. I filosofi detti 'continentali' invece generalmente non curano molto l'argomentazione, non hanno simpatia per la logica, n\u00e9 per il senso comune o la scienza, e invece sono molto interessati all'uso pubblico della filosofia, e frequentano i mass media, intervenendo spesso sui giornali e nelle battaglie culturali. Da queste differenze di principio emergono stili filosofici molto diversi.\nLa percezione di questo \"great divide\", le cui origini affondano nel tardo Ottocento, va approfondendosi nel corso del secolo, e negli ultimi anni del Novecento emergono opere interessate a una riconsiderazione generale della disputa, e a tentativi di mediazione.\nTemi.\nTemi caratteristici della metafilosofia sono:"}
{"id": "2771042", "revid": "1305772", "url": "https://it.wikipedia.org/wiki?curid=2771042", "title": "Only You", "text": "Only You (\"solo tu/voi\" in lingua inglese) pu\u00f2 riferirsi a:"}
{"id": "2771044", "revid": "1564499", "url": "https://it.wikipedia.org/wiki?curid=2771044", "title": "Storia della Campania", "text": "La Campania \u00e8 una regione italiana ricca di eredit\u00e0 storica. Vi si possono trovare resti sanniti, romani, greci, normanni oltre che di svariate altre culture. La regione fu infatti assai popolata fin dall'antichit\u00e0 per via delle favorevoli condizioni climatiche-ambientali, oltre che per la sua importanza nei traffici commerciali.\nAntichit\u00e0.\nIn epoca antica.\nIn seguito ad alcuni scavi archeologici, si \u00e8 capito che la regione venne popolata gi\u00e0 70\u00a0000 anni fa. In quell'epoca gli Appennini erano ricoperti di fitte foreste dove gli uomini si recavano per cacciare e raccogliere i frutti del bosco, poich\u00e9 non erano in grado di coltivare piante n\u00e9 di allevare animali. Al Paleolitico medio, ossia all'epoca dell'uomo di Neandertal, risalgono infatti le selci lavorate e scheggiate (forse usate come coltelli o raschiatoi) che emergono in talune aree appenniniche e in particolare sull'altipiano della sella di Ariano, nei cui pressi \u00e8 stato anche rinvenuto il villaggio neolitico de La Starza, il pi\u00f9 antico insediamento stabile della regione.\nNell'attuale territorio di Poggiomarino sono state rinvenute tracce di insediamenti dei Sarrasti, un popolo di origine osca, risalenti invece alla media et\u00e0 del Bronzo (2000\u20131750 a.C.) fino agli inizi del VI sec.a.C. Il villaggio era costruito su una rete di isolotti artificiali poggiati su palafitte. Gli isolotti erano circondati da canali navigabili nei quali i Sarrasti si spostavano grazie all'utilizzo di apposite imbarcazioni lunghe e strette.\nNell'antichit\u00e0, soprattutto tra i Greci, era diffusa l'idea che le Sibille fossero delle donne capaci di leggere il futuro. A Cuma vi era la famosa Sibilla Cumana, che, per dare risposta a coloro che volevano sapere il loro futuro, scriveva una parola per volta del suo responso su delle foglie e poi le gettava al vento. Allora colui che aveva fatto la domanda doveva raccoglierle e interpretare il responso della sibilla. L'antro, un nascondiglio di 131 metri scavato nella roccia, venne costruito dai Greci nel V secolo a.C.\nGreci.\nNella seconda met\u00e0 dell'VIII secolo a.C. in Campania arrivarono i Greci che vi fondarono fiorenti colonie o, pi\u00f9 semplicemente, ampliarono insediamenti gi\u00e0 esistenti. A Ischia fondarono Pithecusa, sulla costa della penisola Cuma, Ercolano, Pompei, Partenope, Posidonia, che in epoca romana diverr\u00e0 Paestum (fondata dagli enotri e chiamata cos\u00ec dai lucani) ed Eboli.\nEtruschi, Sanniti e Lucani.\nMentre in alcuni tratti della costa si sviluppava la civilt\u00e0 greca, nelle vaste pianure dell'Agro campano vi fu l'insediamento degli Etruschi. In breve tempo costituirono una federazione di citt\u00e0 detta \"Dodecapoli\", che aveva come capitale Capua.\nLa zona collinare e montuosa della regione fu occupata dai Sanniti sin dall'VIII secolo a.C. I centri pi\u00f9 importanti della Campania sannita erano Caudium (attuale Montesarchio), Maloenton (l'odierna Benevento) ed Aeclanum (attuale Mirabella Eclano), quest'ultimo popolato dalla trib\u00f9 degli Irpini.\nLe colonie greche del sud della Campania furono poi conquistate dai Lucani, una popolazione affine ai Sanniti-Irpini. Caso celebre \u00e8 Paestum, che da Poseidonia assunse il nome di Paistom.\nRomani.\nTra il IV e il III secolo a.C. la Campania venne conquistata dai Romani e conobbe uno dei periodi pi\u00f9 fiorenti della sua storia. Tra gli esempi eccellenti di questo impero in Campania sono le fornaci romane di Eboli, alcune delle pochissime in Italia risalenti all'insediamento Romano. Nel 79 d.C. avvenne la famosa eruzione del Vesuvio sopra Pompei ed Ercolano, dove tra la popolazione mor\u00ec lo scrittore Plinio il Vecchio; l'eruzione verr\u00e0 raccontata dal nipote Plinio il Giovane e per secoli rimarr\u00e0 nell'immaginario collettivo, specialmente dopo la riscoperta della citt\u00e0 sepolta nel XVIII secolo.\nLa provincia romana, istituita nel 7 a.C. da Augusto assieme al Lazio, era governata da magistrati detti \"correctores\", a cui erano subordinate le magistrature dei \"municipia\" e delle \"curiae\"; dal 324 d.C. venne governata dai \"consulares\"; per brevi periodo essa venne per\u00f2 amministrata da proconsoli. La Campania divenne per breve tempo nel 378 sotto Graziano \"provincia consolare\" nel tentativo di frenare tendenze scissioniste in campo religioso, affidando governatori ortodossi che avevano un'ampia gamma di potere di intervenire in questioni di capillare importanza. Verso la met\u00e0 del IV secolo d.C. le dimensioni della provincia vennero ridotte, il \"Samnium\" fino ad allora faceva parte della Campania, e venne scorporato per forma re una regione a s\u00e9. L'istituzione della nuova provincia del \"Samnium\" sarebbe avvenuta nel 346 o 352 d.C., dopo un terremoto del 346 che distrusse molte citt\u00e0. In quel tempo la provincia era molto produttiva ed era uno dei principali territori a rifornire di grano Roma, nonch\u00e9 di produzione vinicola.Nel 395 per decreto dell'imperatore Onorio 528,042 iugeri di terreno incolto vennero esentati dalla tassazione, una riforma voluta da Teodosio e realizzata dal figlio; in questo modo vennero sgravate dalla tassazione le aree meno produttive. Alle difficolt\u00e0 economiche si aggiunsero le incursioni dei barbari, che portarono man mano alla disgregazione delle strutture economiche e amministrative. Nel 410 i Goti di Alarico perpetrarono il sacco di Roma, saccheggiando anche la Campania, tentando invano di espugnare Napoli. Nel 413 Onorio concesse 5 anni di esenzione dalle tasse della provincia, dati i danni subiti; tuttavia ci\u00f2 non serv\u00ec a risollevare le sorti economiche del territorio, che sub\u00ec altre invasioni dai Vandali e l'eruzione del Vesuvio del 472.\nNel 476 cadde l'Impero Romano d'Occidente, e l'imperatore Romolo Augusto fu imprigionato dal generale barbaro Odoacre nel \"Castrum Lucullanum\" a Napoli, dove mor\u00ec nel 511.\nMedioevo.\nDalle invasioni barbariche al Ducato di Benevento.\nTra il 535 e il 553 l'Italia fu invasa dall'esercito romano-orientale dei Bizantini, condotto dal generale Belisario, che nel 536 occup\u00f2 Napoli e l'intera Campania, per poi risalire verso Roma. La Campania dunque torn\u00f2 a essere una provincia, ma dell'Impero Romano d'Oriente di Bisanzio. Qualche anno dopo il re dei Goti Totila sconfisse Belisario e conquist\u00f2 la Campania, ma si tratto di un'azione effimera; perch\u00e9 fu ucciso dal generale bizantino Narsete, riuscendo a imporre definitivamente il controllo bizantino in Italia meridionale.Dopo la distruzione di molte citt\u00e0, la Campania fece fatica a riprendersi: i senatori, accusati di essere filo bizantini, furono privati da Totila dei loro averi e molti morirono d'inedia, e molta gente emigr\u00f2 a Costantinopoli. L'eccessivo fiscalismo bizantino port\u00f2 la popolazione di Roma a lamentarsi di Narsete di fronte all'imperatore bizantino Giustino II. Con la rimozione dall'incarico di Narsete, fu favorita la discesa dei Longobardi in Italia meridionale, che gi\u00e0 stavano conquistando il nord nel 568.\nL'interno campano, soprattutto il territorio di Benevento, fu popolato da federati longobardi fin dalla prima guerra gotica; Narsete infatti, riconoscente nei loro confronti per averlo aiutato nel vincere i Goti, permise loro di insediarsi nella zona beneventana con funzione di difesa; questo costitu\u00ec il nucleo primitivo del Ducato di Benevento, il cui primo duca fu Zottone. Dopo la sconfitta imperiale inflitta dai Longobardi al bizantino Badurario, Zottone si rese indipendente da Bisanzio e fond\u00f2 il ducato longobardo nel 571, che divenne campo dello stato di \"Langobardia Minor\", ossia buona parte del meridione italiano. Le citt\u00e0 campane vennero ricostruite e fortificate, e grande importanza assunsero Benevento e specialmente Salerno; intorno al 584 l'imperatore d'Oriente Maurizio (582-602) trasform\u00f2 la prefettura in esarcato. Il governatore d'Italia veniva detto \"esarca\" e rappresentava la massima autorit\u00e0 civile e militare del territorio governato. Per quanto riguarda la Campania bizantina, a uno \"Iudex Provinciae\" venne affiancato il \"dux\" designato dall'esarca.Il ducato beneventano arriv\u00f2 invece a comandare oltre a gran parte della Campania odierna anche i territori dell'Abruzzo, del Molise, della Puglia, della Lucania e Calabria.\nI Principati di Capua e Salerno.\nCapua fu devastata dai Goti e dai Vandali, diventando infine una contea del Ducato di Benevento; nel corso di una lotta di successione nel ducato una banda di saraceni, assoldata da Radelchi I di Benevento e comandata dal berbero Khalfun emiro di Bari saccheggi\u00f2 e distrusse la citt\u00e0 nell'841, costringendo la popolazione alla fuga. La popolazione dapprima si rifugi\u00f2 presso il fiume Volturno nel porto romano di \"Casilinum\", dove fu costituita la Nuova Capua, ossia l'attuale Capua, in contrasto con la citt\u00e0 antica chiamata poi Santa Maria Capua Vetere.Nell'899 il conte Atenolfo I conquist\u00f2 Benevento proclamandola inseparabile giuridicamente da Capua, e nell'anno successivo ottenne il titolo di Principe di Capua, elevando cos\u00ec il suo feudo; introdusse la co-reggenza, concetto per il quale i figli erano associati al governo dei padri. Il Principato Capuano divenne ben presto uno stato autonomo all'interno del Sacro Romano Impero costituito da Carlo Magno, estendendosi per tutta la \"Terra di Lavoro\", che comprendeva ampie parti anche dell'isernino e del Volturno molisano. I suoi confini si estesero fino a Napoli e Montecassino.Alla fine del X secolo Capua raggiunse il suo apogeo, il principe Pandolfo I Testadiferro con la conquista del Principato di Salerno (978) riunific\u00f2 i domini d'Italia longobarda meridionale, e aiutando il papa Giovanni XIII esule nel 966, ottenne l'elevazione a \"metropolia\" per la Chiesa Capuana. Tuttavia la pressione dei Normanni incominci\u00f2 a farsi pi\u00f9 presente, scendendo in Italia da nord, e nel 1059 conquistarono il principato.\nIl principato di Salerno nacque nell'851 con Siconolfo di Salerno. La controversia tra lui e Radelchi I di Benevento rendeva pericolosamente instabile l'equilibrio del Mezzogiorno e suscitava preoccupazioni da parte del re d'Italia Ludovico, che nell'846 scese in Italia per pacificare le due parti. Nell'849 Radelchi riconobbe a Siconolfo il possesso della costiera del ducato beneventano, affacciata sul Mar Tirreno. Cos\u00ec nell'851 la Langobardia Minor fu divisa in due tronconi capeggiati da Benevento e Salerno. Il principato si spart\u00ec il potere della costa con la Repubblica di Amalfi, fino all'avvento dei Normanni, che annetterono il principato.\nNapoli, dal Ducato al Regno.\nIl patriziato napoletano dell'epoca ducale era rappresentato dalle cosiddette \"famiglia magnatizie\", iscritte ai sedili della citt\u00e0 medievale: tra di esse v'erano i Capece, i Ferrario, i De Mellusio, i Piscitelli, i Pappansogna, i Boccia, i De Gennaro, i Russo e i Morfisa. La data di nascita del ducato \u00e8 incerta; se \u00e8 vero che in citt\u00e0 vi era un \"dux\" fin dalla guerra gotica (Conone di Belisario), \u00e8 altrettanto vero che all'inizio aveva solo poteri militari con l'autorit\u00e0 civile dello Iudex Campaniae. Solo nel 638 il ducato ebbe autorit\u00e0 civile e militare, con il potere al duca nominato dall'imperatore e sottoposto prima all'esarca di Ravenna e dopo allo stratega di Sicilia. Nel 661 Costante II nomin\u00f2 duca Basilio, e fu il primo passo verso la formazione di uno stato indipendente da Bisanzio. Nel 763 il duca Stefano II di Napoli coni\u00f2 monete locali con l'effigie del patrono e proprio monogramma. Secondo alcuni storici risale ad allora l'autonomia piena del ducato, che per\u00f2 dovette sempre rispondere a Bisanzio. Nell'818 alla morte di Antimo, Napoli torn\u00f2 per breve periodo sotto il potere bizantino, ma nell'821 Stefano III riacquist\u00f2 il potere. A Palermo nell'831 si insedi\u00f2 la dinastia araba, e a Napoli incominci\u00f2 una politica filo-musulmana in vista della proiezione pi\u00f9 mediterranea che continentale del ducato. Nell'XI secolo Napoli era arrivata allo stremo delle forze, nelle continue guerre di territorio contro i ducati circostanti di Benevento, Salerno, Gaeta, Sorrento e Capua, e nel 1137 fu assoggettata al dominio normanno.\nIl \"'Regno di Napoli\" vero e proprio fu istituito nel 1302 da Carlo II d'Angi\u00f2 con la pace di Caltabellotta, dopo che Napoli aveva fatto parte del Regno di Sicilia voluto dal normanno Ruggero II d'Altavilla nel 1139- Il regno siciliano fu diviso in due parti: \"Regnum Siciliae citra Paharum\" e \"Regnum Siciliae ultra Pharum\". Il regno, come stato sovrano, vide una grande fioritura intellettuale, economica e civile sia sotto le varie dinastie degli D'Angi\u00f2 francesi (dal 1282 al 1442), sia con la riconquista degli Aragonesi da Alfonso I d'Aragona (1442-1558), sia sotto il governo di un ramo cadetto dalla casata (1458-1501). La capitale del Regno era celebre per lo splendore della sua corte e il mecenatismo dei sovrani. Nel 1504 la Spagna unita sconfisse la Francia e il regno di Napoli, che fu da allora per dinasta un viceregno spagnolo, insieme a quello di Sicilia fino al 1707.\nEpoca moderna.\nIl Viceregno spagnolo (1503-1734).\nNel 1503 gli spagnoli si impossessarono del Regno. I continui tentativi di conquista della Francia furono resi vani dalle vittorie di Consalvo de Cordoba, dalle campagne contro papa Paolo IV nel 1556 e infine a met\u00e0 Seicento dalla pronta difesa contro i tentativi di sbarchi nel golfo napoletano. Il nuovo potere riusc\u00ec subito a domare il baronaggio con forza; gli spagnoli trovarono due partiti nelle terre napoletane: uno era composto dagli aragonesi piuttosto borghese e intellettuale, composto da uomini legati alla vecchia dinastia tra cui Iacopo Sannazzaro; questa fazione per\u00f2 perse il suo punto di riferimento con la morte di Ferdinando il Cattolico, e comparve ogni desiderio di indipendenza. L'altro partito era quello degli Angioini che per i primi tempi combatterono ancora al fianco dei francesi; in seguito per\u00f2 i suoi membri fecero parte con gli spagnoli che li utilizzarono per svolgere faccende di governo o di guerra secondari.L'ultimo focolaio di ribellione risale alla guerra del Lautrec nel 1528 dove i Baroni si unirono all'esercito francese che stava assediando Napoli; alcuni di essi furono uccisi, mentre altri mandati in esilio. Alla fine nacque un sentimenti di fedelt\u00e0 tra i napoletani della vecchia casta e i nuovi conquistatori, anche se non mancarono mai del tutto delle ribellioni, come nel 1547.\nTra la fine del Seicento e i primi anni del Settecento un'intensa crisi sismica sconquass\u00f2 la regione, con tre gravi terremoti che si susseguirono nel volgere di un quindicennio. Il terremoto del Sannio del 1688, con epicentro a Cerreto Sannita e con una magnitudo 6.7 della scala Richter, provoc\u00f2 grosse distruzioni nell'area epicentrale, tanto che il paese di Cerreto Vecchia fu definitivamente abbandonato per la ricostruzione ex novo del centro abitato, attuato con un primo metodo di tecnica antisismica. Ben pi\u00f9 devastante fu il terremoto dell'Irpinia del 1694 che provoc\u00f2 circa seimila morti in tutta la regione oltrech\u00e9 nella vicina Basilicata, causando perfino un maremoto nel golfo di Napoli. L'ultimo della serie fu il terremoto di Benevento del 1702 che, oltre a radere al suolo l'allora exclave dello Stato della Chiesa, colp\u00ec duramente anche il resto della Campania.\nNel 1707 molti Baroni corsero in aiuto di re Filippo V di Spagna, quando gli austriaci occuparono il regno; il rapporto si intensific\u00f2 anche in ambito culturale, economico e sociale, avendo contatti con la Repubblica di Genova. Napoli divenne l'emporio che praticamente monopolizzava il movimento commerciale con il Mezzogiorno, di cui rappresentava di gran lunga il principale accesso. Essa stessa, per la sua dimensione demografica, era diventata un grande mercato di consumo e un centro ragguardevole di produzione artigiana, all'interno della quale prese un forte spicco l'arte della seta.Nella capitale si raccoglievano pure la ricchezza e il risparmio del Sud, nonch\u00e9 un evoluto sistema bancario che metteva a disposizione del pubblico e del governo.\nIl Settecento e l'Ottocento: Repubblica Partenopea e Regno delle Due Sicilie.\nI fatti che portarono alla proclamazione della Repubblica Napoletana il 22 gennaio 1799 si iscrivono nel contesto della campagna napoleonica in Italia e nell'entusiasmo che essa gener\u00f2 negli ambienti democratici della penisola, che port\u00f2 alle repubblica giacobine (Repubbliche sorelle), costituitesi tra il 1797 e il 1799 in Italia centro-settentrionale. All'origine degli eventi napoletani vi \u00e8 l'occupazione francese nel 1798 di Roma, a cui i Borbone di Napoli reagirono stipulando un'alleanza con l'Austria che invi\u00f2 il generale K. von Mack nella capitale, giungendo con le truppe borboniche il 23 novembre 1798 ed entrando poi nell'Urbe il 27. Tuttavia il rovescio militare semin\u00f2 il panico tra i Borbone e il 21 dicembre il re fugg\u00ec dalla citt\u00e0 a bordo di una nave inglese che lo avrebbe portato in Sicilia, mentre a Napoli rimase il vicario principe Pignatelli che l'11 gennaio 1799 stipul\u00f2 una tregua coi i giacobini capitanati dal generale J.E. Championnet: alla notizia di ci\u00f2, le bande di popolani che dopo la fuga del re controllavano di fatto la citt\u00e0, insorsero inneggiando a San Gennaro e giurando morte ai giacobini, ma Championnet, assicuratosi il controllo di Castel Sant'Elmo dove penetr\u00f2 il 20 gennaio coi patrioti, non si fece intimidire, cannoneggiando la citt\u00e0 e causando 3000 morti. Il 23 gennaio i francesi ebbero il controllo della citt\u00e0 e il 24 riconobbero ufficiale la Repubblica. Tra i primi atti emanati vi fu l'abolizione dei fedecommessi e delle primogeniture, mentre il problema della propriet\u00e0 feudale rimase largamente inevaso. La Repubblica napoletana ebbe vita breve tra problemi finanziari e focolai insurrezionali. Ci furono rivolte in Calabria di stampo religioso, e anche gli inglesi occuparono l'isola di Procida. Una successiva offensiva austro-russa costrinse i francesi ad abbandonare Napoli nel maggio, cui segu\u00ec una repressione feroce con numerose condanne a morte.\nLa prima restaurazione borbonica ci fu dal 1799 al 1806, quando il governo pass\u00f2 nuovamente ai francesi sotto il controllo di Napoleone Bonaparte, che install\u00f2 a Napoli Gioacchino Murat come re, la seconda avvenne con la caduta dell'imperatore francese.\nUn anno dopo il congresso di Vienna, con il Trattato di Casalanza, il sovrano Borbone che prima d'allora assumeva in s\u00e9 la corona napoletana come Ferdinando IV e quella siciliana come Ferdinando III, riun\u00ec in un'unica entit\u00e0 statuale il Regno di Napoli e quello di Sicilia attraverso la \"Legge Fondamentale del Regno delle Due Sicilie dell'8 dicembre 1816\". Inizialmente la capitale era Palermo, ma gi\u00e0 nel 1817 si spost\u00f2 a Napoli. Ci\u00f2 determin\u00f2 l'ostilit\u00e0 dei siciliani che, unitamente alle rivolte contro l'assolutismo monarchico, scatenarono i moti del 1820-21 e i moti del 1848, che coinvolsero la regione e furono repressi nel sangue.\nIn tale periodo vi furono anche delle eccellenze, come la prima ferrovia italiana, la prima illuminazione a gas in Italia, il primo ponte sospeso in ferro, la prima fabbrica di locomotive d'Italia, il Teatro San Carlo, la Reggia di Caserta, il Conservatorio di San Pietro a Majella e l'Albergo dei Poveri.\nLa regione fu colpita, come il resto d'Europa, da epidemie di colera che falcidiarono la popolazione del regno nel 1835-37 e nel 1854-55; in molti luoghi scoppiarono tumulti che in vari casi sfociarono in vere e proprie sommosse. \nGli scavi di Pompei (1748).\nLa storia della riscoperta di Pompei incominci\u00f2 definitivamente nel 1748, dopo sporadici ritrovamenti nei secoli passati dopo l'eruzione del 79 d.C.; sulla scia del ritrovamento della citt\u00e0 sepolta di Ercolano, dove vennero rinvenuti edifici con pareti affrescate, numerosi oggetti e il corpo di una vittima. Il re Carlo di Borbone dette l'assenso all'apertura di una nuova campagna di ricerca e la affid\u00f2 all'ingegnere Roque Joachim de Alcubierre, al quale successe nel 1780 l'architetto Francesco La Vega, all'opera ivi sin dal 1764. Vennero rinvenuti importanti manufatti e opere architettoniche nei posti dove il terreno lasciava intravedere delle porzioni sporgenti, e cos\u00ec vennero riportati alla luce l'anfiteatro romano di Pompei, dei Praedia di Iulia Felix e la via dei Sepolcri, con la relativa Porta Ercolano. Grazie alle intuizioni di Francesco La Vega si volt\u00f2 tuttavia ben presto pagina nella storia, tentando di dare organicit\u00e0 alle ricerche per arrivare a rendere visitabile almeno una parte della citt\u00e0. Si scav\u00f2 lungo la direttrice di via dei Sepolcri dove si rinvenne la Villa di Diomede, e numerose altre abitazioni come la Casa del Chirurgo. Nell'area a sud nel 1764 si dette ascolto alle ipotesi dell'Alcubierre che avevano portato alla scoperta del Teatro Grande, allargandosi proprio in posizione di Porta Ercolano. Gli scavi furono coronati dal successo del rinvenimento dell'Odeion, della caserma dei Gladiatori, del Foro Triangolare e del Tempio di Iside; tali scoperte influenzarono notevolmente il mondo contemporaneo. Le campagne durarono anche nel periodo napoleonico e risorgimentale, fino a oggi.\nDall'Unit\u00e0 d'Italia alla seconda guerra mondiale.\nDall'arrivo di Garibaldi a Napoli al brigantaggio.\nCon la proclamazione dell'Unit\u00e0 d'Italia il 17 marzo 1861 ebbe fine il dominio borbonico, iniziato nel 1734 con la conquista da parte di Carlo III di Spagna del Regno di Napoli e del Regno di Sicilia, uniti poi nel Regno delle Due Sicilie nel 1816, come gi\u00e0 detto.Francesco II delle Due Sicilie, appena salito al trono per la morte prematura di suo padre Ferdinando II, fu deposto da suo cugino Vittorio Emanuele II che, dopo un'iniziale amicizia, conquist\u00f2 il regno, con l'aiuto dell'esercito dei Mille di Giuseppe Garibaldi e di volontari, portando a termine l'unificazione nazionale. Garibaldi, arrivato il 7 settembre 1860 a Napoli, fu accolto trionfalmente; il prefetto Liborio Romano mise a capo della polizia Salvatore De Crescenzo (alias \"Tor 'e Crescienzo\"), a cui fu affidato l'ordine pubblico e la supervisione del plebiscito di annessione, che si svolse il 21 ottobre e decret\u00f2 l'annessione della regione al nascente Regno d'Italia.\nDopo l'Unit\u00e0, nella regione dilagarono moti di opposizione al nuovo Stato, dovuti allo scontento per la nuova politica nazionale e in parte appoggiati dal vicino Stato della Chiesa, noti come brigantaggio postunitario, dove bande di uomini semplici o ex soldati e generali si organizzavano per scorribande nei centri, commettendo spesso violenze verso i civili. Le scorrerie dilaganti richiesero l'intervento dell'esercito, che non manc\u00f2 di accanirsi con particolare violenza nella repressione, come nei massacri di Montefalcione, Pontelandolfo e Casalduni, i cui fautori furono Nino Bixio ed Enrico Cialdini.\nNegli anni '80 del XIX secolo il governo italiano guidato da Agostino Depretis effettu\u00f2 interventi di risanamento a Napoli per rimodernarla; anche se l'opera ebbe ricadute in speculazioni edilizie, la citt\u00e0 durante la cosiddetta \"Belle \u00c9poque\" di fine '800 torn\u00f2 a essere un grande salotto culturale e sociale europeo, nonch\u00e9 il principale centro economico del meridione d'Italia.\nIl Novecento e la seconda guerra mondiale.\nLa ripresa iniziata nel secolo precedente port\u00f2 fece s\u00ec che il turismo da parte dell'alta borghesia si sviluppasse in citt\u00e0 e nelle localit\u00e0 costiere circostanti fino a Sorrento, nella costiera amalfitana e alle isole di Ischia e Capri.Durante il fascismo nel 1927 furono ricostituite le province amministrative dell'Italia, e la Campania vide abolita la sub-regione di \"Terra di Lavoro\", con la costituzione della provincia di Caserta, mentre la parte dell'isernino volturnense legata alla Campania storicamente fin\u00ec nella provincia di Campobasso, nella regione \"Abruzzi e Molise\". Il fascismo dal punto di vista di propaganda si fece sentire negli anni '30, con la costruzione di numerosi edifici nel centro e nella periferia di Napoli (caso emblematico \u00e8 l'edificazione della Mostra d'Oltremare): in questo periodo venne inoltre inaugurato nel capoluogo partenopeo il primo passante ferroviario urbano d'Italia.\nLa Campania fu coinvolta in toto nel livello collettivo, nel grande evento della seconda guerra mondiale, dopo l'armistizio dell'8 settembre 1943. La citt\u00e0 di Napoli, come tutte le altre principali di Salerno, Benevento, Caserta e Avellino furono occupate dai nazisti. Gli angloamericani, per provocare un rivolgimento interno nelle citt\u00e0, le sottoponevano a incessanti bombardamenti aerei. Proprio per questo Napoli durante la seconda guerra si trov\u00f2 a essere un obiettivo strategico di grande importanza. Il porto di Napoli era di fatto un capolinea della rotte marittime verso l'Africa, oltre a essere uno dei principali centri industriali del paese.Il primo bombardamento ci fu prima dell'armistizio, nel 1 novembre 1940, e fu la citt\u00e0 maggiormente danneggiata di tutta la penisola dall'inizio alla fine della guerra. Ben 24.000 bombe furono sganciate in 150 incursioni aeree, che provocarono oltre 22.000 morti, distruggendo 252.000 vani, pari al 40% del patrimonio artistico partenopeo. I primi obiettivi furono il porto e le navi, dei rioni Granili, San Giovanni a Teduccio e a occidente Bagnoli e Pozzuoli. L'incursione seguente si ebbe l'8 gennaio 1941 e produsse danni anche nella zona di Corso Lucci e Borgo Loreto; tra le seguenti importante fu l'incursione inglese del 10 luglio, che distrusse la raffineria di via delle Brecce e quella del 9-11 novembre che ebbero per bersaglio la stazione ferroviaria, il porto e le fabbriche.\nNel 1942 ci furono sei incursioni, tuttavia proprio la parte conclusiva dell'anno vide un deciso cambio di strategia nella guerra aerea alleata: in pratica si pass\u00f2 dal bombardamento strategico degli obiettivi militari alle infrastrutture e agli impianti industriali, ai bombardamenti a tappeto con artiglieria pesante in tutte le zone della citt\u00e0, con molte pi\u00f9 vittime civili; lo scopo era specialmente di fiaccare il morale civile e di far esplodere una rivolta contro i nazisti. Con tali incursioni gran parte del patrimonio storico artistico, come palazzi e chiese andarono danneggiati seriamente.\nIl 27 settembre 1943 incominciarono le \"quattro giornate di Napoli\", un episodio eroico unico della storia italiana; per quattro giorni dal 17 al 30 settembre, i napoletani insorsero contro i tedeschi da soli per liberare la citt\u00e0 dall'occupazione. Combatterono per le strade della citt\u00e0 con armi trovate con espedienti, ma anche mobili, materassi, vasche e sassi che venivano gettati dai balconi per sbarrare la strada alle truppe tedesche. La popolazione civile era dell'estrazione sociale pi\u00f9 svariata, dai professori ai negozianti, dalle donne ai bambini. Le quattro giornate valsero alla citt\u00e0 il conferimento della Medaglia d'Oro al Valor Militare.\nDal dopoguerra al periodo contemporaneo.\nNel dopoguerra la Campania fece parte del gruppo di regioni meridionali dove si svilupp\u00f2 maggiormente il fenomeno dell'emigrazione all'estero e al nord, dopo l'annessione alla Repubblica Italiana nel 1946, nonostante le preferenze per la restaurazione del regno. Negli anni '50'60 anche la Campania fu investita dal mito del miracolo economico, anche se con casi di forte speculazione edilizia nell'esempio di Napoli, raccontata dal film di Francesco Rosi \"Le mani sulla citt\u00e0\".\nAllo sviluppo sempre pi\u00f9 dilagante della camorra, nel 1980 si scaten\u00f2 il terribile terremoto dell'Irpinia del 23 novembre, di magnitudo 6.9 della scala Richter, che distrusse interi comuni, come Conza della Campania e Torella dei Lombardi. I danni si ebbero anche nei maggiori capoluoghi provinciali della regione, e anche a Napoli.Nel 1994 infine incominci\u00f2 la crisi dei rifiuti in Campania, e l'intera regione \u00e8 versata in uno stato di emergenza relativo allo smaltimento ordinario del rifiuti soliti urbani. Tale emergenza \u00e8 cessata grazie alla legge del Governo del 17 dicembre 2009, dopo oltre 15 anni.A partire dalla fine del primo decennio del nuovo millennio, Napoli sta vivendo un forte sviluppo culturale, e di riappropriazione della propria identit\u00e0 storico-culturale; il suo simbolo \u00e8 la nascita del Polo Universitario dell'Universit\u00e0 Napoletana presso il rione degradato di San Giovanni a Teduccio nel 2016."}
{"id": "2771046", "revid": "287204", "url": "https://it.wikipedia.org/wiki?curid=2771046", "title": "Only You (album)", "text": ""}
{"id": "2771048", "revid": "830939", "url": "https://it.wikipedia.org/wiki?curid=2771048", "title": "Dario Varotari il Giovane", "text": "Biografia.\nSi form\u00f2 nella bottega del padre, Alessandro Varotari detto il Padovanino, a sua volta figlio di Dario Varotari il Vecchio. Si fece conoscere soprattutto come ritrattista \"dilettante\", che dipingeva per piacere pi\u00f9 che per denaro. Fu autore di componimenti poetici in lingua veneta e scrisse il libretto per l'opera \"Il Cesare amante\" di Antonio Cesti."}
{"id": "2771049", "revid": "287204", "url": "https://it.wikipedia.org/wiki?curid=2771049", "title": "Dario Varotari", "text": ""}
{"id": "2771055", "revid": "72396", "url": "https://it.wikipedia.org/wiki?curid=2771055", "title": "Silvano Mattesini", "text": "Laureatosi in Architettura, dal 1978 \u00e8 stato docente di Disegno e Storia dell'Arte. Ha avuto vari incarichi di ricerca all'istituto di tecnologia dell'Universit\u00e0 \"La Sapienza\" di Roma ed \u00e8 presidente delle Associazioni Culturali \"XXX Ulpia Victrix\" ed \"Archeos\". Con quest'ultima ha realizzato varie mostre sul tema dell'armamento militare romano. Ha pubblicato diversi libri sull'argomento, alcuni dei quali tradotti anche in inglese e francese, e si occupa della ricostruzione di elmi e manufatti dell'antica Roma. Negli ultimi anni presenta la sua mostra \"Storia dell'armamento delle Legioni Romane\" in vari luoghi d'Italia e collabora alle manifestazioni del Comune di Roma attraverso quella che viene definita \"la Macchina del Tempo\".Ha realizzato la mostra \" Gladiatores\" al Colosseo nel 2010 e \"Le armi dei romani\" al Museo delle mura romane nel 2013, e \" Caligola\" la trasgressione al potere nel 2013.Ha realizzato per due anni la mostra Gladiatores allo stadio di Domiziano a Roma, e collabora con il Museo Archeologico di Napoli(Comics di Lucca 2019)\n\u00c8 stato il progettista del Parco a tema sull'antica Roma dal 2008 al 2012.\nLibri realizzati:\n\"Gladiatori\" ed. Ass.Cult. Archeos\n\"Le legioni romane\" ed. Gremese\n\"Gli elmi delle legioni romane\" ed. Archeos\n\"Storia dell'armamento delle legioni romane\" ed Archeos\n\"In armis\" ed. Arbor Sapientiae\n\"Le legioni romane oggi in italia\" ed. Archeos\n\"Un giorno ed una notte nella Roma dei Cesari\" ed. Archeos\n\"Le grandi battaglie delle legioni romane\" ed. Archeos\n\"Morti eccellenti nell'antica Roma\" ed. Archeos\n\" Il Colosseo era una chiesa\" ed. Palombi \n\"Traiano . Guerre Daciche\" Ristampa ed.\n\" Il corpo trafugato di Alessandro Magno\" Ristampa ed."}
{"id": "2771058", "revid": "287204", "url": "https://it.wikipedia.org/wiki?curid=2771058", "title": "Annalisa Nisiro", "text": "Carriera.\nSpecializzata inizialmente nei 200\u00a0metri rana, \u00e8 diventata in seguito anche una buona mistista, specie nei 400\u00a0metri: in entrambe le gare \u00e8 stata pi\u00f9 volte campionessa italiana. \u00c8 stata campionessa europea \"juniores\" nel luglio del 1987 a Roma, sia nei 100 che nei 200\u00a0metri rana; a settembre dello stesso anno ha partecipato ai Giochi del Mediterraneo di Latakia, in Siria, vincendo la medaglia d'argento nei 200\u00a0metri rana.\nNel 1988 partecipa ai Giochi della XXIV Olimpiade di Seul arrivando alla finale B dei 200\u00a0metri rana, risultato ripetuto l'anno dopo agli europei di Bonn, in Germania. Come mistista vanta una finale europea nuotata ad Atene nel 1991. Lasciato l'agonismo \u00e8 diventata allenatrice nel Nuoto club 2000 di Faenza.\nPalmar\u00e8s.\nCampionati italiani.\n8 titoli individuali e 3 in staffette, cos\u00ec ripartiti:"}
{"id": "2771059", "revid": "1942768", "url": "https://it.wikipedia.org/wiki?curid=2771059", "title": "Ceggia", "text": "Ceggia (\"Seja\" in veneto) \u00e8 un comune italiano di abitanti della citt\u00e0 metropolitana di Venezia in Veneto.\nStoria.\nLe origini.\nIl nome \"Ceggia\" deriva dal latino \"Cilia maris\" oppure \"Cilium maris\", che significa in ognuno dei casi \"riva del mare\". In antichit\u00e0 Ceggia era quindi un villaggio sulle sponde dell'Adriatico. Il nucleo del paese si \u00e8 formato leggermente pi\u00f9 tardi della frazione Gainiga, dove sono stati ritrovati reperti di origine romana che testimoniano la vita in queste terre (infatti qui passava la via Annia, fatta costruire da Tito Annio Lusco nel 153 a.C., che ricalca tuttora via Colonne e via Anar\u00e8). Nella localit\u00e0 di Gainiga sono stati ritrovati molti oggetti romani (monete, anfore, punti di ristoro) che fanno pensare a come sia stata molto frequentata in passato questa zona periferica rispetto al centro del paese. Sempre a Ceggia sono stati ritrovati il ponte romano, tuttora esposto nel suo luogo originale, una stele funeraria, trovata per caso da un agricoltore in via Noghera mentre dissodava il terreno negli anni ottanta, varie monete romane, alcune anfore, esposte all'incrocio della SS14, ed una pietra marmorea di origine romana, ritrovata in occasione della costruzione della (ormai dismessa) base militare.\nPeriodo medievale.\nCon la fine del periodo romano, a Ceggia si assiste al progressivo deperimento delle opere costruite dai romani, come in tutte le zone limitrofe del resto. Con le invasioni barbariche e longobarde, si assiste al lento sprofondamento delle terre e all'avanzare delle acque marine. Furono i longobardi a dare il nome \"Gainiga\" al centro vicino a Ceggia: infatti, nel 998, in un placito imperiale, si trova il toponimo \"Gaieniga\", proveniente dal vocabolo \"Gahagi\", significante \"bosco, siepe\". Anche il toponimo \"Rivazancana\" \u00e8 di questo periodo: nel 1024, nel patto di Cittanova, troviamo \"Rivo cancani\", originata dal termine tedesco \"zanka\" (terraglia).\nRinascimento.\nNel 1317 Ceggia risulta essere presente nell'inventario delle propriet\u00e0 della famiglia Da Camino di Oderzo, mentre nel 1389 pass\u00f2 a far parte della Serenissima Repubblica di Venezia. In questi tempi fu costruita una prima cappella a San Vitale. Arrivarono anche molte famiglie nobili veneziane in tale periodo, come i Loredan e gli Zeno, che fecero costruire una villa progettata da Andrea Palladio. Ma nel 1797 le conquiste napoleoniche fecero cadere la Repubblica di Venezia, cos\u00ec Ceggia e il resto del Veneto si ritrovarono a far parte del governo austriaco. Tuttavia \u00e8 bene dire che con la giurisdizione napoleonica ed austriaca furono introdotte molte novit\u00e0: venne creato il comune, che comprendeva il centro, Rivazancana, Pr\u00e0 di Levada, Salezzo, Pr\u00e0 d'Arca, Grassaga; furono bonificati molti terreni, recuperate molte strutture romane. Ceggia cos\u00ec entr\u00f2 a far parte del distretto di San Don\u00e0 di Piave; il suo consiglio comunale era formato dai maggiori possidenti locali, quindi non era eletto democraticamente.\nRisorgimento.\nCon il 1866, il Veneto entra a far parte del neonato Regno d'Italia. A Ceggia arrivarono nuovi impulsi economici, come la bonifica di terre, o la costruzione di strade e ferrovie, che sfociarono in una massiccia espansione demografica. Alcuni dati demografici lo dimostrano: anno 1819: 1100 abitanti - anno 1828: 1404 abitanti - anno 1830: 1388 abitanti (calo causato da epidemia non identificata) - anno 1857: 1604 abitanti - anno 1914: 2900 abitanti - anno 1924: 3400 abitanti - ad oggi (2009) la popolazione ha gi\u00e0 superato le 6000 unit\u00e0.\nNovecento.\nTra il 1885 ed il 1886 fu ultimata e completata la linea ferroviaria Venezia-Mestre-Portogruaro; il 17 giugno 1886 pass\u00f2 il primo treno a carbone e si ferm\u00f2 nella stazione di Ceggia. In centro fiorivano molte attivit\u00e0 commerciali, come l'emporio Cristofoletti, il negozio Pasqualini e l'albergo Carnielli. Con la Prima guerra mondiale, tutto questo benessere venne cancellato: nella notte tra l'8 e il 9 novembre 1917 Ceggia si ritrov\u00f2 in mano austriaca. In poco tempo i soldati austriaci modificarono il percorso del fiume Piavon, cambiandolo in \"Canale Piavon\", fecero scorrere i binari della ferrovia su via Maggiore (l'attuale Via Roma) e crearono numerosi punti di scalo merci, sia fluviali che ferroviari, per motivi strategici. A causa della vicinanza a San Don\u00e0 di Piave, teatro di feroci battaglie, anche Ceggia ebbe alcuni danni: molte granate caddero nei casolari, una persino nella cupola della chiesa di San Vitale (18 agosto 1918), distruggendone una vasta porzione. Nell'odierno porticato del municipio si accoglievano i militari feriti per un pronto intervento ospedaliero. Con il periodo fascista vennero effettuate molte modifiche al paese: via Maggiore cambi\u00f2 nome in via Roma, venne costruita la Casa del Popolo, vennero costruite le scuole elementari, anche a Gainiga vennero bonificate e sistemate ulteriori zone rimaste ancora in bal\u00eca delle paludi.\nIl 22 marzo 1945 sei civili innocenti morirono in un bombardamento aereo che coinvolse una casa colonica.\nUltimi decenni.\nNegli ultimi anni si sono intensificati vari aspetti del paese, come il Carnevale (ritenuto il secondo pi\u00f9 importante dopo quello di Venezia per quello che riguarda la regione Veneto), si sono affermate varie attivit\u00e0 imprenditoriali/industriali (a testimonianza dello sviluppo della zona industriale), \u00e8 stato chiuso lo zuccherificio, sono state costruite le nuove scuole materne ed elementari, spostate entrambe nella nuova zona di Ceggia, \u00e8 stato costruito il nuovo stadio Genovese ed \u00e8 stata rifatta per intero la piazza XIII martiri, a ricordo dell'eccidio fascista di alcuni ciliensi.\nIl comune possiede molte piste ciclabili, che lo ha fatto portare nella \"top10\" a livello nazionale per chilometri pro-capite (basato sul numero degli abitanti).\nIl Carnevale dei Ragazzi.\nLa cittadina \u00e8 famosa in tutta la regione per dare vita al famoso \"Carnevale dei Ragazzi\" patrocinato dalla Regione Veneto. Le cinque compagnie di \"carristi\" (coloro i quali fabbricano materialmente i carri allegorici) si sfidano lungo il percorso cittadino nell'arco di tre sfilate, di cui una avviene in \"notturna\" dando vita ad uno spettacolo di luci, suoni e colori che attira ogni anno migliaia di persone. \nLe cinque compagnie sfidanti sono gli \"Amici del Carnevale\", \"Fantasilandia\", \"Rivazancana\", \"Le Simpatiche Canaglie\" e \"Ventenni Revolution\". Il lavoro degli artigiani e maestri carristi inizia verso la fine di agosto per terminare pochi giorni prima della sfilata notturna e passando per la presentazione al pubblico dei bozzetti dei carri in concorso che tradizionalmente avviene la domenica successiva l'epifania. Tutto il paese \u00e8 coinvolto nella preparazione dell'evento che dal 2012 ha visto anche incrementare il numero di eventi legati al carnevale stesso: il programma prevede infatti spettacoli teatrali, tornei sportivi, stand eno-gastronomici, spettacoli musicali, spettacoli pirotecnici e il coinvolgimento delle scuole in vari progetti legati alla manifestazione che rappresenta ormai un appuntamento immancabile per il territorio. Famosa \u00e8 la festa in maschera denominata \"MASKERADA\" che si tiene solitamente il sabato di Carnevale e che vede la partecipazione di numerosi giovani.\nMonumenti e luoghi d'interesse.\nArchitetture civili.\nTra architetture catalogate dall'Istituto Regionale Ville Venete, nel comune di Ceggia sono segnalate:\nSociet\u00e0.\nEtnie e minoranze straniere.\nAl 31 dicembre 2018 gli stranieri residenti nel comune sono 610, ovvero il 9,98% della popolazione. Di seguito sono riportati i gruppi pi\u00f9 consistenti:\nSport.\nCalcio.\nLa principale squadra di calcio della citt\u00e0 \u00e8 \"Libertas Ceggia 1910 F.C.D.\" che milita nel girone H di Prima Categoria. \u00c8 nato nel 1910.\nL'altra squadra di calcio della citt\u00e0 \u00e8 l\"'A.S.D. Gainiga Calcio\" che milita nel girone O di Seconda Categoria. \u00c8 nata nel 1994.\nIl Futsal Club \" Ceggia Evolution Five F.C.D \" che milita nel girone B di Serie C2 \u00e8 la squadra di calcio a 5 della citt\u00e0. \u00c8 nata nel 2011 e nella stagione sportiva 2013/2014 dopo la vittoria (3-0) nella finale di \" Coppa Veneto Serie D \" contro la squadra \" USC San Tomio ASD calcio a 5 \" ha conseguito il titolo a partecipare al campionato di Serie C2\u00a02014/2015."}
{"id": "2771066", "revid": "287204", "url": "https://it.wikipedia.org/wiki?curid=2771066", "title": "Oink", "text": ""}
{"id": "2771071", "revid": "154893", "url": "https://it.wikipedia.org/wiki?curid=2771071", "title": "Telescopio Schmidt-Cassegrain", "text": ""}
{"id": "2771076", "revid": "767487", "url": "https://it.wikipedia.org/wiki?curid=2771076", "title": "Pietro Mianiti", "text": "Biografia.\nHa studiato viola, composizione e direzione d'orchestra.\nDal 1999 al 2003 ha ricoperto il ruolo di Direttore Musicale dell'Associazione Prolirica del Per\u00f9, per la quale ha diretto al Teatro Segura di Lima: \"Turandot\", \"Tosca\", \"Falstaff\", \"Il barbiere di Siviglia\", \"Aida\", \"Rigoletto\", \"Messa di Gloria\" di Giacomo Puccini, \"Messa da Requiem\" di Verdi e la nona sinfonia di Beethoven.\nNel 1998 \u00e8 stato Direttore Principale dell'Orchestra Das Beiras in Portogallo.\nSi dedica sia all'esecuzione di opere rare (La Passione di Ges\u00f9 Cristo di Salieri a Brno) che di musica contemporanea.\nDirige prime esecuzioni assolute quali \"Il Filo\", \"Freddo\" e \"We Like Mozart\" di Michele Dall'Ongaro, \"L'Opera delle filastrocche\" di Virgilio Savona, \"Oratorio\" di Maurizio Fabrizio, la \"Missa Andina\" di Alejandro Nu\u00f1ez Allauca.\nNel 2003 \u00e8 stato insignito dell'onorificenza di \u201cCavaliere della Repubblica del Per\u00f9\u201d per meriti artistici.\nNel 2004 ricopre il ruolo di consulente artistico del Teatro Massimo di Palermo dove sostituisce il M\u00b0 A. Lombard in \"Carmen\" di Bizet. Per il circuito A.S.L.I.C.O. sempre nel 2004 dirige \"L'elisir d'amore\" di Donizetti, nel 2005 \"I Capuleti e i Montecchi\" di Bellini, nel 2007 e nel 2008 rispettivamente \"Madama Butterfly\" e \"Turandot\", di Puccini.\nDal 2005 al 2011 \u00e8 stato direttore musicale della Roma Tre Orchestra (\"R3O\").\nMianiti ha avuto modo di dichiarare:"}
{"id": "2771077", "revid": "767487", "url": "https://it.wikipedia.org/wiki?curid=2771077", "title": "Dottor Korczak", "text": "Dottor Korczak \u00e8 un film del 1990 diretto da Andrzej Wajda, basato sulla vera storia di Janusz Korczak, pedagogo e scrittore polacco, vittima dell'olocausto nazista. La sceneggiatura \u00e8 stata scritta da Agnieszka Holland.\nIl film fu presentato fuori concorso al 43\u00ba Festival di Cannes.\nTrama.\nJanusz Korczak, direttore del principale orfanotrofio ebraico a Varsavia, \u00e8 costretto a trasferirsi con i suoi bambini all'interno del ghetto di Varsavia. Man mano che la situazione peggiora, diventa sempre pi\u00f9 difficile per lui nutrire i bambini. Quando le voci su cosa significhi veramente \"deportazione\" vengono alla luce, Korczak ignora numerosi inviti a fuggire, giura di stare al fianco dei suoi \"200 figli\". Con loro sale sul treno che li porter\u00e0 alla morte al campo di sterminio di Treblinka."}
{"id": "2771087", "revid": "598631", "url": "https://it.wikipedia.org/wiki?curid=2771087", "title": "Grotte del Duomo", "text": "L'oratorio del Santissimo Crocifisso della Grotta, anche detto oratorio della Grotta o Grotte del Duomo, \u00e8 situato sotto la cattedrale di Urbino e si compone di quattro cappelle erette tra il XVI e il XVII secolo.\nStoria.\nGli ambienti sotterranei del duomo si vennero a creare per colmare il vuoto tra la parte absidale della cattedrale e il versante della collina.\nIn origine i primi due ambienti erano utilizzati come magazzini delle stalle del Palazzo Ducale mentre gli altri due ambienti erano usati come depositi della cattedrale.\nAgli inizi del XVI secolo il duca Guidobaldo da Montefeltro cede le prime due stanze dei sotterranei alla neonata confraternita fondata da padre Girolamo Recalchi da Verona.\nSubito la confraternita avvi\u00f2, a proprie spese, la sistemazione delle due stanze in due cappelle, e nel 1507 gli consacrarono e formarono la Compagnia dell'Humilt\u00e0.\nDurante i lavori per realizzare le due cappelle, venne rinvenuto un crocifisso ligneo ritenuto miracoloso, da questa scoperta la confraternita verr\u00e0 intitolata al suddetto crocifisso.\nI compiti della confraternita erano: le opere di carit\u00e0 e la rappresentazione di scene della Passione, del Vecchio e del Nuovo Testamento durante la sera del venerd\u00ec santo.\nNel 1655 la Confraternita fu aggregata all'Arciconfraternita del Santissimo Crocifisso di San Marcello di Roma.\nEbbe molti privilegi e indulgenze dai vari papi, come: Paolo III, Pio IV, Gregorio XIII, Clemente VIII, Clemente XIII e Urbano VIII che nel 1636 onor\u00f2 la Compagnia dell'importante privilegio di poter liberare un condannato a morte il gioved\u00ec santo, alternandosi con la Confraternita di San Giuseppe.\nA questa Confraternita vi aderirono le personalit\u00e0 pi\u00f9 eminenti della citt\u00e0.\nAll'oratorio si accende mediante la cosiddetta Loggia del Grano, decorata nel 1621, in occasione delle nozze tra Federico Ubaldo della Rovere e Claudia de' Medici; una volta discesi 46 scalini ci si trova di fronte a un lungo corridoio su cui si affacciano le quattro cappelle e il Giro del Perdono. Durante la Seconda guerra mondiale questo oratorio, ospit\u00f2 le opere provenienti dal tesoro della basilica di San Marco a Venezia (tra cui la Pala d'oro), per proteggerle dai bombardamenti e dalle razzie tedesche. \nLa Confraternita a tutt'oggi non \u00e8 pi\u00f9 esistente e gli ambienti, recentemente restaurati a seguito del terremoto del 1997, vengono utilizzati per celebrarvi alcune funzioni religiose dell'Arcidiocesi e dell'Ordine equestre del Santo Sepolcro di Gerusalemme. L'oratorio \u00e8 aperto al pubblico e fa parte del Museo diocesano Albani.\nCappella della Nativit\u00e0.\nSi tratta della prima cappella, dominata dal pregevole ornato marmoreo dell'altare, che incornicia la tela del pittore bolognese Emilio Taruffi, raffigurante \"la Nativit\u00e0 di Cristo\", realizzata nel 1682.\nLa volta a botte \u00e8 decorata da un affresco raffigurante una \"Gloria di angeli\" dell'artista Andrea Giannotti, contornata da una cornice marmorea, risalente al XVIII secolo.\nCappella del Crocifisso.\nQuesta seconda cappella \u00e8 stata rifatta, nei primi anni del XIX secolo, in forme neoclassiche dall'architetto Giuseppe Valadier; dopo il crollo della cupola della cattedrale soprastante, a seguito del terremoto del 1789.\nAll'interno di una nicchia nell'abside \u00e8 conservato il crocifisso ligneo, risalente al XV secolo, da cui prese nome la confraternita; il quale si salv\u00f2 miracolosamente dopo il crollo della cupola.\nSulla volta a botte della cappella vi sono raffigurati, in stucco, i simboli della passione, mentre nel catino absidale i simboli dei quattro Evangelisti. La cappella \u00e8 illuminata da cinque lampadari in vetro di Murano.\nNella cappella \u00e8 presente la tomba dell'ultimo duca di Urbino, Federico Ubaldo della Rovere, morto in circostanze misteriose a soli 18 anni, il 29 giugno 1623.\nCappella della Resurrezione.\nIn origine denominata \"del Sepolcro\", ma poi ha scambiato la propria denominazione con la quarta cappella nel XVII secolo, assumendo l'attuale nome.\nQuesta terza cappella \u00e8 dominata dal mirabile gruppo marmoreo della Piet\u00e0 di Giovanni Bandini detto \"dell'Opera\" (perch\u00e9 aveva lavorato all'Opera del Duomo di Firenze), eseguita nel XVI secolo, forse l'opera pi\u00f9 importante dell'oratorio. Quest'opera venne realizzata su commissione del duca Francesco Maria II per adornare il proprio sepolcro, ma per la prematura morte del figlio, Federico Ubaldo, fu impiegata per la tomba di quest'ultimo. In origine il gruppo marmoreo era collocato nella seconda cappella, ma a seguito del rovinoso crollo della cupola del duomo soprastante, senza riportare gravi danni, fu spostata in questo ambiente.\nSull'altare vi \u00e8 un'opera del pittore Gian Andrea Urbani, \"Annunciazione della Vergine\", del XVII secolo; mentre la volta a botte e decorata da un affresco rappresentante \"il Trionfo della Croce\" (XVIII secolo) di Andrea Giannotti.\nCappella del Sepolcro.\nHa acquisito questa denominazione nel XVII secolo quando dalla terza cappella \u00e8 stato spostato il gruppo di statue in terracotta, all'epoca policroma, risalente alla prima met\u00e0 del XVI secolo, rappresentante il \"Compianto su Cristo morto\".\nLa realizzazione di questa cappella avvenne nel XVII secolo, decorata da un rivestimento in pietra progettato dall'architetto urbinate Matteo Oddi, fratello del pi\u00f9 celebre Muzio.\nSulla parete a valle la decorazione delle pareti \u00e8 sostituita da una rappresentazione, in scala ridotta, del Monte Golgota, in pietra spugna; con le tre croci sulla sommit\u00e0 e alla base, in un'ampia nicchia,vi era collocato il \"Compianto\". Tale opera era in origine collocata nella terza cappella con il \"Compianto\", poi a seguito dello scambio di denominazione, fu spostata.\nNel XIX secolo croll\u00f2 la volta per il degrado in cui versava l'edificio, fu rifatta ma con semplici laterizi.\nGiro del Perdono.\nSi tratta di un piccolo corridoio che gira per met\u00e0 intorno alla quarta cappella, \u00e8 costellato da due grandi croci. \u00c8 tradizione della popolazione urbinate percorrere questo corridoio diverse volte in preghiera durante il Luned\u00ec di Pasqua, in quanto a tale luogo fu trasferita l'indulgenza plenaria, concessa da Papa Sisto IV alla Cappella del Perdono nel Palazzo Ducale, dopo che quest'ultimo edificio fu dichiarato monumento nazionale, alla fine del XIX secolo."}
{"id": "2771088", "revid": "599013", "url": "https://it.wikipedia.org/wiki?curid=2771088", "title": "Jorge Guasch", "text": "Carriera.\nClub.\nInizi\u00f2 la carriera nel piccolo Guaran\u00ed de Davaru di Carapegu\u00e1 nel 1975, venendo acquistato l'anno seguente dal Club Olimpia di Asunci\u00f3n; Guasch non gioc\u00f2 per nessun'altra squadra, rimanendovi fino al 1991, anno del suo ritiro, vincendo vari titoli a livello nazionale e internazionale, tra cui due Coppe Libertadores.\nNazionale.\nNel 1985 debutt\u00f2 con il , partecipando al e alle edizioni di e della Copa Am\u00e9rica, totalizzando 47 presenze con la maglia della \"albirroja\"."}
{"id": "2771104", "revid": "92723", "url": "https://it.wikipedia.org/wiki?curid=2771104", "title": "Don (religione)", "text": ""}
{"id": "2771111", "revid": "1684799", "url": "https://it.wikipedia.org/wiki?curid=2771111", "title": "Who I Am", "text": ""}
{"id": "2771112", "revid": "1935417", "url": "https://it.wikipedia.org/wiki?curid=2771112", "title": "Tito Maniacco", "text": "\u00c8 stato anche critico, curatore di mostre d'arte ed artista.\nBiografia.\nInsegnante, storico e critico d'arte, fu amico di Pier Paolo Pasolini. La sua attivit\u00e0 artistica e culturale si \u00e8 svolta nel Friuli, regione a cui era profondamente legato e che descrisse nelle sue opere, a partire dagli anni cinquanta con il gruppo neorealista della rivista \"Momenti\", su cui pubblic\u00f2 le prime poesie.\nAttivo anche sul fronte politico, fu consigliere comunale per il PCI a Udine dal 1970 al 1985.\n\u00c8 stato insignito del Premio Epifania 2002. Ricevette dal Comune di Udine il sigillo della citt\u00e0 nell'ottobre 2008.\nOpere.\n\"(elenco parziale)\""}
{"id": "2771115", "revid": "22475", "url": "https://it.wikipedia.org/wiki?curid=2771115", "title": "Pok\u00e9mon Sunday", "text": " \u00e8 stata una trasmissione televisiva giapponese che \u00e8 andata in onda ogni settimana, dal 3 ottobre 2004 al 26 settembre 2010, dalle 7:00 alle 7:30 sul canale televisivo TV Tokyo il cui tema principale erano i Pok\u00e9mon. Lo show \u00e8 presentato da Sh\u014dko Nakagawa insieme ad altri uomini vestiti di argento che, insieme a lei, componevano il Pok\u00e9mon Research Team.\nPur essendo un programma rivolto ad una fascia d'et\u00e0 piuttosto bassa (dai quattro ai dieci anni), il programma \u00e8 stato molto seguito dai fan di et\u00e0 pi\u00f9 adulta per le importanti novit\u00e0 e anteprime relative al mondo Pokemon, come anticipazioni riguardo alla serie animata, al \"Pok\u00e9mon Trading Card Game\" e, tra le notizie pi\u00f9 attese, le nuove uscite di videogiochi, che vengono annunciate presentando, come si \u00e8 fatto per le versioni \"Pok\u00e9mon Oro HeartGold\" e \"Pok\u00e9mon Argento SoulSilver\", con filmati di breve durata che mostrano le nuove grafiche di gioco, il gameplay ed altre eventuali novit\u00e0 relative ai videogiochi. Importanti anche le anteprime di trailer di nuovi episodi o lungometraggi.\nLo studio veniva decorato interamente a tema Pok\u00e9mon: le pareti colorate ritraevano vari Pok\u00e9mon dalla prima alla quarta generazione; in studio erano inoltre presenti delle mascotte travestite da Pok\u00e9mon tra cui Pikachu e Lucario.\n\"Pok\u00e9mon Smash!\".\nDal 3 ottobre 2010 \"Pok\u00e9mon Sunday\" \u00e8 stato sostituito dal programma . Le mascotte sono i Pok\u00e9mon della quinta generazione Oshawott e Zoroark.\nNel corso dell'episodio del 26 febbraio 2012 Junichi Masuda ha rivelato i videogiochi \"Pok\u00e9mon Nero 2\" e \"Bianco 2\".\nDal 29 novembre 2010 al 31 gennaio 2011 \u00e8 stato distribuito in Giappone un aspetto del C-Gear raffigurante un Purrloin disegnato da Sh\u014dko Nakagawa ed il logo del Pok\u00e9mon Smash!.\n\"Pok\u00e9mon Get\u2606TV\".\nDal 6 ottobre 2013 \"Pok\u00e9mon Smash!\" \u00e8 stato sostituito dal programma . La nuova mascotte \u00e8 Chespin, Pok\u00e9mon della sesta generazione.\n\"Pok\u00e9nchi\".\nDal 4 ottobre 2015 \"Pok\u00e9mon Get\u2606TV\" \u00e8 stato sostituito da , meglio noto come \"Pok\u00e9nchi\".\n\"Pok\u00e9Doko\".\nDal 3 aprile 2022 nella stessa fascia oraria di \"Pok\u00e9nchi\" \u00e8 previsto andr\u00e0 in onda \"Pok\u00e9Doko\"."}
{"id": "2771121", "revid": "287204", "url": "https://it.wikipedia.org/wiki?curid=2771121", "title": "Haren", "text": "Haren \u00e8 una localit\u00e0 e un'ex-municipalit\u00e0 dei Paesi Bassi di 18.535 abitanti situata nella provincia di Groninga. La municipalit\u00e0 \u00e8 stata soppressa il 1\u00ba gennaio 2019 e il suo territorio \u00e8 stato integrato in quello della municipalit\u00e0 di Groninga."}
{"id": "2771122", "revid": "1714743", "url": "https://it.wikipedia.org/wiki?curid=2771122", "title": "Roberto Stuart (1339-1420)", "text": "Le origini.\nRoberto Stuart nacque nel 1340 circa ed era figlio, allora illegittimo, di Roberto II di Scozia e di Elizabeth Mure (morta prima del 1355). Nel 1349 i due si sposarono dando a Roberto e ad altri cinque figli lo status di prole legittima.\nSuo nonno era Walter Stewart e suo padre, Roberto II di Scozia, era stato il primo membro della casata Stuart a sedere sul trono degli scoti. Ancora pi\u00f9 importante era stato il suo bis-nonno, Roberto I di Scozia, eroe della Battaglia di Bannockburn, la figlia di questi, Marjorie Bruce, si era sposata con Walter Stewart imparentando cos\u00ec le due famiglie. Suo fratello maggiore fu nominato Conte di Carrick nel 1368 e pi\u00f9 tardi divenne re di Scozia con il nome di Roberto III di Scozia. Nel 1361 Roberto si spos\u00f2 con Margaret Graham, Contessa di Menteith (1334-1380), una ricca divorziata giunta al quarto matrimonio, questo gli permise di assumere il titolo di Conte di Menteith e quello di Conte di Fife nel 1368. Quando gli venne conferito il titolo Roberto inizi\u00f2 la costruzione del Castello di Doune che venne completato, almeno parzialmente, entro il 1381.\nUna politica sanguinosa.\nLa politica scozzese del 1300 era spesso sanguinosa e violenta e lo stesso Roberto spese diverso tempo ad acquisire territori e titoli, non disdegnando metodi di una certa violenza. Nel 1389 suo figlio Murdoch Stewart, duca di Albany fu nominato Giustiziere per la Scozia del Nord e questo port\u00f2 padre e figlio a lavorare insieme per espandere il loro potere, scontrandosi anche in maniera violenta con altri nobili come Donald McDonald, Signore delle Isole. Negli anni precedenti, quando il loro padre era ormai inabile a governare, Roberto ed il fratello suo omonimo divennero Reggenti, arrivando ad essere sovrani della Scozia in tutto eccetto che nel nome e quando nel 1390 Roberto II di Scozia mor\u00ec al trono sal\u00ec suo figlio maggiore Roberto III di Scozia. In quegli anni Roberto venne nominato Gran Ciambellano di Scozia e condusse anche diverse scorribande in territorio inglese. L'ascesa al trono del fratello maggiore non fiacc\u00f2 le ambizioni di Roberto, Roberto III infatti era malato e debole e la Reggenza rimase nelle mani di Roberto, finch\u00e9 nel 1399 il re trasfer\u00ec il regno nelle mani del figlio David Stewart, Duca di Rothestay (24 ottobre 1378-26 marzo 1402), che con il suo titolo di Duca divenne il primo Pari di Scozia a detenere quel titolo. Nello stesso anno, il 1398, anche Roberto era stato creato Duca di Albany, portandogli ancora pi\u00f9 denaro, ricchezze e potere di quanto gi\u00e0 non ne avesse, ma ormai il nipote era adulto e presto avrebbe assunto il controllo del regno.\nAll'inizio del Quattrocento gli inglesi invasero la Scozia e fra Roberto ed il nipote sorsero importanti conflitti, l'anno seguente David venne accusato di essersi indebitamente appropriato di somme ingenti provenienti dalle dogane situate ad est e di aver confiscato le entrate provenienti dai laicati del vescovato di St. Andrews in quel momento vacanti. Il giovane venne tratto in arresto da Roberto che lo port\u00f2 al proprio Falkland Palace dove il ragazzo mor\u00ec nel marzo del 1402, poco dopo essere stato imprigionato. Di sicuro la morte di Davi dovrebbe essere ascritta all'intervento di Roberto che doveva vedere la probabile ascesa al trono del nipote come una minaccia per il proprio status sociale e politico, una commissione venne istituita per fare chiarezza sul decesso, ma questa stabil\u00ec l'innocenza del Duca e l'accidentalit\u00e0 della morte che era avvenuta in circostanze naturali. Il sospetto comunque non abbandon\u00f2 mai i famigliari del defunto, in particolare il futuro Giacomo I di Scozia si ricord\u00f2 del modo in cui era perito il fratello, diventando parte in gioco nella caduta della famiglia di Roberto, il fratello Roberto III, intanto, sped\u00ec il figlio Giacomo, allora sui dieci anni, in Francia, forse temendo che il suo ambizioso fratello potesse uccidere anche lui.\nLa faticosa reggenza.\nNel 1406 Roberto III di Scozia venne a mancare e Roberto si trov\u00f2 ad essere Reggente per il dodicenne nipote, questi non si trovava pi\u00f9 in Francia, era stato invece catturato dagli inglesi e l\u00ec rimase per circa diciotto anni. Roberto era ancora una volta sovrano di fatto e fece qualche timido tentativo per riportare a casa Giacomo tramite il pagamento di un riscatto, senza per\u00f2 che riuscisse ad ottenerne la liberazione. Per quanto Roberto si dimostrasse abile in politica questo non gli assicur\u00f2 mai la fiducia degli altri nobili con cui spesso dovette combattere, nel 1411 Donald McDonald mise insieme un esercito nelle Highland dell'Ovest che mand\u00f2 contro Roberto. Questo conflitto nacque dal tentativo di Roberto di mettere le mani sul contado di Ross per il suo secondogenito, ignorando le pretese, pi\u00f9 giustificate, che lo stesso McDonald poteva vantare su di esso. Quella che ne segu\u00ec \u00e8 nota come Battaglia di Harlaw che si combatt\u00e9 il 24 luglio del 1411, le perdite furono ingenti per entrambi gli schieramenti e quando McDonald si ritir\u00f2 Roberto reclam\u00f2 per s\u00e9 una vittoria di tipo strategico. Al comando dell'esercito di Albany c'era Alexander Stewart, Conte di Mar che qualche anno dopo sedette alla giuria che dichiar\u00f2 colpevole Murdoch Stewart e due dei suoi figli colpevoli di tradimento, arrivando a distruggere virtualmente il potere degli Albany.\nDiscendenza e morte.\nCome detto Roberto si spos\u00f2 nel 1361 con Margaret Graham e con essa ebbe otto figli:\nNel 1380 Roberto rimase vedovo e spos\u00f2 Muriella de Keith da cui ebbe quattro figli:\nRoberto mor\u00ec il 3 settembre del 1420 e venne sepolto nell'abbazia di Fife."}
{"id": "2771123", "revid": "3115", "url": "https://it.wikipedia.org/wiki?curid=2771123", "title": "Emilio Legnani", "text": "Biografia.\nLegnani nacque a Milano il 3 marzo 1918, figlio di Antonio, ammiraglio di squadra e comandante del comando sommergibili nella seconda guerra mondiale. Riusc\u00ec a diventare Allievo ufficiale presso l'Accademia Navale di Livorno dal novembre 1938, e la sua bravura gli permise di vincere un concorso straordinario per diventare guardiamarina, nel giugno 1940. In seguito si imbarc\u00f2 prima sulla corazzata \"Giulio Cesare\" e poi sulla \"Littorio\" con l'incarico di ufficiale addetto alle telecomunicazioni.\nProprio in questa nave Legnani comp\u00ec un atto di coraggio: durante l'attacco notturno a Taranto del 12 novembre 1940 egli riusc\u00ec a spegnere i fari delle boe attorno alla corazzata rendendola meno visibile, dopodich\u00e9 risal\u00ec a bordo per portare in salvo l'archivio segreto.\nPromosso sottotenente di vascello nel gennaio 1941 venne trasferito, dietro sua domanda, nella X\u00aa Flottiglia MAS. Inizialmente oper\u00f2 con la 1\u00aa Squadriglia dell'Alto Tirreno, poi nel Mar Nero, al comando di un MAS. Durante la missione condotta il 3 agosto 1942, Legnani rivendic\u00f2, assieme al suo equipaggio, l'affondamento dell'incrociatore sovietico \"Krasnyj Krym\", che per\u00f2 non risulta affondato in tale occasione, ed anzi \u00e8 riuscito a sopravvivere alla guerra. L'affondamento venne per\u00f2 ritenuto come avvenuto dalle autorit\u00e0 italo-tedesche, permettendo il conferimento della medaglia d'oro al valor militare a Emilio Legnani. Si era trattato probabilmente dell'azione contro l'incrociatore \"Molotov\" che fu silurato o da aerei tedeschi o da una motosilurante (il \"MAS 568\") che attaccarono quasi in contemporanea. L'incrociatore per\u00f2 riusc\u00ec, sia pure con una velocit\u00e0 ridotta a soli 10 nodi, morti e feriti a bodo, e una grande falla a poppavia, a rientrare in porto. \nNel luglio 1942 venne promosso tenente di vascello e rimpatriato per essere assegnato all'Ufficio Operazioni del Comando in Capo del Dipartimento Alto Adriatico a Venezia riuscendo, nell'agosto, ad assumere il comando della X\u00aa Squadriglia MAS.\nDopo il conflitto prest\u00f2 servizio presso il Distaccamento Militare Marittimo di Roma comandando prima il dragamine \"303\" e poi il \"308\". Col tempo lasci\u00f2 i dragamine per dirigere l'attivit\u00e0 della corvetta \"Gazzella\".\nUna volta promosso capitano di corvetta, nel maggio 1952, Legnani fu destinato al Comando Marina di Genova, e nel 1953 frequent\u00f2 l'istituto di Guerra Marittima al termine del quale, vincitore del Corso per il Corpo Piloti del porto di Genova, lasci\u00f2 a domanda il servizio attivo. Elevato al grado di capitano di fregata nella riserva di complemento nel 1961, nel 1964 assunse la carica di Presidente del Collegio Nazionale Patentati Capitani. Emilio Legnani mor\u00ec a Genova lo scorso 23 agosto 2006."}
{"id": "2771127", "revid": "110157", "url": "https://it.wikipedia.org/wiki?curid=2771127", "title": "Haren (Ems)", "text": "Haren (Ems) \u00e8 una citt\u00e0 di 23.029 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL)."}
{"id": "2771131", "revid": "110157", "url": "https://it.wikipedia.org/wiki?curid=2771131", "title": "Paintings in Yellow", "text": "Paintings in Yellow \u00e8 un album della cantante tedesca Sandra, pubblicato il 26 marzo 1990 dall'etichetta discografica Virgin.\nDall'album sono stati estratti i singoli \"Hiroshima\", \"(Life May Be) a Big Insanity\" e \"One More Night\"."}
{"id": "2771142", "revid": "1983214", "url": "https://it.wikipedia.org/wiki?curid=2771142", "title": "Nashville (disambigua)", "text": ""}
{"id": "2771143", "revid": "110157", "url": "https://it.wikipedia.org/wiki?curid=2771143", "title": "Close to Seven", "text": "Close to Seven \u00e8 un album della cantante tedesca Sandra, pubblicato il 2 febbraio 1992 dall'etichetta discografica Virgin.\nDall'album sono stati estratti i singoli \"Don't Be Aggressive\", \"I Need Love\" e \"Steady Me\"."}
{"id": "2771144", "revid": "287204", "url": "https://it.wikipedia.org/wiki?curid=2771144", "title": "Effusione", "text": "In chimica fisica, l'effusione \u00e8 il processo tramite il quale le molecole gassose attraversano un foro sottile senza collidere fra loro. Ci\u00f2 avviene quando il diametro del foro \u00e8 considerevolmente pi\u00f9 piccolo del cammino libero medio delle molecole. Questo fenomeno \u00e8 governato dalla legge di Graham, che afferma che le velocit\u00e0 di effusione di due gas diversi sono inversamente proporzionali ai loro rispettivi pesi molecolari:\nL'effusione pu\u00f2 essere sfruttata per separare composti chimici formati da isotopi diversi di uno stesso elemento. Classico esempio \u00e8 quello rappresentato dalla separazione dell'isotopo 235 dell'uranio dall'isotopo 238 facendo passare l'esafluoruro di uranio attraverso un setto poroso, processo utile per l'arricchimento dell'uranio. L'effusione viene inoltre utilizzata nel metodo Knudsen per la determinazione della pressione di vapore delle sostanze.\nFlusso molecolare.\nIl flusso di molecole che attraversano il foro corrisponde al numero di molecole che collidono l'unit\u00e0 di area ogni secondo. Partendo da questo assunto, il flusso risulta essere espresso dall'equazione\ndove formula_3 \u00e8 il numero di molecole per unit\u00e0 di volume e formula_4 \u00e8 la velocit\u00e0 media delle molecole. Usando la legge dei gas perfetti nella forma formula_5 \u00e8 possibile ricavare formula_3, mentre il valore atteso della velocit\u00e0 media \u00e8 fornito dalla distribuzione di Maxwell-Boltzmann e consiste in\nricordando che formula_8 \u00e8 la costante di Boltzmann, formula_9 la temperatura assoluta ed formula_10 la massa. Quindi, esplicitando adesso l'equazione iniziale che esprime il flusso molecolare, si ottiene infine\ndove si evince, ad una data temperatura, che il flusso \u00e8 direttamente proporzionale alla pressione e inversamente proporzionale alla radice quadrata della massa delle molecole.\nUna considerazione importante da notare, legata al fatto che le molecole pi\u00f9 veloci hanno una probabilit\u00e0 maggiore di raggiungere il foro rispetto a quelle pi\u00f9 lente, consiste nel valore di velocit\u00e0 media pi\u00f9 elevato posseduto dalle molecole che effondono rispetto a quelle che restano rinchiuse."}
{"id": "2771146", "revid": "339392", "url": "https://it.wikipedia.org/wiki?curid=2771146", "title": "SA-N-6 Grumble", "text": ""}
{"id": "2771147", "revid": "1573940", "url": "https://it.wikipedia.org/wiki?curid=2771147", "title": "Chenggong", "text": "Chenggong \u00e8 una delle due citt\u00e0 urbane della Contea di Taitung, a Taiwan. La citt\u00e0 costiera, affacciata sull'Oceano Pacifico, fu fondata come porto durante l'occupazione giapponese di Taiwan. L'attuale porto per la pesca si trova ad ovest del centro cittadino."}
{"id": "2771150", "revid": "984922", "url": "https://it.wikipedia.org/wiki?curid=2771150", "title": "Rosandra", "text": "Il Rosandra (\"Glin\u0161\u010dica\" in sloveno) \u00e8 uno dei torrenti triestini.\nLungo circa 15 chilometri, sgorga da alcune sorgenti a 412 metri di altitudine nei pressi del villaggio di San Pietro di Madrasso (\"Klanec pri Kozini\"), in Slovenia.\nDopo un percorso di qualche chilometro tra marne ed arenarie, entro il quale riceve il contributo di alcuni ruscelli minori quali il rio del Sangue (\"Krvavi potok\"), entra in territorio italiano nei pressi di Botazzo, nel comune di San Dorligo della Valle; qui riceve il contributo, spesso stagionale, del torrente Grisa (\"Gri\u017enik\"), proveniente dal vicino villaggio di Beca, in Slovenia (merita ricordare che alcuni chiamano \"torrente Botazzo\" la parte di percorso dalle sorgenti fino alla confluenza con il Grisa, e torrente Rosandra il restante percorso), il Rosandra \u00e8 definitivamente entrato nella valle che porta il suo nome e da cui \u00e8 stata creata, appunto la Val Rosandra.\nUna cascata alta 26 metri, che termina in un caratteristico laghetto tra le rocce, ed alcune forre alte fino ad una decina di metri, rendono il percorso del torrente Rosandra particolarmente interessante sia dal punto geomorfologico che panoramico; proprio nella valle, il torrente riceve il contributo costante di due sorgenti: quella dell\"'antro delle ninfe\" (alimentata dalle acque circolanti all'interno delle grotte del Monte Stena) e quella della \"fonte Oppia\"; proprio quest'ultima era il capofonte dell'acquedotto costruito durante l'impero romano e che riforniva d'acqua la vicina Trieste, e del quale se ne possono osservare alcuni resti proprio nell'omonima valle.\nIl torrente Rosandra in seguito riceve il contributo della pi\u00f9 importante e copiosa tra le sorgenti della zona, quella dell\"'antro di Bagnoli\", dalla quale fluiscono le acque raccolte dal soprastante Monte Carso e dal bacino di Occisla-Becca (\"Ocizla-Beka\"); a volte, specie durante il periodo estivo, sono proprio le acque di questa sorgente le uniche effettive ad alimentare il torrente Rosandra, che pu\u00f2 anche avere delle magre tali da restare asciutto. Da qui il torrente Rosandra si dirige verso la foce, situata nel canale navigabile di Trieste, nella zona industriale, attraversando la piana alluvionale creata dallo stesso.\nNumerosi mulini erano situati lungo il suo percorso, la maggior parte dei quali oggi ridotti in rovina."}
{"id": "2771151", "revid": "339392", "url": "https://it.wikipedia.org/wiki?curid=2771151", "title": "SA-N 4", "text": ""}
{"id": "2771164", "revid": "765341", "url": "https://it.wikipedia.org/wiki?curid=2771164", "title": "International Formula 3000 1999", "text": "La stagione dell'1999 International Formula 3000 fu disputata in dieci gare corse tre il 1\u00ba maggio e il 25 settembre. Fu la prima stagione in cui tutti gli appuntamenti del campionato furono eventi a supporto di gare del campionato di Formula 1.\nPiloti e team.\nTutti utilizzano vetture Lola B99/50 motorizzate Zytek V8.\nRisultati e classifiche.\nRisultati completi.\nR=ritirato NC=non classificato NS=non parte NQ=non qualificato NT=senza tempo nelle qualifiche DIS(3)=squalificato dopo essere giunto terzo in gara DIS=squalificato dopo le prove"}
{"id": "2771165", "revid": "29503546", "url": "https://it.wikipedia.org/wiki?curid=2771165", "title": "Mare primordiale", "text": ""}
{"id": "2771168", "revid": "1543377", "url": "https://it.wikipedia.org/wiki?curid=2771168", "title": "Guanshan", "text": "Guanshan (cinese tradizionale: \u95dc\u5c71\u93ae) \u00e8 una delle due citt\u00e0 urbane della Contea di Taitung, situata a nord della stessa, a Taiwan. La citt\u00e0 si trova nel segmento meridionale della pianura Hua-dong Zonggu, e vi scorre il fiume Beinan. Circondata dalle montagne, si trova a est la Montagna Costiera, e ad ovest la Catena Montuosa Centrale. Guanshan ha un clima monsonico-tropicale, con precipitazioni annue di circa 2.000mm ed una temperatura media di 23,7\u00a0\u00b0C."}
{"id": "2771169", "revid": "247222", "url": "https://it.wikipedia.org/wiki?curid=2771169", "title": "Hebe Camargo", "text": "Biografia.\nVita privata.\nHebe si \u00e8 sposata due volte: con D\u00e9cio Capuano nel 1964 dal quale ha avuto il suo unico figlio, e dal quale ha divorziato nel 1971, e con L\u00e9lio Ravagnani dal 1973 al 2000."}
{"id": "2771173", "revid": "154893", "url": "https://it.wikipedia.org/wiki?curid=2771173", "title": "Montatura degli occhiali", "text": ""}
{"id": "2771179", "revid": "154893", "url": "https://it.wikipedia.org/wiki?curid=2771179", "title": "Montatura del telescopio", "text": ""}
{"id": "2771185", "revid": "154893", "url": "https://it.wikipedia.org/wiki?curid=2771185", "title": "Montature per telescopi", "text": ""}
{"id": "2771190", "revid": "110157", "url": "https://it.wikipedia.org/wiki?curid=2771190", "title": "Nokia 6255i", "text": "Il Nokia 6255i \u00e8 un telefono prodotto dall'azienda finlandese Nokia e messo in commercio nel 2005."}
{"id": "2771192", "revid": "110157", "url": "https://it.wikipedia.org/wiki?curid=2771192", "title": "Nowy Dw\u00f3r Kr\u00f3lewski", "text": "Nowy Dw\u00f3r Kr\u00f3lewski \u00e8 una frazione polacca del distretto di Che\u0142mno, nel voivodato della Cuiavia-Pomerania. Fa parte del comune di Papowo Biskupie.\nStoria.\nLa frazione \u00e8 stata istituita nel medioevo."}
{"id": "2771200", "revid": "81195", "url": "https://it.wikipedia.org/wiki?curid=2771200", "title": "Fenomeno di trasporto", "text": ""}
{"id": "2771202", "revid": "287204", "url": "https://it.wikipedia.org/wiki?curid=2771202", "title": "Pokemon Sunday", "text": ""}
{"id": "2771203", "revid": "486946", "url": "https://it.wikipedia.org/wiki?curid=2771203", "title": "Gustl Sonnbichler", "text": ""}
