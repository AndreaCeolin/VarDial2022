{"id": "2804624", "revid": "287204", "url": "https://it.wikipedia.org/wiki?curid=2804624", "title": "Struttura interna di Plutone", "text": "L'osservazione con il Telescopio Hubble e poi il passaggio della sonda New Horizons nel 2015 hanno permesso agli astronomi di ipotizzare la struttura interna di Plutone.\nCaratteristiche generali.\nLe osservazioni del Telescopio Spaziale Hubble stabilirono la densit\u00e0 di Plutone tra 1,8 e 2,1\u00a0g/cm\u00b3, mentre i dati pervenuti dalla sonda New Horizons indicano una densit\u00e0 di .\nL'Istituto di ricerca planetaria del DLR ha calcolato che il rapporto densit\u00e0/raggio di Plutone si colloca in una zona intermedia tra quelli dei satelliti di ghiaccio (come le lune di media grandezza di Urano e di Saturno) e satelliti rocciosi come Europa.\nNucleo.\nSi ipotizza che il diametro del nucleo sia di circa 1700\u00a0km, ossia il 70% del suo diametro. \n\u00c8 probabile che il nucleo al suo interno sia costituito da una lega di ferro e nichel, il nucleo esterno sia fatto di rocce circondate dal ghiaccio d'acqua del mantello.\nMantello.\nGli scienziati pensano che la struttura interna di Plutone sia differenziata, con il materiale roccioso che si \u00e8 stabilizzato in un nucleo denso circondato da un mantello di ghiaccio d'acqua. \u00c8 possibile che il riscaldamento causato dal decadimento radioattivo degli elementi continui ancora oggi, creando uno strato oceanico sotto la superficie composto da acqua liquida e ammoniaca e avente uno spessore di circa 100-180\u00a0km, al limite del mantello centrale.\nGli studi basati sulle immagini di Plutone della \"New Horizons\" non rivelano alcun segno di contrazione (come ci si aspetterebbe se l'acqua interna di Plutone si fosse completamente trasformata in ghiaccio II) e questo suggerisce che l'interno di Plutone sia ancora in espansione, probabilmente a causa di questo oceano interno ancora allo stato liquido. In base alle lunghezze dei difetti della crosta e sulla mancanza di sollevamenti localizzati, si ritiene che Plutone abbia una litosfera densa di ghiaccio d'acqua. Alcune faglie in superficie suggeriscono una precedente attivit\u00e0 tettonica, sebbene i suoi meccanismi rimangano sconosciuti.\nAlcuni ipotizzano che il mantello sia circondatoda uno strato di metano spesso 700 km. Delle ipotesi sono la divisione del mantello in due parti composte da due diversi tipi di ghiaccio d'acqua, quella superiore spessa 140 km, quella inferiore 130, mentre altri dicono che il mantello sia costituito da un solo tipo di ghiaccio d'acqua spesso 250 km.\nSuperficie.\nLa superficie di Plutone \u00e8 composta generalmente da ghiaccio d'acqua, metano, azoto e monossido di carbonio ghiacciati; la sua temperatura dovrebbe essere compresa tra -228 e -238\u00a0\u00b0C.\nSecondo l'astronomo Mike Brown, Plutone ha la superficie pi\u00f9 cangiante di tutto il Sistema Solare.\nComposizione.\nPlutone subisce importanti cambiamenti climatici stagionali dovuti alla forte eccentricit\u00e0 della sua orbita attorno al Sole; infatti la distanza del pianeta nano dalla stella varia da 4,4 a 7,4 miliardi di chilometri. Nel perielio si ipotizza avvenga una sublimazione della superficie, come succede nelle comete, con la presumibile produzione di una tenue atmosfera; durante l'allontanamento dal Sole l'atmosfera si raffredda e viene parzialmente dispersa nello spazio, mentre quella che rimane si deposita al suolo, forse sotto forma di neve. Quindi ogni 248 anni, che \u00e8 il periodo orbitale di Plutone, il ghiaccio che si trova in superficie viene rinnovato e di conseguenza l'albedo di Plutone aumenta.\nLe superfici di Plutone e Caronte sono soggette a continui impatti che portano a scoprire i materiali interni originari nascosti nella crosta carboniosa; gli spettri rivelano per Plutone la traccia di ghiaccio di metano e quella dominante di ghiaccio d'acqua per Caronte.\nNel suo passaggio ravvicinato il 14 luglio 2015 la sonda statunitense New Horizons ha rilevato la presenza di ghiacciai in movimento composti di metano, monossido di carbonio e azoto sui margini della plutoniana pianura chiamata \"Sputnik\"..\nAtmosfera.\nL'atmosfera di Plutone \u00e8 il tenue strato di gas che circonda il pianeta nano, ed \u00e8 composta da azoto e in misura minore da metano e monossido di carbonio derivanti dalla sublimazione dei ghiacci superficiali. \nLa pressione nei pressi della superficie \u00e8 di circa 1 Pa (10 \u03bcbar), circa 100.000 volte inferiore alla pressione terrestre. Contiene strati di foschia, costituiti probabilmente da composti pi\u00f9 pesanti che si formano da questi gas, a causa delle radiazioni ad alta energia, ed \u00e8 particolarmente mutevole, per ragioni non del tutto chiare e non causate esclusivamente dalle peculiarit\u00e0 delle rotazioni orbitale e assiale di Plutone.\nPlutone \u00e8 l'unico oggetto transnettuniano noto a possedere un'atmosfera. La pressione dell'atmosfera sulla sua superficie, misurata dalla sonda spaziale \"New Horizons\" nel 2015, \u00e8 di circa () \u03bcbar), circa 100.000 volte inferiore alla pressione atmosferica della Terra. La temperatura superficiale \u00e8 compresa tra 40 e 60 K (da \u2212230 a \u2212210 \u00b0C) , ma cresce rapidamente con l'altitudine poich\u00e9 il metano genera un effetto serra nella sua atmosfera. Vicino ai 30\u00a0km di altitudine raggiunge in genere i 110 K, per poi decrescere gradualmente.L'atmosfera di Plutone \u00e8 stata studiata a partire dagli anni ottanta sulla base dell'osservazione di occultazioni di stelle da parte di Plutone e con osservazioni spettroscopiche, mentre nel 2015 \u00e8 stato studiato da vicino dalla \"New Horizons\"."}
{"id": "2804628", "revid": "287204", "url": "https://it.wikipedia.org/wiki?curid=2804628", "title": "Lituania ai XXI Giochi olimpici invernali", "text": "La Lituania ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 6 atleti."}
{"id": "2804630", "revid": "46291", "url": "https://it.wikipedia.org/wiki?curid=2804630", "title": "Puya alpestris", "text": "Puya alpestris \u00e8 una pianta angiosperma monocotiledone della famiglia delle Bromeliacee, endemica del sud del Cile.\nDescrizione.\nEssa produce un gruppo di foglie grigio-verdi, con un'alta infiorescenza contenente molti fiori di colore blu, con polline color arancione.\nUsi.\nSi trova come pianta ornamentale in tutto il mondo."}
{"id": "2804636", "revid": "1543377", "url": "https://it.wikipedia.org/wiki?curid=2804636", "title": "Colombia ai XXI Giochi olimpici invernali", "text": "La Colombia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, rappresentata da una sola atleta. \u00c8 stata la prima partecipazione dello stato Sudamericano ad un olimpiade invernale."}
{"id": "2804646", "revid": "96482445", "url": "https://it.wikipedia.org/wiki?curid=2804646", "title": "AIM-92 Stinger", "text": "L'AIM-92 Stinger o ATAS (Air To Air Stinger), \u00e8 la versione aria-aria del missile FIM 92 Stinger, ed \u00e8 utilizzato come sistema di difesa per gli elicotteri come l'AH-64 Apache, Eurocopter Tiger e anche da aeromobili a pilotaggio remoto come per esempio RQ-1 Predator, per abbattere elicotteri o aerei nemici.\nSviluppo.\nL'Esercito statunitense usa la variante ATAS sui suoi OH-58D Kiowa Warrior e sugli UH-60 Black Hawk elicotteri da combattimento aria-aria.\nDurante la dimostrazione del 19 novembre 1996, tenuta a Yuma Proving Ground, un elicottero OH-58D, pilotato dal Capitano Bob Blanchett, lanci\u00f2 un AIM-92 Stinger che distrusse con successo QUH-1, elicottero drone, da una distanza di 4500 metri."}
{"id": "2804648", "revid": "1543377", "url": "https://it.wikipedia.org/wiki?curid=2804648", "title": "Uroscopia", "text": "L'uroscopia o urinoscopia, dal greco (\"\u00f4uron\", urina) e (\"skop\u00e9\u014d\", osservare), \u00e8 stata un'arte divinatoria che, utilizzata fino al XVIII secolo, pretendeva di effettuare una diagnosi dall'osservazione delle urine del paziente tramite gli organi di senso. \u00c8 stata chiamata anche uromanzia o urinomanzia, dal greco (\"mant\u00e9ia\", divinazione).\nQuesta disciplina, che non ha nessun riscontro scientifico, non va confusa con l'esame delle urine della medicina contemporanea.\nStoria dell'uroscopia.\nLe basi di questa arte divinatoria furono poste nel \"Corpus Hippocraticum\", un'opera di 72 libri attribuiti a Ippocrate di Coo, e per diversi secoli fu il principale metodo diagnostico insieme con l'osservazione del polso.\nIl pi\u00f9 famoso trattato medievale di uroscopia \u00e8 \"Sull'urina\", opera in sette libri di Giovanni Attuario, scritto presumibilmente all'inizio del XIV secolo. L'influenza di questa pratica si ebbe soprattutto in Germania, al punto che le urine degli infermi erano inviate ai medici se questi non potevano visitare personalmente i pazienti.\nMetodi di uroscopia.\nL'urina del paziente veniva raccolta in un recipiente a forma di vescica e, per effettuare la diagnosi, si tenevano in considerazione il calore, l'odore, il colore, la densit\u00e0, le sfumature, le trasparenze e le cosiddette \"nebulae\" (nebbie), ossia le forme nebulose che potevano apparire nell'urina."}
{"id": "2804651", "revid": "115233", "url": "https://it.wikipedia.org/wiki?curid=2804651", "title": "Urinoscopia", "text": ""}
{"id": "2804652", "revid": "115233", "url": "https://it.wikipedia.org/wiki?curid=2804652", "title": "Uromanzia", "text": ""}
{"id": "2804653", "revid": "115233", "url": "https://it.wikipedia.org/wiki?curid=2804653", "title": "Urinomanzia", "text": ""}
{"id": "2804654", "revid": "287204", "url": "https://it.wikipedia.org/wiki?curid=2804654", "title": "498 (numero)", "text": "Quattrocentonovantotto (498) \u00e8 il numero naturale dopo il 497 e prima del 499."}
{"id": "2804655", "revid": "729019", "url": "https://it.wikipedia.org/wiki?curid=2804655", "title": "Assedio di Boscoducale (1629)", "text": "L'assedio di Boscoducale fu nel 1629 un'azione militare della guerra degli ottant'anni durante il quale le truppe repubblicane olandesi conquistarono Boscoducale ('s-Hertogenbosch), citt\u00e0 fedele al re di Spagna fin dal 1579 ed allora parte dei Paesi Bassi spagnoli."}
{"id": "2804661", "revid": "31360", "url": "https://it.wikipedia.org/wiki?curid=2804661", "title": "Carroarmato", "text": ""}
{"id": "2804670", "revid": "117272092", "url": "https://it.wikipedia.org/wiki?curid=2804670", "title": "Stefano Levi Della Torre", "text": "Biografia.\nLaureato in architettura a Milano, insegna alla Facolt\u00e0 di Architettura del Politecnico di Milano, dove vive. \nD'origine ebraica piemontese e aostana, ha visione laica, socialista e liberale, che per\u00f2 non lo tengono lontano dallo studio delle tradizioni e da scrivere su diversi giornali con interventi politici e di riflessione sull'ebraismo. \u00c8 stato membro del \"Consiglio della Comunit\u00e0 Ebraica\" di Milano.\nNel 1992 \u00e8 stato invitato dal cardinale Martini alla \"Cattedra dei non credenti\". I suoi saggi ruotano attorno a diaspora, sionismo, fede e credenze, conflitti tra umanit\u00e0 e divino. Ha vinto il Premio Pozzale Luigi Russo nel 1995.\n\u00c8 pittore che espone raramente, e piuttosto presenta opere di allievi e di amici."}
{"id": "2804675", "revid": "108349082", "url": "https://it.wikipedia.org/wiki?curid=2804675", "title": "Haumea (mitologia)", "text": "Nella mitologia hawaiiana, Haumea \u00e8 la dea della fertilit\u00e0 delle Hawaii. Insieme a Kane Milohai, \u00e8 la madre di Pele, K\u0101-moho-alii, N\u0101maka, Kapo e Hi'iaka. Diede alla luce diverse creature e, in seguito, allev\u00f2 i suoi figli. Alla fine venne uccisa da Kaulu.\nLa dea hawaiiana non deve essere confusa con una divinit\u00e0 M\u0101ori: Haumia o Haumia-tiketike, il dio delle piante selvatiche, del cibo selvatico e opposto del fratello Rongo, dio del cibo coltivato.\nIl 17 settembre 2008 l'Unione Astronomica Internazionale (UAI) annuncia la denominazione del quinto pianeta nano nel Sistema solare \"Haumea\" dalla dea hawaiiana. Il pianeta ha due satelliti chiamati con i nomi delle figlie della dea: Hi'iaka, dalla dea nata dalla bocca di Haumea, e Namaka, dallo spirito d'acqua nato dal corpo di Haumea."}
{"id": "2804682", "revid": "30039052", "url": "https://it.wikipedia.org/wiki?curid=2804682", "title": "Al\u00ec Ababwa", "text": ""}
{"id": "2804688", "revid": "767487", "url": "https://it.wikipedia.org/wiki?curid=2804688", "title": "Alexandre de Prouville", "text": "Appartenente ad una famiglia aristocratica della Piccardia, entr\u00f2 giovanissimo nell'esercito francese; dal 1641 al 1649 fu commissario generale dell'esercito francese in Germania ed ebbe anche per breve periodo il comando generale delle truppe; nel 1647 rappresent\u00f2 la Francia al Concordato di Ulm con la Svezia e la Baviera e fece parte dell'esercito realista contro la Fronda. \nNel 1665 fu governatore della Nuova Francia e nel 1666 guid\u00f2 una memorabile spedizione contro gli Irochesi al comando del Reggimento Carignan-Sali\u00e8res, distruggendone l'esercito.\nTornato in Francia, il 12 dicembre 1667 fu nominato comandante a Dunkerque e governatore del Ch\u00e2teau Trompette, la cittadella di Bordeaux."}
{"id": "2804689", "revid": "1762097", "url": "https://it.wikipedia.org/wiki?curid=2804689", "title": "Terremoto", "text": " \nIn geofisica, i terremoti (dal latino: \"terrae motus\", che vuol dire \"movimento della terra\"), detti anche sismi o scosse telluriche (dal latino Tellus, dea romana della Terra), sono vibrazioni o assestamenti della crosta terrestre, provocati dallo spostamento improvviso di una massa rocciosa nel sottosuolo.\nTale spostamento \u00e8 generato dalle forze di natura tettonica che agiscono costantemente all'interno della crosta terrestre provocando una lenta deformazione fino al raggiungimento del carico di rottura con conseguente liberazione di energia elastica in una zona interna della Terra detta ipocentro, tipicamente localizzato in corrispondenza di fratture preesistenti della crosta dette faglie. A partire dalla frattura creatasi una serie di onde elastiche, dette onde sismiche, si propagano in tutte le direzioni dall'ipocentro, dando vita al fenomeno osservato in superficie con il luogo della superficie terrestre posto sulla verticale dell'ipocentro, detto epicentro, che \u00e8 generalmente quello pi\u00f9 interessato dal fenomeno. La branca della geofisica che studia questi fenomeni \u00e8 la sismologia.\nQuasi tutti i terremoti che avvengono sulla superficie terrestre sono concentrati in prossimit\u00e0 dei confini tra due placche tettoniche, dove il contatto \u00e8 costituito da faglie: queste sono infatti le aree tettonicamente attive, ossia dove le placche si muovono pi\u00f9 o meno \"sfregando\" o \"cozzando\" le une rispetto alle altre, generando cos\u00ec i terremoti d'interplacca. Pi\u00f9 raramente i terremoti avvengono lontano dalle zone di confine tra placche, per riassestamenti tettonici. Terremoti localizzati e di minor intensit\u00e0 sono registrabili in aree vulcaniche per effetto del movimento di masse magmatiche in profondit\u00e0.\nSecondo il modello della tettonica delle placche, il movimento delle placche \u00e8 lento, costante e impercettibile (se non con strumenti appositi), e modella e distorce le rocce sia in superficie sia nel sottosuolo. Tuttavia in alcuni momenti e in alcune aree, a causa delle forze interne (pressioni, tensioni e attriti) tra le masse rocciose, tali modellamenti si arrestano e la superficie coinvolta accumula tensione ed energia per decine o centinaia di anni fino a che, al raggiungimento del carico di rottura, l'energia accumulata \u00e8 sufficiente a superare le forze resistenti causando l'improvviso e repentino spostamento della massa rocciosa coinvolta. Tale movimento improvviso, che in pochi secondi rilascia energia accumulata per decine o centinaia di anni, genera cos\u00ec le onde sismiche e il terremoto associato. \nDescrizione.\nUn terremoto (o sisma) ha origine quando lo scontro tra due zolle crostali causa una rapida vibrazione della crosta terrestre capace di sprigionare quantit\u00e0 elevatissime di energia, indipendentemente dagli effetti che provoca. Ogni giorno sulla Terra si verificano migliaia di terremoti: sperimentalmente si osserva che la maggioranza di terremoti al mondo, cos\u00ec come di eruzioni vulcaniche, avviene lungo la cosiddetta cintura di fuoco pacifica, le dorsali oceaniche e le zone di subduzione o di confine tra placche tettoniche e quindi interessa spesso la crosta oceanica come zona di innesco o fratturazione. Solo qualche decina sono percepiti dalla popolazione e la maggior parte di questi ultimi causano poco o nessun danno. La durata media di una scossa \u00e8 molto al di sotto dei 30 secondi; per i terremoti pi\u00f9 forti pu\u00f2 per\u00f2 arrivare fino a qualche minuto.\nLa sorgente del sisma \u00e8 generalmente distribuita in una zona interna della crosta terrestre. Nel caso dei terremoti pi\u00f9 devastanti questa pu\u00f2 avere un'estensione anche dell'ordine di un migliaio di chilometri ma \u00e8 idealmente possibile identificare un punto preciso dal quale le onde sismiche hanno avuto origine: questo si chiama \"ipocentro\" e qui si \u00e8 originato il movimento a partire dalla frattura preesistente (faglia) o la sua improvvisa generazione. La proiezione verticale dell'ipocentro sulla superficie terrestre viene invece detta \"epicentro\", ed \u00e8 il punto in cui di solito si verificano i danni maggiori. Le onde elastiche che si propagano durante un terremoto sono di diverso tipo e in alcuni casi possono risultare in un movimento prevalentemente orizzontale (scossa ondulatoria) o verticale del terreno (scossa sussultoria).\nAlcuni terremoti si manifestano o sono preceduti da sciami sismici (\"foreshocks\") pi\u00f9 o meno lunghi e intensi, caratterizzati da pi\u00f9 terremoti ripetuti nel tempo e particolarmente circoscritti in una determinata area, altri invece si manifestano subito e improvvisamente con una o pi\u00f9 scosse principali (\"main shock\"); un'altra forma sono le \"sequenze sismiche\", caratterizzate ciascuna da pi\u00f9 terremoti sprigionati in successione ravvicinata e non circoscritti in una determinata zona. I terremoti di maggiore magnitudo sono di solito accompagnati da eventi secondari (non necessariamente meno distruttivi) che seguono la scossa principale e si definiscono \"repliche\" (\"aftershocks\", spesso definite erroneamente \"scosse di assestamento\"). Quando pi\u00f9 eventi si verificano contemporaneamente o quasi, pu\u00f2 trattarsi di \"terremoti indotti\" (il sisma innesca la fratturazione di altra roccia che era gi\u00e0 prossima al punto critico di rottura).\nUn terremoto, inoltre, pu\u00f2 essere accompagnato da forti rumori che possono ricordare boati, rombi, tuoni, sequenze di spari, eccetera: questi suoni sono dovuti al passaggio delle onde sismiche all'atmosfera e sono pi\u00f9 intensi in vicinanza dell'epicentro. I Paesi e le zone pi\u00f9 sismiche al mondo sono Afghanistan, Alaska, Albania, Armenia, Azerbaijan, California, Cile, Colombia, Croazia, Ecuador, Filippine, Georgia, Giappone, Grecia, Indonesia, Iran, Islanda, Italia, Messico, Montenegro, Nepal, Nuova Guinea, Per\u00f9, Polinesia, Taiwan e Turchia.\nIn generale i terremoti sono causati da improvvisi movimenti di masse rocciose (pi\u00f9 o meno grandi) all'interno della crosta terrestre. \nLa superficie terrestre \u00e8 infatti in lento, ma costante movimento (vedi tettonica delle placche) e i terremoti si verificano quando la tensione risultante accumulata da stress meccanici eccede la capacit\u00e0 o resistenza del materiale roccioso di sopportarla, cio\u00e8 supera il cosiddetto carico di rottura. Questa condizione si verifica molto spesso ai confini delle placche tettoniche. Gli eventi sismici che si verificano ai confini tra placche sono detti terremoti tettonici, quelli meno frequenti che avvengono all'interno delle placche della litosfera sono invece detti terremoti intraplacca.\nQuasi tutti i terremoti che avvengono sulla superficie terrestre sono quindi concentrati in zone ben precise, ossia in prossimit\u00e0 dei confini tra una placca tettonica e l'altra: queste sono infatti le aree tettonicamente attive, dove cio\u00e8 le placche si muovono pi\u00f9 o meno lentamente e improvvisamente le une rispetto alle altre. Secondo la tettonica delle placche la superficie della Terra \u00e8 infatti modellata come se fosse composta da circa una dozzina di grandi placche tettoniche che si muovono molto lentamente, a causa delle correnti di convezione del mantello terrestre posto sotto la crosta terrestre. Poich\u00e9 esse non si muovono tutte nella stessa direzione, le placche spesso collidono direttamente slittando lateralmente lungo il bordo di un'altra (faglia trasforme). In generale il movimento delle placche \u00e8 lento, impercettibile (se non con strumenti appositi) e costante; tuttavia in alcuni momenti e in alcune aree, il movimento si arresta e la zona coinvolta accumula energia per decenni o secoli fino al raggiungimento del cosiddetto carico di rottura, quando a causa delle forze interne, ovvero del bilancio tra pressioni, tensioni e attriti tra le masse rocciose, tali movimenti avvengono in maniera improvvisa e repentina rilasciando l'energia accumulata e sviluppando cos\u00ec un terremoto.\nLa disposizione delle zone sismiche risulta localizzata in massima parte lungo i margini tra le zolle tettoniche (es. cintura di fuoco) e in particolare lungo le fosse abissali (zone di subduzione), dove lo sprofondamento della crosta oceanica al di sotto di altre porzioni di crosta terrestre porta alla fusione per attrito di parte della zona rocciosa di contatto, oppure lungo le dorsali oceaniche dove il magma del mantello terrestre risale in superficie attraverso le fratture della crosta oceanica e una volta solidificato va a \"saldare\" le placche stesse; i terremoti lungo le dorsali sono dunque l'effetto della rottura repentina di queste saldature al raggiungimento di un certo livello di stress meccanico. In queste zone i fenomeni sismici sono spesso associati anche al vulcanismo per la concomitanza delle forze tettoniche in gioco e per questo motivo le eruzioni vulcaniche sono spesso precedute da terremoti.\nSi presume dunque che la dislocazione delle placche sia il meccanismo scatenante dei terremoti. Causa secondaria \u00e8 il movimento magmatico all'interno di un vulcano, che pu\u00f2 essere indice di una imminente eruzione assieme al caratteristico \"tremore\". In rarissimi casi, terremoti sono stati associati all'accumulo di grandi masse d'acqua nei bacini delle dighe, come per la diga di Kariba in Zambia, Africa, e con l'iniezione o estrazione di fluidi dalla crosta terrestre (Arsenale delle Montagne Rocciose). Tali terremoti avvengono perch\u00e9 la resistenza della crosta terrestre pu\u00f2 essere modificata dalla pressione del fluido.\nFaglie.\nI terremoti si verificano su fratture della crosta terrestre note come faglie sismiche, laddove cio\u00e8 si accumula lo stress meccanico indotto dai movimenti tettonici. I confini tra placche tettoniche non sono infatti definiti da una semplice rottura o discontinuit\u00e0, ma questa spesso si manifesta attraverso un sistema di pi\u00f9 fratture, che possono essere indipendenti tra loro e anche parallele per alcuni tratti, che rappresentano appunto le faglie. Esistono diversi tipi di faglie suddivise a seconda del movimento relativo delle porzioni tettoniche adiacenti alla frattura stessa e dell'angolo del piano di faglia. Il processo di formazione e sviluppo della faglia, nonch\u00e9 dei terremoti stessi, \u00e8 noto come fagliazione e pu\u00f2 essere studiato attraverso tecniche di analisi proprie della meccanica della frattura.\nL'intensit\u00e0 di un sisma dipende dalla quantit\u00e0 di energia accumulata nel punto di rottura che dipende a sua volta in generale dal tipo di rocce coinvolte nel processo di accumulo, cio\u00e8 dal loro carico di rottura, dal tipo di sollecitazione o stress interno e dal tipo di faglia.\nLe onde sismiche.\nSi distinguono tre tipi di onde sismiche:\nOnde di compressione o longitudinali (P).\nLe onde longitudinali fanno oscillare le particelle della roccia nella stessa direzione di propagazione dell'onda. Esse generano quindi \"compressioni\" e \"rarefazioni\" successive in cui si propagano. La velocit\u00e0 di propagazione dipende dalle caratteristiche elastiche del materiale e dalla sua densit\u00e0; in genere per\u00f2 viaggiano a una velocit\u00e0 compresa tra i 4 e gli 8\u00a0km/s. Poich\u00e9 le onde P si propagano pi\u00f9 rapidamente, sono anche le prime (P = Primarie) a raggiungere i sismometri, e quindi a essere registrate dai sismografi. Queste onde sismiche attraversano longitudinalmente tutti i tipi di materia: solidi, liquidi e gas.\nOnde di taglio o trasversali (S).\nLe onde S, ovvero onde \"secondarie\", si propagano solo nei solidi perpendicolarmente alla loro direzione di propagazione (\"onde di taglio\"). Esse sono pi\u00f9 lente delle onde P, viaggiando nella crosta terrestre con una velocit\u00e0 fra 2 e 4\u00a0km/s. Le onde S non possono propagarsi attraverso i fluidi e i gas perch\u00e9 questi non oppongono resistenza al taglio. A differenza delle onde P, le onde S non causano variazioni di volume.\nOnde superficiali (R e L).\nLe onde superficiali, a differenza di ci\u00f2 che si potrebbe pensare, non si manifestano nell'epicentro, ma solo a una certa distanza da questo. Tali onde sono il frutto del combinarsi delle onde P e delle onde S, e sono perci\u00f2 molto complesse. Le onde superficiali sono quelle che provocano i maggiori danni.\nLe onde di Rayleigh, dette anche onde R, muovono le particelle secondo orbite ellittiche in un piano verticale lungo la direzione di propagazione, come avviene per le onde in acqua.\nLe onde di Love, dette anche onde L, muovono invece le particelle trasversalmente alla direzione di propagazione (come le onde S), ma solo sul piano orizzontale.\nTutte le onde sismiche sono soggette ad attenuazione con la distanza in funzione delle caratteristiche del mezzo di propagazione.\nRilevazione e misurazione.\nLe onde sismiche sono rilevabili e misurabili attraverso particolari strumenti detti sismografi, usati comunemente dai sismologi, e visualizzabili su sismogrammi; l'elaborazione incrociata dei dati di pi\u00f9 sismografi sparsi su un territorio a una certa distanza dal sisma consente di stimare in maniera abbastanza accurata l'epicentro, l'ipocentro e l'intensit\u00e0 del sisma; quest'ultima pu\u00f2 essere valutata attraverso le cosiddette scale sismiche, principalmente la scala Richter, la scala Mercalli e la scala di magnitudo del momento sismico.\nIl riconoscimento dell'orientamento di arrivo delle scosse lungo i tre piani di riferimento, e la comprensione se il primo arrivo della scossa sia stato di tipo compressivo o espansivo permette di determinare il meccanismo focale della scossa e quindi di comprendere che tipo di faglia ha originato il terremoto.\nLo spostamento tettonico della crosta terrestre nelle tre coordinate spaziali in seguito a un forte terremoto pu\u00f2 essere misurato accuratamente attraverso tecniche di telerilevamento quali le rilevazioni geodetiche e l'interferometria radar-satellitare tramite SAR nell'intera area colpita a partire dall'epicentro.\nEffetti e danni.\nI terremoti sono gli eventi naturali di gran lunga pi\u00f9 potenti sulla Terra; i sismi possono rilasciare in pochi secondi un'energia superiore a migliaia di bombe atomiche, solitamente misurata in termini di \"momento sismico\". A tal riguardo basti pensare che un terremoto riesce a spostare in pochi secondi volumi di roccia di centinaia di chilometri cubi.\nIn conseguenza di ci\u00f2 i terremoti possono causare gravi distruzioni e alte perdite di vite umane attraverso una serie di agenti distruttivi, il principale dei quali \u00e8 il movimento violento del terreno - che pu\u00f2 avvenire con accelerazioni che possono essere semplificate in orizzontali e verticali - con conseguente sollecitazione delle strutture edilizie in posa (edifici, ponti, ecc.), accompagnato eventualmente anche da altri effetti secondari quali inondazioni (ad esempio cedimento di dighe), cedimenti del terreno (frane, smottamenti o liquefazione), incendi o fuoriuscite di materiali pericolosi; se il sisma avviene sotto la superficie oceanica o marina o nei pressi della linea costiera pu\u00f2 generare maremoti. In ogni terremoto uno o pi\u00f9 di questi agenti possono dunque concorrere a causare ulteriori gravi danni e vittime. Gli effetti di un terremoto possono essere esaltati e presentarsi in maniera variabile anche nell'ambito di piccole distanze a causa di fenomeni di amplificazione del moto sismico, dovuti alle condizioni geologiche locali, che vanno sotto il nome di risposta sismica locale o effetti di sito.\nI terremoti pi\u00f9 forti, come quello del Giappone dell'11 marzo 2011 (terremoto del T\u014dhoku del 2011), possono anche spostare di alcuni centimetri il polo nord geografico (questo ad esempio lo ha spostato di circa 10\u00a0cm) a causa dell'elasticit\u00e0 della crosta terrestre. A livello locale gli effetti di un sisma possono variare anche sensibilmente in conseguenza dei cosiddetti effetti di sito.\nIl singolo evento che ha fatto registrare pi\u00f9 vittime negli ultimi mille anni \u00e8 il terremoto dello Shaanxi (Cina) del 1556, di magnitudo 8,3, a causa del quale morirono 830\u00a0000 persone. Quello a pi\u00f9 alta magnitudo, invece, \u00e8 il terremoto di Valdivia (Cile) del 1960, che raggiunse magnitudo 9,5.\nI terremoti pi\u00f9 forti degli ultimi due secoli.\nI terremoti pi\u00f9 forti del XX e XXI secolo.\nClassifica in base alla magnitudo. Secondo quanto riportato sul sito USGS sono i seguenti.\nI terremoti pi\u00f9 disastrosi del XX e XXI secolo.\nClassifica in base al numero di morti dichiarati \"(i numeri sono da considerarsi sempre approssimativi e quasi sempre sottostimati)\".\nPrevedibilit\u00e0.\nAlcuni terremoti, specialmente i pi\u00f9 forti, sono anche accompagnati, preceduti o seguiti da fenomeni naturali insoliti detti \"precursori sismici\" come: lampi o bagliori (luci telluriche); variazioni improvvise del campo magnetico, elettrico o della radioattivit\u00e0 locale (emissione di radon); interferenze nelle comunicazioni radio; nervosismo degli animali; variazione del livello delle falde o delle acque costiere; attivit\u00e0 vulcanica. Tutte queste manifestazioni hanno trovato riscontro nelle osservazioni e nelle testimonianze e sono state studiate e in parte confermate dalla ricerca scientifica che \u00e8 giunta alla spiegazione di ognuna di esse, anche se, in mancanza di consenso unanime, non costituiscono di fatto misure effettivamente riconosciute e adottate sul fronte della previsione.\nIl terremoto di Haicheng del 4 febbraio 1975 \u00e8 stato storicamente il primo e unico terremoto previsto con tali tecniche, ma in quel caso i precursori sismici di natura geologica furono talmente intensi e regolarmente progressivi da non lasciare alcun dubbio sulla prossimit\u00e0 e imminenza dell'evento.\nGi\u00e0 dall'Ottocento sono state inoltre studiate le correlazioni tra le variazioni dell'altezza della falda idrica e della gravit\u00e0 locale, oltre che dell'emissione di radon, ma purtroppo allo stato attuale delle conoscenze non sono ancora stati elaborati modelli che permettano di evidenziare segnali utili alla previsione efficace di un terremoto o delle sue possibili caratteristiche, intensit\u00e0 e localizzazione spaziotemporale.\nIn particolare il radon si forma dal decadimento radioattivo del radio ed essendo un gas nobile non si combina con gli altri elementi e composti chimici; pertanto gran parte del radon che si forma all'interno delle rocce rimane intrappolato in esse. Se improvvisamente si verificano movimenti, fessurazioni, compressioni e distensioni di rocce, come avviene durante o immediatamente prima di un terremoto, il radon contenuto in profondit\u00e0 affiora sulla superficie terrestre, dove peraltro \u00e8 gi\u00e0 presente in una certa concentrazione, aumentando la concentrazione locale con picchi improvvisi o i cosiddetti \"spifferi\". Nella speranza di poter realizzare un sistema di previsione a breve termine e affidabile dei terremoti, vari studi sono in corso; per tale ricerca si utilizza una rete di rivelatori di radon, opportunamente distribuiti sulla superficie delle zone interessate.\nLa prevedibilit\u00e0 dei fenomeni sismici \u00e8 stata oggetto in Italia di discussioni e polemiche fuori dell'ambito scientifico, a seguito del terremoto dell'Aquila del 6 aprile 2009; in occasione del tragico evento, la stampa riport\u00f2 con enfasi la notizia secondo la quale Giampaolo Giuliani (un tecnico di laboratorio dell'INAF, non laureato, che, durante il tempo libero, svolge studi sui terremoti a titolo personale), nelle settimane precedenti il sisma, avrebbe sostenuto varie ipotesi sull'imminenza di una scossa disastrosa, procurando anche alcuni falsi allarmi; il verificarsi di un evento sismico sarebbe stato predetto, a suo dire, in marzo, a grandi linee in quella stessa regione; affermava di basare la sua analisi sull'aumento improvviso di emissioni di radon, utilizzando per\u00f2 strumentazioni e metodi previsionali che non sono stati ritenuti rigorosamente validi dalla comunit\u00e0 scientifica.\nSullo studio dei precursori sismici di origine elettromagnetica, osservati per la prima volta nel 1880, si sta attivamente impegnando l'Associazione Radioamatori Italiana (ARI) e altri gruppi di ricerca privati, predisponendo stazioni di ascolto delle emissioni elettromagnetiche in bassa frequenza ELF (\"Extremely Low Frequency\").\nAnche il monitoraggio dell'eventuale sciame sismico prima di un \"mainshock\" spesso non sembra portare a risultati concreti in termini di previsione in quanto la stragrande maggioranza degli sciami sismici evolvono senza produrre catastrofi ovvero dissipandosi pi\u00f9 o meno lentamente nel tempo secondo la legge di Omori.\nAttualmente alcuni modelli fisici sperimentali di previsione sismica di natura statistica si sono rivelati abbastanza efficaci nel prevedere alcune sequenze di \"aftershock\", ma abbastanza deludenti nel prevedere il \"main shock\".\nAllo stadio attuale della ricerca sismologica i risultati pi\u00f9 concreti per la previsione dei terremoti si hanno dunque per via statistica nel lungo periodo ovvero consultando mappe di pericolosit\u00e0 che tengono conto dei tempi di ritorno di un sisma in un dato territorio, cio\u00e8 calcolandone la probabilit\u00e0 di occorrenza. Tuttavia l'intervallo di tempo in cui si ritiene probabile il verificarsi di un sisma \u00e8 piuttosto esteso, anche decine di anni, rendendo vano ogni tentativo ragionevole di prevenzione che renda efficace l'evacuazione delle popolazioni.\nPrevenzione.\nSe all'atto pratico la previsione esatta di un sisma \u00e8, allo stadio attuale della ricerca scientifica, ancora lontana, il rimedio pi\u00f9 praticabile e saggio contro i danni materiali e umani dei terremoti \u00e8 rappresentato dalla \"protezione attiva\", ovvero dall'uso di efficaci tecniche \"antisismiche\" di costruzione di edifici proprie dell'ingegneria sismica come ad esempio l'isolamento sismico: queste tecniche allo stadio attuale sono in grado di minimizzare i danni anche di terremoti estremamente potenti e sono diffusamente utilizzate in alcune delle aree pi\u00f9 sismiche al mondo come il Giappone.\nPer individuare zone a significativo pericolo sismico e a conseguente rischio sismico si fa usualmente ricorso a studi di sismologia storica, paleosismologia e a tecniche di microzonazione sismica fornendo relative mappe di rischio, mentre per valutare gli effetti di un sisma si pu\u00f2 ricorrere a tecniche di simulazione (vedi simulazione di terremoto).\nGestione con GDACS.\nNel 2004, l'Ufficio delle Nazioni Unite per il coordinamento degli affari umanitari (OCHA) e la Commissione europea hanno istituito il \"Global Disaster Alert and Coordination System\" (\"Sistema di Allerta e Coordinamento Globale dei Disastri\", GDACS), per migliorare e accrescere l'efficacia della macchina dei soccorsi e dei piani di aiuto umanitario. Nato col nome di GDAS, ha inizialmente trovato impiego per sostituire con un'unica piattaforma informatica multi-evento i diversi sistemi di monitoraggio e di allerta esistenti, relativamente a terremoti, tsunami, inondazioni, eruzioni vulcaniche e cicloni tropicali.\nIn un secondo passo di implementazione del progetto, il sistema di monitoraggio \u00e8 stato integrato con quello di gestione delle emergenze e di coordinamento degli interventi, noto come OCHA Virtual OSOCC. Ci\u00f2 ha permesso di raccogliere informazioni sui rischi e pericoli concreti e attuali quasi in tempo reale, comunicando tempestivamente le notizie agli operatori coinvolti negli interventi e alla popolazione civile, secondo una modalit\u00e0 multicanale (dal tradizionale telefono, all'e-mail, agli SMS, al sito Web).\nIl sistema GDACS, cos\u00ec ottenuto, \u00e8 divenuto in grado di valutare le informazioni meteorologiche con i dati economici e socio-demografici delle zone prevedibilmente interessate, in modo tale da eseguire un'analisi non in termini esclusivi di probabilit\u00e0 dell'evento, ma anche di \"magnitudo\" dell'impatto per la popolazione e per altre realt\u00e0 presenti nel territorio circostante."}
{"id": "2804717", "revid": "1216132", "url": "https://it.wikipedia.org/wiki?curid=2804717", "title": "Ad Demetrianum", "text": "Ad Demetrianum \u00e8 apologia scritta tra il 251 e il 253 da Tascio Cecilio Cipriano, padre della Chiesa, di carattere apologetico.\nDemetriano, il destinatario dell'opera era un pagano, duro nemico dei cristiani, da lui accusati di essere responsabili delle guerre, delle pestilenze, delle carestie e di ogni sorta di avversit\u00e0.\nSan Cipriano si \u00e8 ispirato all'\"Apologeticum\" di Tertulliano. "}
{"id": "2804719", "revid": "1573940", "url": "https://it.wikipedia.org/wiki?curid=2804719", "title": "Habibabad", "text": "Hab\u012bb\u0101b\u0101d (farsi \u062d\u0628\u06cc\u0628\u200c\u0622\u0628\u0627\u062f) \u00e8 una citt\u00e0 dello shahrest\u0101n di Borkhar-e Meymeh, circoscrizione Borkhar, nella Provincia di Esfahan. "}
{"id": "2804726", "revid": "1216132", "url": "https://it.wikipedia.org/wiki?curid=2804726", "title": "De opere et eleemosynis", "text": "De opere et eleemosynis \u00e8 un'opera scritta tra il 252 e il 254 da Tascio Cecilio Cipriano, Padre della Chiesa.\nSi tratta di uno scritto esortativo, rivolto a ciascun cristiano, invitato a donare generosamente i propri averi a chi non possiede nulla: l'elemosina, infatti, \u00e8 un segno di carit\u00e0 attraverso il quale un credente pu\u00f2 ottenere il perdono dei propri peccati.\nIn questa opera si trovano alcune delle espressioni pi\u00f9 forti contro i ricchi e la ricchezza nell'ambito dell'intera letteratura cristiana."}
{"id": "2804727", "revid": "1431409", "url": "https://it.wikipedia.org/wiki?curid=2804727", "title": "Mauro Z\u00e1rate", "text": "Biografia.\nNacque nell'area metropolitana di Buenos Aires nella frazione di Haedo, quintogenito di una famiglia agiata nella quale il calcio veniva considerato una professione. Suo nonno Juvenal era cileno e giocava anche lui a calcio. Il padre, Sergio, gioc\u00f2 nell', mentre la madre, nata a Vena di Maida, frazione di Maida, in provincia di Catanzaro, negli anni cinquanta emigr\u00f2 piccolissima in Argentina. Dei cinque figli quattro hanno praticato il calcio: Sergio (un'esperienza con l' nel campionato 1992-1993), Ariel, Rolando, e Mauro.\nSoprannominato \"Z\u00e1rate kid\" in onore del famoso film di arti marziali, dal 2009 \u00e8 legato alla modella e showgirl argentina Natalie Weber, che ha sposato il 1\u00ba luglio 2011 a Buenos Aires.\nIl 1\u00ba gennaio 2012 \u00e8 nata la figlia primogenita Mia.\nCaratteristiche tecniche.\nCalciatore dal notevole bagaglio tecnico, si distingue per le doti nel dribbling e l'abilit\u00e0 nel concludere a rete con entrambi i piedi.\nLa sua duttilit\u00e0 tattica gli permette di ricoprire varie posizioni nel reparto offensivo, prediligendo il ruolo di attaccante laterale per accentrarsi verso l'area. Pu\u00f2 inoltre agire sulla trequarti, a ridosso delle punte.\nCarriera.\nClub.\nV\u00e9lez S\u00e1rsfield.\nMauro Z\u00e1rate comincia la sua carriera nelle giovanili del V\u00e9lez S\u00e1rsfield, venendo convocato pi\u00f9 volte in prima squadra gi\u00e0 a 17 anni. Nel Torneo di Apertura 2006 inizia ad essere schierato titolare, visto il trasferimento di suo fratello Rolando ai Tigres UANL, squadra messicana. In questo torneo mette a segno 12 reti, risultando insieme a Rodrigo Palacio del Boca Juniors il miglior marcatore. Vince il Clausura 2005, concludendo la carriera in Argentina con un totale di 22 reti in 75 partite.\nAl-Sadd e il prestito al Birmingham.\nIl 23 giugno 2007 viene acquistato per una cifra vicina ai 20 milioni di dollari dal club qatariano dell'Al-Sadd, con il quale Mauro totalizza 4 reti in 6 gare. Il giocatore dichiarer\u00e0 successivamente che quella di andare in Qatar fu una decisione presa esclusivamente per ragioni di carattere economico, visto che infatti le partite erano particolarmente tristi, cos\u00ec come vivere quotidianamente a Doha, dove non aveva nessun amico.\nIl 21 gennaio 2008 decide quindi di trasferirsi in Inghilterra, al Birmingham City. Con la formazione dei \"Bluenoses\" gioca per sei mesi con la formula del prestito, realizzando la sua prima rete in Premier League il 22 marzo 2008 nella partita persa per 2-1 in casa del Reading. La giornata successiva segna la prima doppietta nella Premier League contro il Manchester City, contribuendo in maniera decisiva alla vittoria della sua squadra per 3-1, mentre il 12 aprile piazza in extremis un preciso calcio di punizione che vale il pareggio (1-1) contro l'Everton. Conclude la sua breve avventura oltremanica con 4 gol in 14 partite, che non sono stati sufficienti a salvare i \"Bluenoses\", piazzatisi a fine campionato al penultimo posto in classifica e retrocessi in Championship, la serie cadetta inglese, il 13 maggio ritorna dal prestito.\nLazio e il prestito all'Inter.\nIl 9 luglio 2008 viene ingaggiato ufficialmente dalla Lazio. Arriva in prestito oneroso per circa 3 milioni di euro, con diritto di riscatto a favore della squadra capitolina per un totale di circa 17 milioni. Il giocatore, per conto suo, avrebbe percepito durante quell'anno un ingaggio di circa un milione di euro, tempo nel quale sarebbe scaduto il contratto. Dopo aver scelto inizialmente la maglia numero 9, cambia poco dopo prendendo la numero 10 lasciata da Roberto Baronio trasferitosi al Brescia.\nIl 31 agosto esordisce con i \"biancocelesti\" in Serie A, realizzando subito una doppietta contro il Cagliari nella partita vinta 4-1: suoi sono i gol del pari (su rigore) e del 2-1. Segna anche nelle due partite successive: nella seconda giornata di campionato fa il suo esordio all'Olimpico, presentandosi davanti ai propri tifosi con la prima rete nel 2-0 della Lazio sulla Sampdoria, con un sinistro a giro dal limite dell'area di rigore, e mette a segno contro il Milan a San Siro (4-1) l'unica marcatura della Lazio. Il 28 settembre 2008 realizza la sua seconda doppietta in Serie A, nella vittoria per 3-1 in casa del Torino.\nNon si fa attendere molto neanche sui calci di punizione, considerata una sua specialit\u00e0: all'undicesima giornata contro il Siena piazza un calcio di punizione all'incrocio dei pali, nella partita terminata poi 3-0. Il 3 dicembre 2008 sigla il suo primo gol in Coppa Italia contro il Milan, terminato 1\u20132 a vantaggio della Lazio. In seguito attraversa un periodo di crisi a partire specialmente dalla quindicesima giornata, quando per un periodo riesce a segnare solamente una rete e a fornire due assist. Proprio nel periodo di maggiori critiche, risponde con la prima doppietta all'Olimpico che vale la vittoria nella sfida Lazio- 2-0. Circa un mese e mezzo dopo realizza il suo primo ed unico gol nel derby di Roma con un tiro da quasi 30 metri effettuato a seguito di un'azione personale. Anche grazie alla rete di Z\u00e1rate, la stracittadina termina col punteggio di 4-2 in favore della Lazio.: rester\u00e0 l'unica vittoria nei sei derby disputati dall'argentino nelle sue prime tre stagioni in biancoceleste (cinque sconfitte). Segner\u00e0 nelle giornate successive un altro gol contro il Genoa, uno contro la e ancora uno contro la Juventus in semifinale di Coppa Italia.\nIl 30 aprile 2009, giorno indicato come termine massimo per il riscatto di Z\u00e1rate, il presidente Claudio Lotito, volato in Qatar da vari giorni, mette sotto contratto il giocatore per cinque anni, con un ingaggio a salire di 1,5 milioni a stagione, pagando una cifra che si aggira intorno ai 20 milioni di euro. Il primo trofeo italiano conquistato da Z\u00e1rate \u00e8 la Coppa Italia. Nella finale contro la Sampdoria (1-1) Mauro sigla il gol del vantaggio, oltre ad uno dei rigori che avrebbero sancito la vittoria della squadra allenata da Delio Rossi. Concluder\u00e0 la stagione con 41 presenze e 16 reti complessive, risultando cos\u00ec il miglior marcatore stagionale della Lazio.\nDurante la sua seconda stagione in \"biancoceleste\" la squadra \u00e8 allenata nuovo tecnico Davide Ballardini. L'8 agosto 2009 vince la Supercoppa Italiana battendo 2-1 l'Inter nella gara disputata a Pechino. La squadra del tecnico ravennate, nonostante la vittoria della Supercoppa, gioca male e in Europa League raccoglie un'eliminazione nel girone qualificatorio. Nella competizione europea Z\u00e1rate esordisce nella gara dei play-off vinta 3-0 contro l'Elfsborg, segnando la rete del momentaneo 2-0. Nel girone di qualificazione segner\u00e0 altri tre gol: uno nella trasferta contro il Levski Sofia, dove sigla la seconda marcatura della gara; e due al Villareal, rispettivamente uno nella gara d'andata e l'altro in quella di ritorno. In campionato segna la sua prima rete stagionale contro il , su rigore; si ripete alla sesta giornata segnando la rete dell'1-1 contro il Palermo. Realizza anche, con l'involontario aiuto di Thiago Silva, il gol dell'1-2 al Milan. A febbraio 2010 l'allenatore Ballardini viene esonerato essendo la Lazio in zona retrocessione: con l'arrivo di Edoardo Reja, alla ventiseiesima giornata, Z\u00e1rate torna al gol segnando la rete dello 0-2 al , su un assist di Sergio Floccari.\nIn tal modo interrompe un'astinenza che in campionato durava dal 27 settembre 2009. La settimana seguente viene espulso per proteste nella trasferta a Genova contro la Sampdoria: dimostra particolare attaccamento scontando la squalifica di due giornate in Curva Nord tra i tifosi. Nel mese di marzo assiste alla gara contro il assieme alla candidata governatrice della Regione Lazio Renata Polverini. Il calciatore, in quell'occasione viene individuato dal Giudice Sportivo mentre effettua il saluto romano. Per tale episodio, al termine del campionato, verr\u00e0 deferito alla Commissione Disciplinare Nazionale per esser andato contro i principi di lealt\u00e0, correttezza e probit\u00e0. In campionato totalizza 31 presenze e 3 reti. Nel periodo di pre-campionato estivo Zarate viene molte volte lasciato in tribuna a causa di problemi disciplinari dal tecnico Edoardo Reja. Al suo terzo campionato con la squadra capitolina, il calciatore ha come compagni di reparto Tommaso Rocchi e Sergio Floccari, oltre al giovane Libor Koz\u00e1k. La sua prima marcatura stagionale vale la vittoria nella trasferta di Verona contro il Chievo (1-0) nella quinta giornata di campionato. Segna anche al Napoli (vittoria per 2-0) e all'Inter (vittoria 3-1), scavalcando Luca Castellazzi con uno splendido pallonetto.\nIl 28 novembre 2010 si rende protagonista, nella sfida con il Catania terminata con il risultato di 1-1, di un\u2019azione individuale definite tra le pi\u00f9 belle della storia del calcio italiano. \nDopo una serpentina su 5 giocatori in un fazzoletto riesce ad indirizzare il tiro con un pallonetto che il portiere \u00e8 riuscito a mandare in calcio d\u2019angolo con un fantastico colpo di reni.\nIl 12 dicembre realizza la sua quarta rete in campionato contro la Juventus sugli sviluppi di un calcio d'angolo. Dopo un periodo difficile per incomprensioni con l'allenatore Edoardo Reja e dopo una squalifica di 2 giornate per rissa rimediata nel finale della partita -Lazio d\u00e0 segnali di ripresa nella partita del 19 marzo contro il , segnando il gol decisivo (vittoria 1-0). Il 17 aprile a Catania parte dalla panchina per essersi presentato tardi agli allenamenti. Fortunatamente per lui Giuseppe Sculli si infortuna ad inizio partita che gli permette di entrare immediatamente e di fornire due assist per le reti di Mauri e di Floccari; infine al 90' calcia una splendida punizione sigillando una magnifica partita. La settimana successiva va a segno anche al Meazza contro l'Inter su un calcio di rigore da lui guadagnato. Termina il campionato segnando due reti nella trasferta di Lecce, nella vittoria per 2-4 della Lazio che garantisce alla societ\u00e0 capitolina il quinto posto e la qualificazione nella successiva edizione dell'Europa League. Il suo bottino personale \u00e8 di 9 reti e 8 assist in 35 presenze.\nIl 31 agosto 2011 passa in prestito con diritto di riscatto all'Inter con cui firma un contratto quadriennale. Nel contratto c'\u00e8 una clausola per la quale ricever\u00e0 15\u00a0000 euro per ogni assist. Debutta contro il Palermo alla seconda giornata di campionato. Segna il suo primo gol ufficiale il 27 settembre contro il CSKA Mosca in Champions League, competizione nella quale non aveva ancora segnato, siglando il 3-2 definitivo. Il 1\u00ba ottobre in Inter-Napoli 0-3 tocca quota 200 presenze nei vari campionati da professionista. Il 1\u00ba aprile 2012 segna la sua prima rete in campionato con la maglia dell'Inter nella vittoria 5-4 contro il Genoa. Si ripete nella partita Inter-, dove segna la rete del definitivo 2-1 della partita. Ma la sua stagione in nerazzurro risulta fallimentare.\nIl 1\u00ba giugno 2012 il calciatore argentino non viene riscattato dalla squadra milanese facendo cos\u00ec ritorno alla Lazio. Il 30 agosto 2012 segna il suo primo gol dopo il ritorno in maglia biancoceleste in occasione della partita di ritorno dei play-off di Europa League contro gli sloveni del Mura, sconfitti dai biancocelesti per 3-1. Non accettando la convocazione alla partita di campionato del 15 dicembre 2012 Lazio-Inter, viene messo fuori rosa; chiude la stagione con appena 7 presenze e 1 gol.\nLa causa con la Lazio e il ritorno al V\u00e9lez S\u00e1rsfield.\nA seguito della messa fuori rosa da parte della Lazio, il calciatore intenta una causa per mobbing contro la societ\u00e0 romana che, a sua volta, gli fa causa venendo a conoscenza di un suo viaggio alle Maldive, quando invece risultava essere malato. La controversia \u00e8 rimandata ad un Collegio Arbitrale. La prima udienza si \u00e8 tenuta il 14 maggio 2013, senza che le parti trovassero un accordo. Il 15 luglio 2013, viene emessa la sentenza del Collegio Arbitrale che sancisce che non vi \u00e8 stato mobbing da parte del club biancoceleste. Nonostante ci\u00f2, l'attaccante argentino firma un contratto con il V\u00e9lez S\u00e1rsfield, poich\u00e9 a suo dire considera il suo contratto con la Lazio nullo, dichiarando alla stampa di volersi avvalere dell'articolo 14 del regolamento FIFA e risolvendo il contratto unilateramente per giusta causa. In attesa di un pronunciamento della Fifa si ritrova comunque impossibilitato a giocare gare ufficiali in assenza del transfer internazionale e con il rischio di ricevere una squalifica di 6 mesi per lui e di 2 anni nella compravendita nazionale e internazionale per il Velez nel caso la Fifa non gli desse ragione.\nIl 15 agosto 2013 la FIFA autorizza Mauro Z\u00e0rate a scendere in campo con la maglia del V\u00e9lez. Torna in campo con la maglia della squadra argentina il 19 agosto 2013 nella partita di campionato pareggiata per 1-1 contro l'All Boys, parte da titolare e nel corso della partita viene anche ammonito, al 62\u00ba minuto viene sostituito da Jonathan Copete. Il 24 settembre 2013 torna al gol con la maglia del club argentino in occasione della vittoria casalinga di campionato per 4-1 contro l'Atl\u00e9tico de Rafaela, dove prima sbaglia un calcio di rigore alla fine del primo tempo, poi si riscatta firmando il momentaneo 3-0. Il 1\u00ba febbraio 2014 vince la sua prima Supercopa Argentina, con la maglia del Velez, battendo l'Arsenal di Sarandi per 1-0. Il 15 febbraio 2014 mette a segno la sua prima doppietta stagionale, ai danni dell'Arsenal di Sarandi, siglando i momentanei 1-0 e 2-0, la partita si concluder\u00e0 3-1 per il Velez. Il 20 maggio 2014 viene eletto capocannoniere, per la seconda volta in carriera, del Campionato argentino con 13 reti.\nWest Ham e il prestito al QPR.\nIl 28 maggio 2014, dopo la risoluzione consensuale del contratto con il V\u00e9lez, sigla un accordo triennale con il West Ham, tornando cos\u00ec in Inghilterra dopo la breve esperienza con il Birmingham City nel 2008. Esordisce il 23 agosto seguente, in occasione della vittoria per 3-1 sul campo del Crystal Palace, siglando il gol dell'1-0 con un destro al volo da fuori area.\nIl 6 gennaio 2015, dopo appena 8 presenze con la maglia del West Ham, passa al Queens Park Rangers con la formula del prestito. Esordisce quattro giorni pi\u00f9 tardi nella trasferta persa, per 2-1, contro il Burnley. Il 27 maggio 2015, dopo la retrocessione in Championship, il club londinese annuncia di non voler riscattare il giocatore argentino, che fa cos\u00ec ritorno al West Ham.\nFiorentina.\nIl 22 gennaio 2016 la Fiorentina comunica l'acquisto a titolo definitivo del giocatore dal West Ham, per 2 milioni di euro. Due giorni pi\u00f9 tardi torna a disputare una partita di Serie A, dopo 1218 giorni dall'ultima disputata, esordendo cos\u00ec in maglia \"viola\" in occasione di Fiorentina-Torino (2-0), subentrando all'82\u00ba al posto di Nikola Kalini\u0107. Il primo gol in maglia \"viola\" arriva il 3 febbraio in occasione della partita casalinga contro il Carpi dove mette a segno al 93' la rete decisiva del 2-1 che sancisce la vittoria dei suoi. Chiude la sua prima stagione in maglia \"viola\" con un bottino di 17 presenze e 3 reti. Nella stagione seguente viene preso meno in considerazione dall'allenatore Paulo Sousa, che lo fa quasi sempre scendere in campo soltanto nei minuti finali delle partite. Il 29 settembre sigla una doppietta ai danni del Qaraba\u011f, nel match di Europa League vinto 5-1 dai toscani al Franchi.\nWatford, Al-Nasr e ritorno in Sudamerica.\nIl 25 gennaio 2017 viene ceduto al , facendo cos\u00ec ritorno in Premier League. Esattamente un mese dopo alla sua terza presenza in Premier, in occasione della partita pareggiata per 1-1 contro il West Ham (peraltro sua ex squadra), subisce un grave infortunio al ginocchio destro, che lo costringe ad uscire dal campo in barella con l'ausilio di una bombola di ossigeno, terminando anzitempo la stagione.\nIl 2 ottobre passa in prestito all'Al-Nasr, trovando come tecnico Cesare Prandelli, segnando 3 gol in 8 partite.\nIl 4 gennaio 2018 viene ceduto, sempre a titolo temporaneo al V\u00e9lez Sarsfield, tornando cos\u00ec nel suo club di formazione a distanza di quattro anni dall'ultima volta. Segna 8 gol nel campionato argentino.\nNell'estate 2018 si accasa al . Nel 2018-2019 segna 6 gol in campionato mentre con 3 gol contribuisce al raggiungimento della finale di Coppa Libertadores 2018, persa contro i rivali del River Plate senza un suo impiego. Nel 2019-2020 segna solo 2 gol in campionato, competizione che verr\u00e0 vinta dal Boca. Il 4 giugno 2021 rescinde il contratto con gli \"Xeneizes\". \nDopo quasi tre mesi firma per l\u2019, club della massima serie brasiliana.\nL'11 febbraio 2022 firma per la .\nNazionale.\nHa preso parte al Torneo di Tolone 2006 e fu convocato per disputare il Campionato sudamericano di calcio Under-20 2007 a cui non prese parte. Poco dopo, selezionato da Alfio Basile, partecipa ad uno stage con la Nazionale maggiore nel campo dell'AFA in Ezeiza. Ha partecipato al Campionato mondiale di calcio Under-20 2007, vincendo il titolo con la sua nazionale segnando il goal decisivo in finale contro la Repubblica Ceca a quattro minuti dalla fine con una conclusione da fuori area. Nel 2008 disputa con la Nazionale Olimpica un'amichevole di preparazione ai Giochi olimpici di Pechino contro la selezione della Catalogna.\nStatistiche.\nPresenze e reti nei club.\n\"Statistiche aggiornate al 26 gennaio 2022.\""}
{"id": "2804731", "revid": "42337", "url": "https://it.wikipedia.org/wiki?curid=2804731", "title": "Pactus legis Salicae", "text": ""}
{"id": "2804737", "revid": "1573940", "url": "https://it.wikipedia.org/wiki?curid=2804737", "title": "Meymah", "text": "Meymah o Meimeh (farsi \u0645\u064a\u0645\u0647) \u00e8 una citt\u00e0 dello shahrest\u0101n di Borkhar-e Meymeh, circoscrizione di Meymah, nella Provincia di Esfahan. "}
{"id": "2804739", "revid": "38120", "url": "https://it.wikipedia.org/wiki?curid=2804739", "title": "Pyuthan", "text": "Pyuthan (in nepalese \u092a\u094d\u092f\u0942\u0920\u093e\u0928) \u00e8 una municipalit\u00e0 del Nepal situata nel Distretto di Pyuthan del quale \u00e8 anche capoluogo.\nLa municipalit\u00e0 \u00e8 stata costituita il 18 maggio del 2014 dalla fusione dei comitati per lo sviluppo dei villaggi di Pyuthan Khalanga, Bijubar, Dakha Kwadi, Bijaya Nagar, Dharmawati, Maranthana e Khaira village development committees.[2][3]\nLa citt\u00e0 si trova in una zona collinare delle Mahabharat Lekh a circa 900\u00a0m s.l.m."}
{"id": "2804746", "revid": "287204", "url": "https://it.wikipedia.org/wiki?curid=2804746", "title": "497 (numero)", "text": "Quattrocentonovantasette (497) \u00e8 il numero naturale dopo il 496 e prima del 498."}
{"id": "2804747", "revid": "287204", "url": "https://it.wikipedia.org/wiki?curid=2804747", "title": "Francis Meres", "text": "Biografia.\nNato a Kirton nel 1565, studi\u00f2 al Pembroke College di Cambridge, per poi intraprendere una carriera universitaria, con l'aiuto dell'influente parente John Meres, sceriffo di Lincolnshire nel 1596. Fu scrittore di qualche rilievo nell'et\u00e0 elisabettiana, specie per aver pubblicato nel 1598 \"Palladis Tamia, Wits Treasury\", testo di natura enciclopedica e critica (si occupa di letteratura, musica, pittura ecc.), importante per la ricostruzione della cronologia dei drammi shakespeariani.\nUn capitolo di \"Palladis Tamia\", dal titolo \"Comparative Discourse of our English poets with the Greeke, Latin, and Italian poets\", risulta essere di grande modernit\u00e0: infatti, in grande anticipo su ogni altro contemporaneo, Meres definisce William Shakespeare uno dei pi\u00f9 grandi autori della storia della letteratura, anche se messo a confronto coi grandi classici; arriva qui ad affermare che \"se le Muse avessero parlato inglese avrebbero parlato con le ben limate frasi di Shakespeare\"."}
{"id": "2804750", "revid": "1342360", "url": "https://it.wikipedia.org/wiki?curid=2804750", "title": "Ruggero Salar", "text": "Carriera.\nGiocatore.\nMediano dal fisico robusto, debutta in Serie B a 17 anni con il , squadra con cui disputa due stagioni in Serie B ed una in Serie C. Nel 1938 passa alla , dove disputa cinque campionati di Serie A segnando 6 gol, oltre al Campionato Alta Italia 1944. Nel dopoguerra gioca per due stagioni con la Roma, segnando una rete contro il Napoli nella stagione 1946-1947, ed infine passa alla Lucchese, sempre in Serie A, nel campionato 1947-1948. Chiude la carriera da calciatore in Serie B con il , con il e infine con il Foligno.\nAllenatore.\nDopo alcuni anni nei campionati dilettantistici, allena il Treviso in Serie C per due anni, poi la Mestrina ancora in Serie C per altri due anni, e dopo un anno in Serie D alla Lucchese (dove ritorna successivamente anche nella stagione 1970-1971 in Serie C), passa al , dove ottiene una promozione in Serie C nel 1967-1968. Nel 1969-1970 \u00e8 alla Turris in Serie D giungendo al primo posto, ma la squadra subisce una penalizzazione e non ottiene cos\u00ec la promozione.\nRimasto senza squadra nel corso della stagione 1971-1972 viene ingaggiato dalla Pro Mogliano (che stava disputando la Promozione regionale veneta) per sostituire l'allenatore-giocatore Eddy Sartori. Con la prima squadra biancoceleste si classifica al 3\u00ba posto in campionato, ma nella societ\u00e0 moglianese egli \u00e8 anche attivo collaboratore del settore giovanile. Coaudiuva in particolare l'allenatore Claudio Don\u00e0 della formazione Allievi squadra con la quale si laurea vicecampione nazionale della categoria. E anche grazie a lui che viene \"lanciato\" il giovane Giuseppe Pillon. Rimane a Mogliano anche nella stagione successiva nella quale conquista un altro 3\u00ba posto\nLascia la Pro Mogliano a campionato 1973-74 iniziato chiamato in Serie C dal Viareggio dove non riesce ad evitare la retrocessione in Serie D. Infine torna per un altro anno a Matera."}
{"id": "2804752", "revid": "394", "url": "https://it.wikipedia.org/wiki?curid=2804752", "title": "Winx Club - Believix in You!", "text": "Winx Club - Believix in You! \u00e8 un videogioco del 2010 sviluppato dalla Forwardgames srl per conto della Rainbow e pubblicato dalla Namco Bandai Games per Nintendo DS. Il gioco \u00e8 ispirato ai primi tredici episodi della quarta stagione del cartone animato \"Winx Club\".\nTrama.\nLe Winx arrivano sulla Terra per trovare l'ultima fata e far credere gli esseri umani nella magia, con lo scopo di guadagnare il potere \"Believix\".\nModalit\u00e0 di gioco.\nI giocatori possono avere un cucciolo magico, come le Winx, e mettersi al lavoro nel negozio di animali Love &amp; Pet, facendo gareggiare i propri cuccioli nelle sfide di ballo e dando loro da mangiare.\nAl videogioco possono partecipare massimo quattro giocatori."}
{"id": "2804758", "revid": "1748167", "url": "https://it.wikipedia.org/wiki?curid=2804758", "title": "Not Alone (Linkin Park)", "text": "Not Alone \u00e8 un singolo del gruppo musicale statunitense Linkin Park, pubblicato il 21 ottobre 2011 dalla Warner Bros. Records.\nDescrizione.\nSi tratta di un brano inedito originariamente scartato dalle sessioni di registrazione del terzo album in studio \"Minutes to Midnight\" e lavorato nuovamente dal gruppo tra la fine del 2009 e l'inizio del 2010, anno in cui lo stesso \u00e8 stato incluso nella raccolta \"Download to Donate for Haiti\", pubblicata il 19 gennaio 2010 dall'ente benefico Music for Relief, fondato dal gruppo stesso.\nNel mese di ottobre 2011 il brano \u00e8 stato pubblicato per il download digitale attraverso i principali negozi di musica digitale.\nVideo musicale.\nIl videoclip, diretto da Bill Boyd e pubblicato il 13 febbraio 2010, mostra alcune scene del terremoto di Haiti alternate con altre in cui il gruppo esegue il brano negli NRG Recording Studios."}
{"id": "2804761", "revid": "287204", "url": "https://it.wikipedia.org/wiki?curid=2804761", "title": "William Herbert", "text": ""}
{"id": "2804762", "revid": "31360", "url": "https://it.wikipedia.org/wiki?curid=2804762", "title": "William Fallon", "text": ""}
{"id": "2804769", "revid": "292162", "url": "https://it.wikipedia.org/wiki?curid=2804769", "title": "Quod idola dii non sint", "text": "Quod idola dii non sint \u00e8 una polemica contro il politeismo, in cui l'autore passa in rassegna le opere degli apologisti, soprattutto di Tertulliano e Minucio Felice, seguendo la dottrina di Evemero riguardo all'origine degli dei.\nAttribuita a Tascio Cecilio Cipriano, l'opera non \u00e8 elencata nelle liste antiche ma era conosciuta sia da Sofronio Eusebio Girolamo che da Agostino d'Ippona; tuttavia diversi studiosi lo classificano come uno scritto pseudociprianeo."}
{"id": "2804770", "revid": "1573940", "url": "https://it.wikipedia.org/wiki?curid=2804770", "title": "Chadegan", "text": "Ch\u0101deg\u0101n (farsi \u0686\u0627\u062f\u06af\u0627\u0646) \u00e8 il capoluogo dello shahrest\u0101n di Chadegan, circoscrizione Centrale, nella Provincia di Esfahan. \nLa diga Zayandeh.\nIl lago artificiale di Chadegan, il pi\u00f9 grande bacino idrico della regione di Esfahan, si \u00e8 formato lungo il corso del fiume Zayandeh con la costruzione di una diga nel 1972. La diga era stata intitolata allora allo Shah Abbas I, per essere poi rinominata \"diga Zayandeh\" dopo la rivoluzione islamica del 1979. "}
{"id": "2804781", "revid": "268129", "url": "https://it.wikipedia.org/wiki?curid=2804781", "title": "Crociera Italiana 1924", "text": "La \"Crociera italiana 1924\" \u00e8 una serie di 7 francobolli emessi dal Regno d'Italia il 16 febbraio 1924 per commemorare la fiera campionaria galleggiante partita sulla nave Italia il 18 febbraio 1924 da La Spezia con l'intento di promuovere l'artigianato italiano nell'America Latina.\nL'esperienza positiva della crociera della \"Nave Italia\", port\u00f2 nel 1926, per volere anche di Alberto Pirelli, alla nascita dell'Istituto nazionale per il Commercio Estero.\nI francobolli furono approntati soprastampando con la scritta \"CROCIERA ITALIANA 1924\" alcuni valori della serie \"Michetti\" ed alcuni della \"Serie Floreale 1901\". I valori nominali erano cos\u00ec suddivisi: 10 c. rosa; 30 c. arancio; 50 c. violetto; 60 c. azzurro; 85 c. bruno; 1 \u00a3 bruno e verde; 2 \u00a3 grigio e arancio.\nStoria dell'emissione.\nNonostante l'emissione della serie abbia data ufficiale il 16 febbraio 1924, i francobolli soprastampati furono messi in vendita dal commissario di bordo dopo la partenza della nave e dunque il 18 febbraio, esclusivamente ai passeggeri e al personale addetto alla Crociera. Il commissario di bordo aveva il divieto assoluto di annullare col bollo postale i francobolli non applicati sulle corrispondenze, o di venderne in quantit\u00e0 superiore all'immediato fabbisogno di ogni acquirente. Inevitabilmente scoppi\u00f2 uno scandalo perch\u00e9 la posta, se pure imbucata a bordo, troppo spesso arrivava a destinazione con valori non soprastampati e la stampa, dopo il ritorno della nave, parl\u00f2 \"del gran daffare di un pezzo grosso dell'organizzazione al fine di collocare a Firenze la rimanenza\", che era stimata in 16.000 serie complete. Nonostante tutto le rimanenze furono ancora consistenti e andarono distrutte nel 1962 insieme al famoso stock ministeriale incenerito per volont\u00e0 del ministro Giovanni Spagnolli.\nLa Crociera.\nLa Crociera italiana del 1924 fu compiuta dalla nave Italia, partita da La Spezia il 18 febbraio 1924 con l'obiettivo di promuovere in America Latina i prodotti industriali, artigianali ed artistici italiani. Per affrontare tale impresa fu, per prima cosa, trasformata in nave passeggeri dotandola di saloni in stile italiano. Furono dunque allestiti ambienti idonei a esporre i diversi prodotti che dovevano figurare in vetrine allo stesso tempo solide ed eleganti. Si costruirono uffici per banca e posta, bar, ristoranti e varie segreterie. Impianti speciali per frequenti ricambi di aria furono installati nei locali interni della Mostra e fu potenziata la possibilit\u00e0 di produzione di energia elettrica. Importantissime decorazioni realizzate da Aristide Sartorio furono disposte nel vano dei due scaloni di prua e di poppa per offrire al visitatore una prima impressione di ci\u00f2 che la Crociera voleva rappresentare. I locali espositivi erano articolati in sale dette: della seta, della lana, degli orafi e affini, dei cotoni, dei filati, della seta artificiale, dei prodotti chimici, dei profumi, dei medicinali, del libro. Vi era un atrio principale da cui si raggiungevano la direzione, gli uffici, i bar e l'ufficio cambio. Attigue erano la sala dei marmi, delle ceramiche e affini, la sala dei ministeri e delle rappresentanze ufficiali, il patronato industrie femminili e piccole industrie operaie, la sala dell'arredamento della casa, delle industrie belliche e affini, dell'industria della carta, la tipografia, la sala degli strumenti musicali, dei vini, dei liquori, dei prodotti alimentari, delle industrie elettriche e meccaniche, macchine per l'agricoltura. Vi era inoltre la sala delle automobili, dei cicli e dei motocicli. La Crociera ebbe un successo di pubblico senza precedenti che non si sfrutt\u00f2 in pieno poich\u00e9 le vicende coloniali spostarono l'attenzione della storia dall'America latina all'Africa."}
{"id": "2804786", "revid": "287204", "url": "https://it.wikipedia.org/wiki?curid=2804786", "title": "Cusino", "text": "Cusino (\"C\u00fcs\u00ecn\" in dialetto comasco, : ) \u00e8 un comune italiano di 205 abitanti della provincia di Como in Lombardia.\nGeografia fisica.\nSituato in una conca ai piedi del monte Monte Pidaggia (1\u00a0528 m s.l.m.), sovrastato da uno sperone roccioso detto \u201cSasso di Cusino\u201d, Cusino \u00e8 il primo paese della Val Cavargna che si incontra salendo per la strada provinciale da Carlazzo. Si trova a circa 50\u00a0km da Como e il suo territorio \u00e8 compreso tra il Comune di Carlazzo a sud, quello di Grandola ed Uniti a ovest, di San Bartolomeo Val Cavargna a est e di Garzeno a nord.\nIl comune \u00e8 formato da cinque centri abitati: Cusino, Palla, Campanile, Bertogno e Pom\u00e8, quest'ultimo in realt\u00e0 ormai quasi disabitato.\nStoria.\nAi tempi del Ducato di Milano, Cusino faceva parte della pieve di Porlezza.\nQuando la Lombardia austriaca fu divisa in province, il comune di Cusino, facente sempre parte della Pieve di Porlezza, fu dapprima inserito nella provincia di Como ma nel 1791 torn\u00f2 con tutta la pieve sotto quella di Milano.\nCon Napoleone Bonaparte, una riorganizzazione amministrativa del Regno d'Italia comport\u00f2, nel 1812, l'incorporazione di Cusino nel comune di Carlazzo. L'aggregazione fu tuttavia annullata in seguito alla caduta di Napoleone e al conseguente passaggio della Lombardia nelle mani degli austro-ungarici, i quali decisero anche l'assegnazione di Cusino alla provincia di Como del Regno Lombardo-Veneto.\nMonumenti e luoghi d'interesse.\nArchitetture religiose.\nChiesa della Nativit\u00e0 di San Giovanni Battista.\nLa parrocchiale di San Giovanni Battista, che sorge al centro del paese nell'omonima piazza lungo la strada provinciale che da Carlazzo porta in Val Cavargna, si distingue per il suo campanile tardoromanico, databile alla fine del XII secolo. Al suo interno, la chiesa conserva dipinti dei secoli XIV e XVI e alcuni strappi di affresco, tra cui un \"San Cristoforo con il Bambino sulla spalla, e altri santi\", originariamente affisso all'esterno del campanile in modo tale da poter essere visibile ai viandanti che transitavano dal passo San Lucio\"\".\nOratorio di Sant'Ambrogio.\nCollocato alle pendici del monte Pidagga lungo i tornanti su cui si snoda la strada provinciale, l'oratorio di Sant'Ambrogio rappresenta con alta probabilit\u00e0 la pi\u00f9 antica chiesa di Cusino. Se infatti la parte centrale della chiesa dovrebbe risalire alla fine del Duecento, il portale d'ingresso \u00e8 sormontato da un \"Cristo\" marmoreo databile all'XI o al XII secolo, raro esempio di altorilievo romanico in provincia di Como.\nL'oratorio viene soprannominato dagli abitanti di Cusino come \u201cchiesa dei morti\u201d o \u201ci morti di S. Ambrogio\u201d per via della presenza, nelle vicinanze dell'edificio, di un antico cimitero comprensivo di tombe a fossa scavata nella roccia e ricoperte con lastre di pietra, emerso durante alcuni lavori di scavo a inizio Novecento.\nInternamente, la chiesa conserva una colonnina in marmo di Musso in stile romanico emersa durante alcuni lavori di prolungamento della chiesa avvenuti tra il 1865 e il 1900, oltre a una scultura lignea raffigurante Sant'Ambrogio, copia di un originale di epoca barocca attribuita ai Magistri Intelvesi purtroppo trafugata da ignoti nel 1972.\nAltro.\nTra fine Ottocento e inizio Novecento, Cusino vide la costruzione di altri due edifici religiosi.\nIl primo \u00e8 la chiesetta di Santa Maria Ausiliatrice, costruita tra il 1883 e il 1890 come luogo atto alle funzioni della Confraternita del Santissimo Sacramento, presente a Cusino dal 1879. L'oratorio, dotato di un campanile risalente al 1913, nel 1941 fu provvisto di quattro busti e altrettante urne contenenti reliquie di santi.\nIl secondo \u00e8 il Santuario di Nostra Signora della Salute, una cappella di montagna situata a 1\u00a0240 m di altitudine su un poggio detto \"Motter\" tra la valle Cavrera, il Salter e il piano di Lugone."}
{"id": "2804802", "revid": "104485", "url": "https://it.wikipedia.org/wiki?curid=2804802", "title": "Reggae", "text": "Il reggae () \u00e8 un genere musicale originario della Giamaica essenzialmente discendente dallo ska, ma sviluppatosi propriamente come leggera variante del rocksteady.\nQuesta musica \u00e8 solitamente accostata a periodi e movimenti giunti successivamente deviando e filtrando il genere musicale verso altre strade, completamente opposte a quelle delle sue origini. Bob Marley, principale esponente del genere, trasform\u00f2 il reggae non solo sotto l'aspetto ritmico e musicale, ma lo diffuse come culto vero e proprio, cambiando notevolmente quelle che erano le radici.\nIl nome Reggae infatti \u00e8 dispregiativo, coniato dagli inglesi, per deriderlo.\nDal 29 novembre 2018 entra nei Patrimoni orali e immateriali dell'umanit\u00e0 UNESCO.\nStoria.\nLe origini.\nSka.\nUno dei principali generi di ispirazione del reggae fu lo ska, ispirato proprio all'R&amp;B di New Orleans che i giamaicani sentivano alle radio provenienti dagli Stati Uniti. Nel primo periodo delle radio, le stazioni erano super potenziate, e molte di queste dalla Florida e da New Orleans erano abbastanza potenti da poter raggiungere il territorio giamaicano. Con l'aggiunta del ritmo in levare, lo ska fu la reinterpretazione dell'R&amp;B in Giamaica e fu molto popolare durante gli anni sessanta. La nascita dello ska si pu\u00f2 collocare pi\u00f9 correttamente solo verso la fine dell'anno 1950. Nacque come musica per ballare, risultando stimolante, veloce ed energico. Musicalmente, lo ska era caratterizzato da un accento sul secondo e sul quarto quarto della battuta in 4/4 e con la chitarra sul secondo, terzo e quarto quarto. Le band ska tradizionali presentavano generalmente basso, batteria, chitarra, tastiere e fiati (in particolare sassofono, trombone e tromba). Altre influenze potevano provenire dal jump blues e da altri stili caraibici come il jazz afrocubano, big band swing, pocomania ed altre musiche folkloristiche religiose locali.\nTra tutte queste influenze, le predominanti erano comunque R&amp;B, jump blues e mento. Lo ska ottenne subito un'enorme popolarit\u00e0 in Giamaica. Il culmine del periodo ska fu nel 1962, anno in cui la Giamaica ottenne l'indipendenza liberandosi dal colonialismo inglese, permettendo a questa nuova musica di divenire il tramite per esprimere l'ottimismo e le speranze di una vita migliore del popolo giamaicano. Tra i pi\u00f9 importanti artisti ska che portarono il genere al successo si possono citare Derrick Morgan, Laurel Aitken, Prince Buster, Desmond Dekker, Toots &amp; the Maytals ed anche un giovane Bob Marley quando militava nei The Wailers. The Skatalites, con cui collaborarono molti musicisti fronteggiati dal trombonista Don Drummond, furono sicuramente il maggior gruppo strumentale Ska Giamaicano e suonarono anche come backing band agli Studio One di Coxsone Dodd. Altri noti musicisti potevano essere Roland Alphonso (sax tenore), Rico Rodriguez (trombone), Lascelles Perkins, Owen Grey, Clency Eccles, Higgs and Wilson (voci) e molti altri. Tuttavia, durante l'estate del 1966, giunse una stagione particolarmente calda, che rese difficoltoso suonare e ballare lo ska, cos\u00ec il ritmo venne rallentato dando alla luce il rocksteady.\nRocksteady.\nIl rocksteady emerse quindi come costola dello ska nei tardi anni sessanta. In termini semplici, questo genere risultava come uno ska rallentato per met\u00e0, con la cassa sul terzo quarto della battuta come nello stile \"one drop\", e nel quale il trombone, il sassofono ed in genere i fiati vennero lasciati in secondo piano, venendo messi in ombra dal piano, e attribuendo al basso un ruolo predominante. Spesso nel rocksteady veniva usata la kalimba, uno strumento a percussione tipicamente caraibico costituito da parti in metallo. Questa variante lasciava il ruolo principale alla ritmica, quindi al basso e alla batteria. Altre influenze presenti nel genere, come nello ska, sono il mento, l'R&amp;B americano e il jazz, ma soprattutto il soul. Molti sostengono che il nome del genere venne ispirato al brano \"The Rock Steady\" di Alton Ellis, all'epoca molto popolare in Giamaica. Il rocksteady nacque pi\u00f9 precisamente attorno al 1966 quando giunse un'estate particolarmente calda, e la gente cominci\u00f2 a lamentarsi del troppo sudare ballando questa musica veloce e scatenata. Sia i dj con i loro sound system, sia i sostenitori di questa musica, decisero cos\u00ec di rallentarla. In questo senso il genere si present\u00f2 come l'antesignano del reggae. I testi in questo genere erano socialmente e politicamente pi\u00f9 maturi rispetto allo ska e le sonorit\u00e0 si basavano particolarmente sulle armonie, specialmente in gruppi come The Heptones, The Gaylads, The Dominoes, Desmond Dekker &amp; the Aces e The Wailers. Altri artisti di spicco erano Alton Ellis e Ken Boothe, cos\u00ec come Desmond Dekker con il suo grande successo \"007 Shanty Town\". Con un ritmo pi\u00f9 blando e temi sociali e di protesta, questa musica fu il trampolino di lancio per il reggae, che divent\u00f2 la musica pi\u00f9 seguita dopo il declino del rocksteady. Infatti il genere scomparve dalle scene essenzialmente alla fine degli anni sessanta, si dice gi\u00e0 alla fine del 1967, ma non mor\u00ec del tutto; anzi, si evolse proprio in quel genere conosciuto poi come reggae\nLa nascita: l'era Early reggae.\nI produttori dei principali studi di registrazione vollero cambiare nuovamente l'approccio musicale della musica giamaicana. Dopo lo ska e durante l'epoca del rocksteady, i maggiori produttori come Coxsone Dodd, Duke Reid, e Prince Buster continuarono a dominare il music business in Giamaica. Da allora, bench\u00e9 questo business fosse attivo da quasi 10 anni, gli anni settanta erano alle porte e abbastanza gente all'interno del circuito not\u00f2 che non servivano particolari capacit\u00e0 per diventare un produttore, ma piuttosto una buona disponibilit\u00e0 economica. Questi due motivi bastarono per provocare dei cambiamenti nel business, ma collegato a questo fu l'interesse per l'innovazione della musica. Tutto ci\u00f2 provoc\u00f2 la rivoluzione che fu parte del processo di evoluzione della musica giamaicana. Chiunque coinvolto nella creazione delle sonorit\u00e0 reggae emergeva nel 1967 e faceva parte di questo business. Questi sapevano quello che la gente voleva, e sapevano che non era pi\u00f9 il rocksteady. Il principale motivo per cui questo genere non otteneva pi\u00f9 successo era a causa dell'antipatia per la sua lentezza. Molta della gente voleva qualcosa di pi\u00f9 veloce.\nCaratteristiche.\nRispetto alla musica rock, il reggae ha invertito sostanzialmente il ruolo del basso e della chitarra: in questo caso il primo strumento \u00e8 il predominante, mentre il secondo risulta meno incisivo, pur essendo presente. In una delle prime sessioni di registrazione di questo nuovo genere, venne usato l'organo e la chitarra ritmica per creare un altro tipo di sound. Il nuovo genere presentava un ritmo dall'andamento pi\u00f9 spezzato e convulso rispetto al suo predecessore. L'early reggae (cos\u00ec chiamato in seguito per distinguerlo da altre forme successive) era caratterizzato da molteplici sfumature: oltre alle sonorit\u00e0 tipiche dello ska e del rocksteady, erano presenti forti influenze soul, supportate da nuove introduzioni strumentali come l'organo e le chitarre. Anche gli spunti armonici risultavano essere variegati ed originali. Potevano essere presenti sia note cupe e malinconiche derivanti dal cosiddetto \"rude boy sound\", sia tonalit\u00e0 pi\u00f9 fresche e rimbombanti tipiche di questo stile. La diffusione del reggae venne decretata da gruppi come Beverleys All Stars, caratterizzati da robuste linee di basso, chitarra in levare, la batteria in rimshot (ovvero un colpo dato prendendo sia la pelle del rullante sia il bordo in metallo), e, come nel rocksteady, fiati meno presenti, largamente utilizzati invece nello ska. Il genere venne caratterizzato anche da una particolare ritmica nel modo anglofono chiamata \"backbeat\", caratterizzata dall'accento e' in levare che concide con il colpo del rimshot del rullante all'unisono della cassa sul secondo e quarto movimento di una misura 4/4 . Questa ritmica \u00e8 presente in tutti gli stili influenzati dalla musica africana mentre non \u00e8 presente nella musica europea o asiatica. I batteristi reggae accentano i 16' sul charleston sincopati alternandoli ad aperture e a cascare sul rimshot nello stile ritmico tipico della musica africana. Il reggae oltre allo ska e rocksteady, includeva come questi ultimi, influenze derivanti dalla musica tradizionale giamaicana (afro-caraibica), inclusi mento e R&amp;B americano. Quando la gente chiese di che sonorit\u00e0 si trattasse, non si era ancora trovato un nome per questa variante ma alcuni dissero che suonava come \"ragga\", che significa grezzo, rozzo, vecchio. Il nome presto mut\u00f2 in \"raggay\", e poi in reggae. Si attribu\u00ec il merito della diffusione del termine ai Toots &amp; the Maytals, che incisero un brano chiamato \"Do the Reggay\" nel 1968. Prima di ci\u00f2, il termine \"reggay\" era usato per descrivere una danza in voga in Giamaica e non era associato allo stile di musica considerato oggi reggae. Il termine reggae pu\u00f2 essere utilizzato genericamente per definire diversi tipi di musica giamaicana, tra cui in maniera molto generica anche ska e rocksteady, o veri e propri sottogeneri come dub, dancehall e ragga. Il termine pu\u00f2 anche essere usato per distinguere degli stili particolari emersi nei tardi anni sessanta.\nOrigini del nome.\nEsistono in realt\u00e0 diverse versioni su come fu trovato il termine \"reggae\". La versione solitamente pi\u00f9 accreditata attribuisce ai Toots &amp; The Maytals il merito della diffusione del termine con la pubblicazione del loro brano \"Do The Reggay\" del 1968, come per altro sostengono loro stessi. In realt\u00e0 il nome \"reggay\" era gi\u00e0 stato inventato attorno al 1960 per identificare un rozzo (in inglese \"ragged\") stile di ballo e di musica, che anch'esso traeva le sue radici dal R&amp;B di New Orleans. Effettivamente anche i Toots &amp; The Maytals confermarono ci\u00f2 affermando che prima della nascita del genere musicale, il termine \"reggay\" era usato per descrivere una danza in voga in Giamaica e non era associato allo stile di musica poi riconosciuto come reggae. In questo caso si pu\u00f2 supporre che i Toots &amp; The Maytals pubblicarono nel 1968 il brano \"Do The Reggay\" riferendosi in quel caso al particolare ballo. Poi il termine venne accostato al loro stile musicale grazie a questo brano, mutando in \"reggae\".\nTuttavia altri hanno spesso sostenuto altre tesi. Alcuni ritengono che derivi da \"regga\", il nome di una lingua parlata dall'antica civilt\u00e0 dei Bantu, affacciata sul Lago Tanganica, in Africa. Altri che significhi una storpiatura di \"streggae,\" che nello slang di Kingston \u00e8 sinonimo di prostituta. Secondo Bob Marley, la parola \u00e8 di origine spagnola e significa \"la musica del Re\". Secondo Alton Ellis il termine nacque dal fatto che la chitarra suonava in un modo simile alla parola 're-ggae, re-ggae' (imitando la lenta chitarra ritmica del reggae). Secondo alcuni vecchi musicisti dell'epoca invece, la parola stava per la descrizione del ritmo stesso. Hux Brown, chitarrista degli Skatalites disse: \"\"era solo per scherzare, una presa in giro sul fatto che significasse un ritmo grezzo o rozzo (\"ragged\" rhythm) e un'intesa col corpo\"\".\nI produttori.\nSpesso i maggiori produttori erano stati i primi ad accorgersi che la scena necessitava di un'evoluzione, tutti loro infatti possedevano dei sound system, ma ormai avevano perso interesse nel gestirli. Certamente continuarono a possederli sfruttandoli come fonte di guadagno, ma non ebbero pi\u00f9 lo stesso approccio del passato. Questi produttori che si erano fatti strada durante il periodo ska, tardarono a creare un nuovo sound e pagarono per questo poich\u00e9 vennero a crearsi una nuova schiera di altri produttori che emersero per creare il nuovo genere reggae.\nAlcuni di questi potevano essere Derrick Harriott, Harry J, Sir JJ, Sonia Pottinger, Harry Mudie, Alvin Ranglin, Byron Smith, Joe Gibbs, Winston Riley, e molti altri. Tutti loro stavano pi\u00f9 o meno tentando di conquistare la reputazione dei nuovi innovatori, Leslie Kong, Lee \"Scratch\" Perry, e Clancy Eccles, che erano stati a loro volta scoperti da gente come Coxsone Dodd, Duke Reid e Prince Buster. Tra questi tre, il pi\u00f9 grande fu Leslie Kong e la sua etichetta Beverley's, che inizi\u00f2 nei primi anni sessanta. Sembra che Jimmy Cliff stesse cercando un'etichetta e si rivolse a Leslie Kong, che era ormai parte del business, e possedeva un negozio locale, che ebbe per lui l'idea di entrare nel music business. Non pass\u00f2 molto tempo che Kong allest\u00ec un elenco di artisti che includevano, oltre allo stesso Jimmy Cliff, anche Desmond Dekker, e Derrick Morgan con cui otterr\u00e0 un elevato successo. Durante l'era del rocksteady, egli concluse un contratto anche con i Toots &amp; The Maytals: loro, assieme a Desmond Dekker portarono l'etichetta al picco di popolarit\u00e0, proprio nel periodo di massima espansione del genere.\nIl principale rivale di Leslie Kong era Lee \"Scratch\" Perry. Scratch aveva iniziato la sua carriera come parte del sound system di Coxsone Dodd. Egli venne presto coinvolto negli studi di registrazione, passando anche per i famosi Studio One di Coxone. Quando Joe Gibbs fond\u00f2 la sua etichetta durante l'epoca del rocksteady, si rivolse a Lee Perry per un aiuto durante le sessioni di registrazione. Non pass\u00f2 molto prima che Scratch diventasse produttore per Joe Gibbs, ma dopo questa esperienza, tra i due nacquero delle differenze. Scratch diede vita all'etichetta Upsetter Records ed uno dei suoi primi prodotti fu \"\"People Funny Boy\".\nQuesto tipo di reggae era grezzo e selvaggio. Inoltre presentava gli stessi elementi che potevano essere trovati nelle produzioni dei Beverleys ma il mixaggio era completamente differente. Scratch lavor\u00f2 con artisti come David Isaacs, Dave Barker, e gruppi come The Untouchables e The Bleechers. Il suo pi\u00f9 grande successo fu probabilmente con King Stitt, da cui vennero estratte le classiche hit \"Fire Corner\" e \"Herbsman\". Altri grandi successi includevano \"Holly Holy\" dei The Fabulous Flames, e la loro grande hit \"Fatty Fatty\".\nUn altro classico di quell'epoca era \"Kingston Town\"\" di Lord Creator. Dall'epoca del reggae, Clancy Eccles era gi\u00e0 coinvolto nel music business da 12 anni. Nei tardi anni cinquanta infatti egli inizi\u00f2 a collaborare con Coxsone Dodd con cui registr\u00f2 due grandi successi come \"\"Freedom\" e \"River Jordan\". Nei met\u00e0 anni sessanta egli divenne produttore e fond\u00f2 l'etichetta Clan Disc Records. La sua prima produzione fu in occasione del brani \"Say What Your Saying\"\" di Monty Morris, anche questa una hit. L'era del reggae era strettamente legata con questi produttori. Sicuramente Coxsone Dodd, Duke Reid e Prince Buster contribuirono tutti allo sviluppo di questo nuovo genere, ma furono certamente pi\u00f9 importanti per lo ska e rocksteady piuttosto che per la nascita del reggae. La svolta quindi avvenne soprattutto grazie al contribuito dei nuovi produttori.\nI gruppi.\nMentre tra i gruppi che portarono alla creazione di questo nuovo genere furono sicuramente i The Maytals, composti da Toots Hibbert, Jerry McCarthy and Raleigh Gordon. Questi pubblicarono il loro primo materiale con Coxsone, poi collaborarono con Prince Buster ed in seguito con Byron Lee. La musica che loro composero con questi tre produttori li port\u00f2 a diventare tra i gruppi pi\u00f9 rilevanti della scena ska. Ebbero anche un grande impatto sul successivo rocksteady, ma Toots venne arrestato per aver fumato della marijuana. Quando usc\u00ec di prigione, il gruppo riprese immediatamente l'attivit\u00e0 con la Beverley's di Leslie Kong. Una delle prime registrazioni che pubblicarono con la nuova label fu la storica \"54-46\". Ci\u00f2 avvenne circa verso la fine dell'era rocksteady, e fu la hit di maggior successo del gruppo.Poi successe l'era del reggae, e molto probabilmente furono tra gli iniziatori di questa corrente, con il loro brano \"Do The Reggay\".\nIl sound di questi gruppi era molto popolare, dove venne stabilito un buon connubio tra il gospel/roots dei Maytals, e il sound roots dei The Pioneers. Differentemente da questi ultimi, il sound dei The Melodians non era raccolto in un unico disco, a tal punto che il loro materiale divenne difficile da reperire. Finalmente la Island Records nel 1980 pubblic\u00f2 la loro raccolta \"Sweet Sensation\" contenente 8 storiche tracce della loro epoca roots reggae. Molti di questi gruppi in Giamaica tendevano ad essere molto influenzati dal soul. I The Pioneers (composti da Sidney Crooks, George Dekker, e Jackie Robinson) portarono una nuova influenza, che trovava le sue radici sia nelle campagne che nel ghetto. Questi debuttarono nel 1962, composti da Sidney Crooks, Glen Adams e Derrick Crooks (fratello di Sidney). All'epoca iniziarono a registrare per Joe Gibbs (1966) tramite Jackie e George. Con Gibbs ottennero un buon successo grazie alla hit \"Catch The Beat\", tanto che segu\u00ec la pubblicazione di un album. Il successo che ottennero con Joe Gibbs, non era niente rispetto al periodo in cui firmarono per la Beverley's nel 1968. I primi due brani registrati per la Beverley con il produttore Leslie Kong non ebbero molto successo, poi pubblicarono \"Long Shot Kick The Bucket\". Questa hit ottenne un successo enorme in Giamaica, e nel Regno Unito venne trascinati nelle pop classifiche. L'anno successivo, il 1969, trovarono un altro grande successo con \"Samfie Man\", che non vendette bene nel Regno Unito, ma conferm\u00f2 la loro popolarit\u00e0 nel paese, grazie ai due album prodotti da Leslie Kong, \"Long Shot Kick The Bucket\" e \"Battle Of The Giants\".\nSembrava che Leslie Kong controllasse pi\u00f9 o meno il mercato dei gruppi vocali durante il periodo reggae, ma realmente la situazione era pi\u00f9 complessa. Tutti i produttori avevano come minimo un gruppo vocale sotto contratto con la loro etichetta. Tutti loro possedevano il potenziale dei Maytals o dei Pioneers o degli Heptones, il grande problema stava nel mantenerli insieme abbastanza a lungo affinch\u00e9 diventassero gruppi di successo. Bunny Lee risolse questo problema in un unico modo. Invece di una band vocale, egli form\u00f2 un team vocale. Il loro nome fu The Uniques. Dal momento in cui vennero creati, la formazione era in costante cambiamento. Ma questa manovra non si rivel\u00f2 troppo originale, infatti molti dei gruppi vocali cambiavano membri molto rapidamente, e nel fare questo perdevano spesso il loro sound caratteristico. Bunny risolse anche questo problema. Durante il periodo reggae, I The Uniques includevano Jimmy Riley, Lloyd Charmers, Roy Shirley ed il pi\u00f9 importante di tutti, Slim Smith, che rappresentava sostanzialmente il sound dei the Uniques. \"Absolutely\" fu l'album di debutto del gruppo, considerato un classico del rocksteady e reggae.\nI The Ethiopians (formati da Leonard Dillon e Stephen Taylor) come altri gruppi vocali reggae contemporanei, trovarono i loro primi successi durante il periodo rocksteady. \"\"Train To Skaville\" e \"The Whip\" furono entrambe delle hit di grande successo. Attorno al 1969 iniziarono a collaborare con il produttore Carl Johnson, conosciuto anche come Sir JJ. Dopo i primi due anni, il gruppo, gestito da Carl Johnson, divenne uno dei pi\u00f9 noti dell'epoca. Il loro primo grande successo con Sir JJ fu \"Everything Crash\". Era un brano che descriveva i problemi del nuovo piccolo paese indipendente che era la Giamaica.\nI The Ethiopians, come i The Wailing Souls, Justin Hines e The Dominoes, erano soliti ad introdurre dei proverbi per aprire i loro brani. Questa tecnica, usata con un certo riserbo e abilit\u00e0, portava sempre la loro musica al successo. Altre hit potevano essere \"Hong Kong Flu\", \"What A Fire\" e \"Woman Capture Man\"\". Questi brani portarono il gruppo a suonare in tour nel Regno Unito nel 1969. In occasione del tour vennero raggiunti da Meivin Reed. La Trojan Records realizz\u00f2 due dischi degli Ethiopians, entrambi prodotti da Sir JJ, ovvero \"Reggae Power\" e \"Woman Capture Man\". Pi\u00f9 recentemente l'etichetta pubblic\u00f2 una raccolta composta da materiale registrato con vari produttori chiamata \"The Original Reggae Hitsound\".\nAltri importanti gruppi non registrati con la Beverley's dei The Maytals, The Pioneers e The Melodians, furono i The Kingstonians fronteggiati da Jackie Bernard. Anch'essi lavorarono con Sir JJ, ma il loro successo durante l'epoca reggae giunse con il cantante/compositore/produttore Derrick Harriott. Nonostante il loro sound fosse molto orientato sul roots, i loro testi erano simili a quelli dei The Pioneers. Usavano vecchi detti e proverbi ma non si spostavano mai su temi culturali e di attualit\u00e0. Il loro successo era dovuto alla grande armonia vocale. Una delle loro maggiori hit fu \"\"Sufferer\", un brano di attualit\u00e0. Altri brani di successo erano \"Singerman\" e \"Winey Winey\"\". Tutte queste tracce sono presenti nel disco \"Sufferer\" realizzato per la Trojan all'epoca.\nSenza Jimmy Cliff, la popolarit\u00e0 della Beverley non sarebbe mai emersa. Senza la Beverley's ed il suo proprietario Leslie Kong, l'epoca reggae sarebbe stata completamente differente. E senza tutto il successo internazionale che ottenne la musica all'epoca, le intere sorti della musica sarebbero state diverse. La musica reggae deve molto Jimmy Cliff. Il periodo pi\u00f9 creativo dell'artista fu sicuramente durante il triennio del reggae dal 1967 to 1970, e molto del materiale composto era stato co-prodotto con Leslie Kong. Noti brani composti da Cliff possono essere \"\"Vietnam\", \"Hard Road To Travel\" \"Sufferin In The Land\". \"Let Your Yeah Be Yeah\" e \"You Can Get If You Really Want\" originariamente composte da Cliff, furono hit di successo rispettivamente per i Pioneers e Desmond Dekker. Altri grandi brani furono \"Struggling Man\" e \"Sooner Or Later\"\", delle buone rappresentazione del roots reggae, ancora prima che nascesse il termine.\nLa musica giamaicana era un fenomeno del ghetto, ed era spesso associata alla violenza e alle gang di teppisti ma l'album di Cliff \"Wonderful World Beautiful People\" (1969) un\u00ec il reggae con la filosofia \"pace e amore\" degli hippie. Come Jimmy Cliff, anche Desmond Dekker aveva uno stretto rapporto con Leslie Kong finch\u00e9 questo non mor\u00ec nel 1971. Altro importante esponente del movimento fu Max Romeo, che venne coinvolto all'interno, dopo che il suo brano \"\"Wet Dream\", prodotto da Bunny Lee, entr\u00f2 nelle pop classifiche. I suoi testi erano un mix di lenti e canzoni d'amore. Uno dei suoi brani di maggior successo fu \"You Can't Stop Me\"\", che aveva registrato quando era ancora membro dei the Emotions, durante l'era del rockstready.\nIl reggae era ora una musica di successo sia in Giamaica che nel Regno Unito. Venne introdotte nuove tematiche. Questa epoca musicale sembrava avere una piccola schiera di artisti e produttori, il quale merito allora non era stato notato, ma il quale contributo \u00e8 stato poi riconosciuto anni dopo. Il motivo principale per cui accadeva questo nella musica, era il metodo con il quale la musica veniva promozionata. Se un qualsiasi artista collaborava con un grande produttore poteva ottenere molto successo, anche se magari non era dotato di particolare talento. Stranamente il discorso non valeva al contrario. Se un artista dotato non lavorava con un grande produttore, rimaneva spesso ignorato. Questo \u00e8 il caso di artisti come Delano Stewart e Johnny Osbourne. Se avessero registrato i loro rispettivi album con un qualsiasi grande produttore dell'epoca reggae, oggi sarebbero stati visti in maniera completamente diversa. Invece Delano Stewart registr\u00f2 il suo disco \"Stay A Little Bit Longer\" con Sonia Pottinger, mentre Johnny Osbourne incise \"'Come Back Darling\" con Winston Riley. L'album di Delano Stewart rimane senza dubbio un classico. Sarebbe potuto diventare uno dei migliori dischi di un artista solista per l'epoca. Buona parte dei brani sono originali e la produzione \u00e8 brillante. La Pottinger dimostrava una preferenza per i The Hippy Boys quando questa collabor\u00f2 con il gruppo per un disco strumentale. La title track \"\"Stay A Little Bit Longer\" fu una hit, una delle migliori tracce del disco rimane \"That's Life\"\". Il disco di Johnny Osbourne and the Sensations \"Come Back Darling\" \u00e8 stato notevolmente sottovalutato. Di 10 tracce del disco, quattro sono strumentali e guidate dall'organo, suonanto dallo stesso Johnny. Winston Riley probabilmente volevo 10 brani, ma quando Johnny si ricolloc\u00f2 in Canada nello stesso giorno in cui registr\u00f2 il disco, aveva una piccola possibilit\u00e0 di registrare altre 4 tracce facilmente, fu per questo che vennero incise le 4 tracce strumentali con l'organo. Le 6 tracce rimanenti erano considerate dei classici, brani come \"\"Come Back Darling\", \"Warrior\" e \"See And Blind\"\" sono tra le migliori di Johnny Osbourne.\nDue dei pi\u00f9 grandi cantante della prima epoca reggae furono Slim Smith e Nicky Thomas. Che le loro morti siano passate inosservate, conferma in che modo la storia del genere \u00e8 stata tramandata negli anni.\nSlim Smith emerse a cavallo tra la fine dell'epoca ska e l'inizio di quella rocksteady. Egli pubblic\u00f2 materiale con Coxsone Dodd e Prince Buster, prima di avviare la definitiva collaborazione con Bunny Lee, con cui registr\u00f2 diverso materiale come artista solista, e come membro dei the Uniques. La formula permise a Smith di ottenere un grande successo. Suoi brani di successo furono \"\"The Time Has Come\", \"My Conversation\", \"The Beatitude\" e \"Don't Tell Your Mama\". Questi furono registrati per Bunny Lee, e furono tutte grandi hit nella epoca rocksteady/reggae. Altri suoi classici furono registrati per Coxsone, come \"Never Let Go\" e \"Rougher Yet\"\".\nNicky inizi\u00f2 la sua carriera nei primi anni sessanta, ma non fu fino al 1968, quando pubblic\u00f2 il primo disco con il cantante/produttore Derrick Harriott \"Run Mr Nigel Run\", che riusc\u00ec a riscuotere un moderato successo, venendo ribattezzato \"Mr Nigel\". Quello stesso anno Nicky inizi\u00f2 a lavorare con il produttore Joe Gibbs. Il primo brano pubblicato con questo fu \"\"Love Of The Common People\". In Giamaica non ottenne particolari consensi, ma in Inghilterra era un'altra storia. Entr\u00f2 nelle pop classifiche riuscendo a vendere attorno alle 175\u00a0000 copie. Joe Gibbs si mise presto al lavoro per la pubblicazione del debut album di Thomas \"Love Of The Common People\". Questo disco conteneva i migliori lavor di Nicky inclusi famosi pezzi come \"Love\", \"God Bless The Children\"\", anche questi apparsi nelle pop classifiche.\nReggae e Rastafarianesimo: l'era roots reggae.\nIl reggae \u00e8 spesso associato al movimento rastafari, che fu fortemente influenzato dai musicisti reggae negli anni settanta e ottanta. Tuttavia, gli argomenti trattati nei brani reggae erano in origine lontani dalla religione rastafari, con canzoni d'amore, temi sessuali o sociali esattamente in linea con le tematiche affrontate precedentemente nello ska e rocksteady. Prima che la cultura rastafari influenzasse la musica reggae, i testi e le musiche erano meno retorici e complessi. L'early reggae era caratterizzato da tematiche ispirate alla musica r&amp;b e soul americana. I rastafari in origine non erano affatto interessati a prendere parte alla vita sociale della Giamaica, preferendo vivere isolati sulle colline, conducendo un'esistenza semplice e del tutto naturale caratterizzata da precise regole religiose e comportamentali.\nDieci anni dopo l'indipendenza dalla Gran Bretagna, il popolo giamaicano cominci\u00f2 ad accorgersi di vivere una situazione peggiore rispetto a prima. L'isola accusava una forte stato di disoccupazione, crimini e violenze. Molte delle nuove generazioni giamaicane che erano cresciute con l'indipendenza erano vittime di ci\u00f2, e reagirono con l'arma pi\u00f9 potente che avevano a disposizione, ossia la musica. Al sorgere degli anni settanta i temi cominciarono a mutare, dando voce alla protesta del popolo che desiderava esprimersi contro il governo, mentre incoraggiavano i loro compatrioti ad aderire al patto di giustizia. Un largo numero di questi abbracci\u00f2 la religione rastafari non solo come manifestazione di ci\u00f2 che volevano ottenere dal governo, ovvero pace, amore e lotta alla corruzione, ma presentavano un alternativo stile di vita all'interno della logorante povert\u00e0 che dilagava nel paese. Questi rastafari seguirono gli insegnamenti di Marcus Garvey (auto-aiuto, rimpatrio) per dare luce alla speranza. Nel momento in cui molti musicisti aderirono al movimento, l'influenza del rasta oltre al sound divenne chiara: gran parte dell'ottimismo tipico del reggae sembr\u00f2 sparire: il basso elettrico divenne pi\u00f9 profondo e pronunciato, il ritmo venne rallentato e i testi sembravano promettere fuoco e fiamme. Fu proprio quando gli artisti reggae cominciarono a convertirsi al rastafarianesimo che gli elementi tipici afro-giamaicani divennero allora il tema centrale come simbolo d'identit\u00e0 e orgoglio. Questa seconda fase di sviluppo del reggae era caratterizzata da tempi rallentati e da un sound complessivamente pi\u00f9 rilassato ed ipnotico. Bob Marley e The Wailers furono il tramite per portare il mondo alla conoscenza di questa religione attraverso il nuovo stile giamaicano. Il lato grezzo e selvaggio dei primi ritmi reggae scomparve, e all'inizio degli anni settanta, cominci\u00f2 cos\u00ec ad emergere il roots reggae. Questo stile irresistibile con la sua semplicit\u00e0, originalit\u00e0 ed essenzialit\u00e0, torn\u00f2 alle sue radici africane.Oggi il simbolo pi\u00f9 popolare del rastafarianesimo \u00e8 Bob Marley, che mor\u00ec di un melanoma nel 1981, all'et\u00e0 di 36 anni. L'influenza che ha avuto sulla musica \u00e8 ancora forte e molti membri della sua famiglia sono oggi artisti reggae. Egli \u00e8 conosciuto come il \"Re del reggae\". Formati nei tardi anni sessanta, i Wailers erano in origine conosciuti sotto il nome di the \"Wailing Rude Bwoys\". I membri originali erano Bob Marley, Junior Brathwaite, Peter Tosh e Bunny Livingston. Il gruppo ottenne una certa popolarit\u00e0 durante i primi anni settanta per poi sciogliersi, cos\u00ec Bob Marley decise poi di proseguire il suo progetto come \"Bob Marley and the Wailers\". Il grande successo di Bob Marley part\u00ec dalla Giamaica quando molti cominciarono ad imitarlo cambiando le sorti della scena musicale giamaicana. Il reggae cominci\u00f2 ad ottenere popolarit\u00e0 su scala internazionale nei primi anni settanta, cos\u00ec come anche la cultura rastafari, dovuta principalmente alla fama di Bob Marley, che incorpor\u00f2 temi nyabinghi e rastafari nella sua musica. Brani come \"Rastaman Chant\" condussero questo movimento e la musica reggae agli occhi del mondo (specialmente tra le minoranze oppresse come gli afro-americani, i nativi americani, prime nazioni canadesi, aborigeni australiani, i maori neozelandesi, o altre popolazioni africane). Molti musicisti erano alla ricerca del successo e si fecero crescere i dreadlocks iniziando a professare la religione rastafari. I testi di molti brani mutarono cominciando a trattare tematiche riguardanti la religione rasta citando inni come \"JAH\", \"Haile Selassie\" e \"Rasta\". Questi artisti cominciarono a professare il rastafarianesimo per cercare di ottenere popolarit\u00e0 e successo. Molti approfittarono di questa tendenza per giustificare l'uso di marijuana. Bob Marley e molti che seguirono la sua filosofia, sono la voce degli oppressi e dei poveri. Il messaggio inviato tramite la musica in molti casi tratta di oppressione, povert\u00e0, schiavit\u00f9, apartheid e diritti umani. Il reggae \u00e8 divenuto una musica a sostegno della lotta all'oppressione giorno per giorno. Altri musicisti reggae con forti elementi religiosi nella loro musica possono essere Toots &amp; the Maytals, Burning Spear, Black Uhuru, Ras Michael, Prince Lincoln Thompson, Bunny Wailer, Prince Far I, Israel Vibration, Bad Brains cos\u00ec come la maggior parte dei gruppi della corrente. Tuttavia alcuni rasta disdegnano il reggae affermando che \u00e8 una forma di musica commerciale.\nIl successo globale.\nNegli Stati Uniti \"\"Red Red Wine\" di Neil Diamond (1967) fu la prima hit reggae registrata da un musicista pop. Poco dopo, \"Hold Me Tight\"\" di Johnny Nash (1968) trascin\u00f2 definitivamente il reggae nelle classifiche. A contribuire all'ascesa del reggae fu nel 1972 l'uscita del film \"Pi\u00f9 duro \u00e8, pi\u00f9 forte cade\" (\"The Harder They Come\"), con Jimmy Cliff nei panni dell'attore principale, e con altre partecipazioni come i Toots &amp; The Maytals. Il genere venne popolarizzato principalmente grazie a Bob Marley, inizialmente il co-leader dei Wailers; successivamente Marley si promosse il guru del movimento politico-religioso rastafari, una posizione che lo trasform\u00f2 in una star, in particolare in seguito alla sua conversione verso melodie pop soul con alcune ballad come \"\"Stir It Up\" (1972), \"I Shot The Sheriff\" (1973) e \"No Woman No Cry\"\" (1974). Bob Marley esord\u00ec all'interno del mercato rock nel 1973 con l'album \"Catch a Fire\" per la Island Records, disco che lo porter\u00e0 verso il successo internazionale, soprattutto grazie al lavoro successivo, \"Natty Dread\" (1975). Grazie ai riscontri positivi dell'artista, il nuovo genere riusc\u00ec ad influenzare il mercato internazionale. Molti artisti cos\u00ec dedicarono una hit in stile reggae, come Stevie Wonder, Eric Clapton, Billy Ocean, Culture Club e molti altri. Durante la seconda met\u00e0 degli anni settanta esplose l'epoca Punk, un genere che aveva abbracciato tematiche di protesta sociale. Nacque cos\u00ec una sintonia tra le due correnti, e gruppi come i Clash riproposero vecchi brani di reggae anni sessanta e settanta, come \"Police and Thieves\" di Junior Murvin, \"Wrong 'Em Boyo\" dei Versatiles, \"Armagideon Time\" e \"Revolution Rock\"; gli stessi Clash scelsero come produttore per un loro singolo, \"Complete Control\", Lee Perry, che rimase impressionato nel vedere giovani bianchi che suonavano reggae e scrivevano canzoni politiche. Due album in particolare dei Clash esplorano notevolmente le possibilit\u00e0 di una commistione punk-reggae, \"London Calling\" del 1979, e soprattutto \"Sandinista!\", del 1980, dove il reggae viene fuso con blues, jazz, gospel e altri generi, ma dove \u00e8 presente anche una componente musicale dub, infatti i Clash nel realizzare l'album collaborarono con il musicista giamaicano dub-reggae Mikey Dread. Inoltre lo stesso Marley sottoline\u00f2 la sua simpatia per il neonato movimento punk britannico tramite la canzone \"Punky Reggae Party\", dove vengono nominati anche i Clash. Lo stile divenne sempre pi\u00f9 creativo e centinaia di artisti, anche provenienti dalla prima ondata di reggae, presero piede: Burning Spear, Jimmy Cliff, Lee Perry, Dennis Brown, Toots &amp; the Maytals e molti altri. Il reggae si rivel\u00f2 versatile come il blues, venendo reinterpretato in vari modi, dal rocksteady melodico di Alton Ellis, e le composizioni influenzate dal rock e dal folk di Bob Marley allo stile ritmato e vicino alla psichedelia degli artisti dub come Lee \"Scratch\" Perry. Il genere infatti ottenne una notevole popolarit\u00e0 commerciale attraverso i noti festival reggae sunsplash e a gruppi che in seguito riproposero in chiave commerciale il genere (reggae pop) come UB40, Eddy Grant, Maxi Priest e Inner Circle. Artisti come Marley e Perry, influenzarono anche altri stili estranei al reggae, come il folk, il rock e la dance. Il loro contributo ha influito su tutta la musica popolare.\nIl 29 novembre 2018, il Reaggae viene proclamato Patrimonio dell'umanit\u00e0 dall'UNESCO, grazie al suo contributo al \"dibattito internazionale su ingiustizia, resistenza, amore e umanit\u00e0\" con forti attenzioni al socio-politico, al sensuale e allo spirituale.\nGeneri e sottogeneri del reggae.\nEarly reggae o Skinhead reggae.\nL\"'early reggae\", chiamato anche \"skinhead reggae\" per la sua popolarit\u00e0 tra gli skinhead, \u00e8 la primissima forma di reggae in assoluto, sviluppata in un periodo tra il 1968 e il 1971, prima della nascita del roots reggae dei rastafari.\nQuesto genere comprende al suo interno una serie di elementi musicali, stilistici e simbolici, che condizionarono i gusti musicali di buona parte dei giovani britannici nei fine anni sessanta. L'esplosione del reggae venne capeggiata principalmente da alcuni noti artisti come Desmond Dekker, Jimmy Cliff, Toots &amp; the Maytals, Alton Ellis, Lee Perry, che diverranno i simboli di questa ondata musicale.\nRoots reggae.\nIl \"roots reggae\" \u00e8 il tipo di musica reggae sostenuta ed ascoltata principalmente dai rastafari, e tratta temi spirituali e religiosi tipici di questa cultura, come l'elogio di Jah Ras Tafari Makonnen - Hail\u00e9 Selassi\u00e9 l'imperatore dell'Etiopia. Risulta spesso come una delle forme di reggae pi\u00f9 accessibili alle masse, nonch\u00e9 il sottogenere pi\u00f9 di successo in termini globali. Il roots reggae emerse durante i primi anni settanta, a seguito del declino del rocksteady e del early reggae, traendo molte caratteristiche da questi ultimi. Nonostante il roots reggae fosse nato nel territorio giamaicano, divenne largamente popolare negli Stati Uniti e in Europa negli anni settanta, specialmente tra i giovani di sinistra.\nPolitical reggae.\nIl political reggae \u00e8 un genere tematico del reggae, che tratta di temi politici di protesta, sorto negli anni settanta. Artisti come Bob Marley e Peter Tosh trascinarono il reggae su temi politici. I loro lavori degli anni settanta decretarono l'inizio della protesta politica nella musica reggae. Sicuramente molti di questi gruppi godettero di un buon periodo, ma rimasero socialmente attivi e consapevoli che la loro musica era un tramite per il loro messaggio. Questi gruppi non rimasero costantemente popolari, ma tornarono ad avere successo in diversi periodi negli anni ottanta e gli anni novanta.\nRub-a-dub.\nIl Rub-a-dub assieme al roots reggae \u00e8 uno dei generi reggae pi\u00f9 famosi e ascoltati, e che ha contribuito alla creazioni di altri generi e sottogeneri della musica reggae.\nDub.\nIl dub deve il suo nome alla pratica del \"dubbing instrumental\", una versione ritmica di brani reggae inclusi nei b-side dei singoli in formato 45 giri che poi divenne un vero e proprio stile accettato che veniva sperimentato dagli ingegneri del suono per creare delle nuove varianti con i loro mixer. La pratica di ri-registrare dei brani reggae senza la voce risale al 1967, quando i dj trovarono le dance hall affollate e la gente alle feste molto divertita dal fatto di poter cantare i testi dei brani. Attorno al 1969 qualche dj inizi\u00f2 a parlare sopra queste registrazioni senza la parte vocale, reinterpretando il testo anche in modi originali. Il pi\u00f9 importante di questi primi dj fu U Roy, che divenne celebre per la sua abilit\u00e0 nell'improvvisare dei dialoghi con i cantanti dei brani registrati. U Roy fece strada nei sound system supportato dal tecnico del suono King Tubby che mixava tutte le tracce strumentali con sopra la sua voce. Infine, Tubby inizi\u00f2 a sperimentare remixando le tracce strumentali, alzando il livello della ritmica, e abbassando o eliminando le parti vocali, aggiungendo nuovi effetti come il riverbero e l'eco. Il risultato fu interpretato da molti fan del reggae come uno \"spogliare\" la musica portandola alla sua essenza pi\u00f9 pura. I singoli 45 giri con le versioni dub nel b-side divennero molto diffuse, e King Tubby divenne il padre di questa nuova tendenza.\nDJ style.\nIl Dj Style \u00e8 una variante del reggae, considerato il progenitore della musica rap. Il DJ style inizi\u00f2 ad emergere tramite i balli di strada ai sound system, quando iniziarono a registrare il toasting sui dischi. U-Roy fu il primo a trasformare il toasting in una forma d'arte. Quando egli inizi\u00f2 a lavorare con Duke Reid nei primi anni settanta, il DJ style esplose come stile all'interno del panorama giamaicano. Presto ogni produttore si mise urgentemente alla ricerca di un DJ che praticasse il toasting sui loro ritmi. Nei met\u00e0 anni settanta quando il roots reggae divenne lo stile pi\u00f9 diffuso, Big Youth era ritenuto il pi\u00f9 grande dj sulla piazza. Tuttavia la popolarit\u00e0 del genere cal\u00f2, ma rimase un riferimento nel reggae e una forte influenza per lo sviluppo nel primo rap negli Stati Uniti. Quando esplose la musica dancehall i dj tornarono alla ribalta come toaster, e artisti come Yellowman e Charlie Chaplin divennero delle grandi star. Il reggae contemporaneo e la dancehall erano in qualche modo dominati da dj come Shabba Ranks, Beenie Man, Bounty Killer e Lady Saw.\nLovers rock.\nQuesto sottogenere \u00e8 particolarmente influenzato dal soul e R&amp;B e nacque all'interno della scena reggae del Regno Unito. Esso divenne popolare alla fine degli anni settanta come forma di reggae commerciale, volutamente distante dalle tematiche tipiche del roots reggae. Dallo ska al reggae, la musica giamaicana venne influenzata dal soul americano, ma il lovers rock enfatizz\u00f2 queste sonorit\u00e0 pi\u00f9 che mai, accoppiando i suoni del soul di Chicago e Filadelfia con le linee di basso tipiche del reggae e, in misura maggiore o minore, i ritmi di reggae. La giovane cantante Louisa Marks fu la prima artista britannica ad affermare il lovers rock con il suo singolo \"Caught You in a Lie\" nel 1975; negli anni a seguire, il lovers rock divenne largamente popolare tra una fascia di britannici alla ricerca di un'alternativa al political reggae. Il genere non fu mai troppo popolare in Giamaica, ma fu adottato come stile alternato da diversi esponenti del roots reggae come John Holt, Gregory Isaacs, Dennis Brown, e Freddie McGregor, che lo usarono per allargare il loro repertorio ed attirare un pubblico pi\u00f9 ampio. Il lovers rock mantenne la sua popolarit\u00e0 raggiungendo il picco negli anni novanta.\nReggae pop.\nQuesta variante trae le sue radici dal reggae, ma \u00e8 caratterizzato da elementi commerciali, melodici e accattivanti, migliori produzioni, ed \u00e8 rivolto ad un pubblico pi\u00f9 vasto rispetto ad altri sottogeneri. A volte il reggae-pop \u00e8 suonato dalle band pop per cercare di diversificare il loro sound, ma il pi\u00f9 delle volte \u00e8 suonato da artisti reggae con la passione per il pop, o per ottenere maggiori consensi, anche esterni al movimento reggae. Durante gli anni settanta, diversi rocker come Eric Clapton e i Clash sperimentarono nuove sonorit\u00e0 includendo elementi reggae, e l'intero movimento 2 Tone ska dei primi anni ottanta era correlato con il reggae. Ci\u00f2 nonostante, non fu fino agli anni ottanta, quando artisti come UB40, Eddy Grant, e Maxi Priest conquistarono un posto nelle classifiche, che il reggae-pop divenne parte dei generi di massa. Il reggae-pop emerse inizialmente nella met\u00e0 degli anni ottanta, e dur\u00f2 fino alla fine della decade, grazie agli artisti gi\u00e0 menzionati che riuscirono a conquistare le classifiche. Durante gli anni novanta inoltrati, il genere rimase vivo, ma non riuscendo pi\u00f9 a spopolare come nei fine anni ottanta e primi novanta.\nDancehall o Dancehall reggae.\nLa musica dancehall emerse nella seconda met\u00e0 degli anni settanta ed \u00e8 generalmente considerato come il predecessore della musica rap. Questa musica \u00e8 anche conosciuta come bashment, un termine che pu\u00f2 essere riferito alla musica stessa o alle grandi feste dove questa musica \u00e8 suonata. Questo prende il nome dalla dancehall, un grande spazio al chiuso o all'aperto dove i dj installavano i sound system e la gente si ritrovava per ballare la musica in Giamaica. Infatti il genere venne cos\u00ec nominato poich\u00e9 era ritenuto poco adatto ad essere trasmesso nelle radio cos\u00ec veniva suonato principalmente nelle dancehall. La musica dancehall \u00e8, nella sua forma pi\u00f9 classica, una musica dal cantato parlato registrato sopra il riddim con elementi elettronici. La struttura musicale del dancehall reggae \u00e8 basata su un ritmo reggae con l'aggiunta di una drum machine dal ritmo molto veloce. Il genere \u00e8 il diretto discendente del Dj Style, stile di musica reggae rappata sviluppata gi\u00e0 nei tardi anni sessanta capeggiata da artisti come U-Roy, che risult\u00f2 inoltre il predecessore e maggior ispiratore della musica rap. Tra i maggiori esponenti del genere dancehall emergono King Jammy, Shabba Ranks e Yellowman.\nRaggamuffin.\nIl termine ragga \u00e8 riferito a quella parte del reggae nel quale la strumentazione ritmica, o la maggior parte di essa, \u00e8 digitale. Questo stile \u00e8 pi\u00f9 precisamente riconoscibile come un sottogenere della musica dancehall, nel quale i ritmi e le basi sono elettroniche. La musica perse volontariamente l'uso degli strumenti convenzionali, introducendo uno sound completamente computerizzato. I ritmi accelerati e il sound aspro fecero sembrare il genere pensato per tenere lontani i cuori deboli, mentre la forma di espressione dei dj raggiunse un picco nel quale venne rimossa ogni traccia di reggae classico. \"Ragga\" \u00e8 l'abbreviativo di \"raggamuffin,\" (o \"ragamuffin\") originariamente un termine usato nei ghetti di Kingston; la musica assunse questo nome poich\u00e9 divenne lo stile alternativo delle nuove generazioni durante la seconda met\u00e0 degli anni ottanta. Grazie ai costi relativamente bassi nel comporre ritmi sintetizzati, il ragga divenne la musica favorita per molti produttori giamaicani, che riuscivano a pubblicare migliaia di singoli all'anno, solitamente sperimentando nuovi ritmi invece di adoperare le vecchie basi rocksteady.\nEarly dancehall.\nAnche questo \u00e8 un sottogenere della dancehall. Inizialmente la Early dancehall non acquis\u00ec molto successo, in seguito anche grazie dalla popolarit\u00e0 del raggamuffin anche la Early dancehall ha acquisito successo, in quanto il raggamuffin contiene della ritmica del Early dancehall.\nQuelli elencati qui sono solo alcuni dei generi e sottogeneri del reggae, tra altri sottogeneri possiamo ricordare per esempio il Raggamuffin hip hop conosciuto anche con il nome di raggamuffin Rap, oppure possiamo ricordare l'Early ragga (anche se l'Early ragga non sarebbe altro che le prime forme di raggamuffin . Ovviamente ce ne sono molti altri.\nIl reggae nel mondo.\nReggae nel Regno Unito.\nL'immigrazione giamaicana verso l'Inghilterra era sempre stata forte, ma dopo l'indipendenza della Giamaica nel 1962 si intensific\u00f2 ulteriormente, e gli immigrati trascinarono inevitabilmente la loro cultura, la musica e i sound system. Nello stesso 1962 infatti, l'Inghilterra decise di frenare la politica di immigrazione illimitata del Commonwealth, ed emersero delle rivolte. Gi\u00e0 in origine lo ska era stato portato nel paese europeo da molti artisti e produttori di origini caraibiche come il nativo cubano Laurel Aitken. Lo ska divenne la prima musica giamaicana ad avere successo anche all'estero, ed in particolare in Inghilterra, dove la comunit\u00e0 giamaicana era foltissima. Il genere conquist\u00f2 un grande seguito verso il 1964 soprattutto tra i giovani mod, una subcultura giovanile locale molto affascinata da questa nuova originale versione del R&amp;B. I mod furono senza dubbio il primo culto giovanile britannico a fare propria la musica ska. Artisti giamaicani vennero invitati a suonare nel Regno Unito grazie al grande successo di questa musica, sostenuta in gran parte dai mod. Questi furono i primi a scoprirla alle feste blues tenute dagli immigrati delle Indie Occidentali. Infatti, nonostante il vasto successo nel panorama underground, la musica ska raramente riusc\u00ec a penetrare nel \"mainstream\" britannico, anche perch\u00e9 questi dischi erano distribuiti perlopi\u00f9 in punti di vendita specializzati come anche bancarelle o ai mercati, ottenendo non molta sponsorizzazione radiofonica. In questo paese lo ska era conosciuto anche con il termine \"bluebeat\", titolo ispirato dal nome dell'etichetta (la Blue Beat Records) che distribuiva in Gran Bretagna questa musica giamaicana. Il successo della musica giamaicana nel territorio britannico fu tale che svariati artisti giamaicani vennero invitati a suonare in Gran Bretagna. Prince Buster ad esempio, quando visit\u00f2 Londra in tourn\u00e9e, dovette assoldare delle guardie del corpo che lo salvaguardassero dai fan. Gi\u00e0 nel 1964, \"\"Al Capone\" di Prince Buster era entrata nelle classifiche inglesi, \"Guns of Navarone\" degli Skatalites aveva ottenuto un buon successo nel 1965. Pare quindi inevitabile che anche in Inghilterra cominci\u00f2 a svilupparsi un'industria discografica locale, non solo tramite le grandi etichette come la Island Records di Crish Blackwell o la Trojan che avevano gi\u00e0 iniziato a pubblicare, su concessione delle etichette giamaicane, centinaia di dischi. Nel 1969 Desmond Dekker conquist\u00f2 la prima posizione nelle classifiche inglesi con la storica \"Israelites\"\". Il forte successo del reggae nel Regno Unito, era quello di cui avevano bisogno gli artisti del genere in questo paese per iniziare a diffonderne il sound. Uno dei cantanti/produttori pi\u00f9 di successo nel territorio britannico fu Dandy Livingstone. Dandy aveva iniziato l'attivit\u00e0 di produttore nel suo paese d'origine nell'epoca ska per l'etichetta Carnival Records. Egli trov\u00f2 un grande successo per la Ska Beat Records con il brano \"\"Rudy A Message To You\" nel 1967, seguito dal disco \"Rock Steady With Dandy\". Quando egli raggiunse la Trojan Records di Lee Gopthal nel 1968, si adatt\u00f2 rapidamente al nuovo sound reggae. \"Reggae In Your Jeggae\", \"I'm Your Puppet\" e \"Raining In My Heart\"\" erano tutti suoi grandi brani di successo. L'etichetta indipendente Island Records, distribuiva i dischi giamaicani nel Regno Unito durante gli anni sessanta, ma il reggae ottenne una forte popolarit\u00e0 in questo paese solo quando venne diffuso il brano \"Al Capone\" di Prince Buster nel 1967. Desmond Dekker con la traccia \"007 Shanty Town\" (1967) raggiunse poi la posizione n\u00ba 14 nel Regno Unito. Pezzi come \"\"Live Injection\" o \"Return of Django\" degli Upsetters; \"Israelites\" o \"Pickney Gal\" di Desmond Dekker; \"Wanderful world, Beautiful People\" o \"Hard Road to Travel\" di Jimmy Cliff o \"Young Gifted and Black\"\" di Bob e Marcia furono tutti brani composti nel 1969 risultando tutti ai primissimi posti delle classifiche inglesi.\nSkinhead reggae.\nI mod subirono l'influenza degli immigrati rude boy, che trascinarono la loro cultura diffondendola anche tra i giovani britannici. In questo modo, verso la fine degli anni sessanta, proprio in contemporanea col sorgere del reggae, nacque lo skinhead come risultato del miscuglio tra mod e rude boy. Lo skinhead era un nuovo modello giovanile appartenente alla classe operaia, che sosteneva come i mod e i rude boy, la musica ska, rocksteady, ma soprattutto il nuovo reggae, condividendo con questi ultimi la vita di strada. La nascita di questo pu\u00f2 probabilmente essere riconosciuta nel periodo del declino del culto mod, anche a causa dell'attenzione dei media concentrata sugli scontri tra mod e rocker durante il 1964. Dal 1968 il culto skinhead si svilupp\u00f2 completamente e dal 1969 fu riconosciuto ufficialmente. Tre erano le principali caratteristiche dello skinhead: la moda dell'abbigliamento, lo stile, e la musica. La principale era, ovviamente, la minuziosa cura per il look, capelli in particolare. \u00c8 noto che molti dei primi skinhead erano in principio dei mod che avevano, per diverse ragioni, molto a che fare con la moda. I mod erano in genere contrari a vestire e comportarsi secondo la crescente moda hippie, movimento principalmente americano (originato nella West Coast). Questa antipatia per gli hippie fu tramandata anche agli skin, tanto che 200 di loro attaccarono la Grande Marcia di Solidariet\u00e0 al Vietnam durante l'ottobre del 1968. Il taglio di capelli e gli abiti che divennero classici dello skinhead erano in precedenza propri dei mod. La prima musica giamaicana in cui gli skinhead si identificarono fu con brani come: \"\"Fat Man\" di Derrick Morgan, \"Humpty Dumpty\" di Eric Morris, entrambi distribuiti dall'etichetta Blue Beat Records, e \"Forward March\" di Derrick Morgan, \"Miss Jamaica\" di Jimmy Cliff e \"Housewife's Choice\"\" di Derrick &amp; Patsy, questi ultimi per la Island Records. Furono questi, ed altri brani contemporanei simili provenienti dal periodo ska, che divennero parte del linguaggio dello skinhead reggae. Grazie infatti al diffondersi di questa nuova subcultura durante quegli anni, le vendite della musica giamaicana si incrementarono e in Giamaica ci si rese conto che tra i fan del rocksteady, che nel frattempo sta evolvendo in reggae, stava sviluppandosi un crescente movimento tra i ragazzi inglesi dedito alla stessa musica ascoltata nel loro paese. Lo skinhead divenne quindi un modello strettamente legato alla cultura giamaicana, tanto che grandi produttori giamaicani come Lee \"Scratch\" Perry, Leslie Kong, Prince Buster, Lambert Briscoe o Clancy Eccles colsero l'occasione per creare un mercato discografico apposta per gli skinhead con etichette discografiche come la Clandisc, la Grape, la Hot Rod o la Pama, spostando le loro attenzioni verso il crescente mercato britannico. Il genere fu chiamato appunto \"skinhead reggae\" per via dell'inseparabile legame tra culto giovanile e musica. Gli artisti giamaicani composero diversi brani reggae dedicati agli skinhead come: \"\"The Moonhop\" di Derrick Morgan, \"Skin Head Moonstomp\" e \"Skin Head Girl\" dei Symarip; \"Skin Head speaks your mind\" o \"Skin Heads don't Fear\" degli Hot Rod Allstars, \"Skin Heads a Bash Dem\"\" di Claudette, \"Skinhead Train To Rainbow City\" di Laurel Aitken, \"\"Skinhead Revolt\" di Clancy Eccles, \"Skinhead Train\" dei Charmers, \"Skinhead A Message to You\" di Desmond Riley, \"Skinhead Revolt\"\" di Joe The Boss. Il termine conosciuto come skinhead reggae nacque in Gran Bretagna e non fu riconosciuto come tale fino a quando non venne accettato dall'industria musicale giamaicana, diventando poi la risposta britannica alla scena d'oltreoceano.\nLe etichette britanniche.\nLa diffusione della musica giamaicana nel territorio britannico avvenne grazie al merito delle nuove etichette locali. La Trojan Records in particolare, fondata dall'imprenditore di origini indiane Lee Gopthal, si ritagli\u00f2 un importante reputazione grazie ad una distribuzione accurata, e riusc\u00ec a portare molti singoli nelle classifiche inglesi negli anni compresi tra il 1969 e il 1974. Con oltre 40 sussidiarie, la Trojan riusc\u00ec a controllare oltre l'80% della musica reggae nel paese in un periodo in cui si riuscivano a realizzare anche 180 singoli alla settimana. L'importanza della Trojan per la scena musicale locale fu tale che per gli skinhead essa divenne praticamente sinonimo di rocksteady e reggae.\nL'unica etichetta rivale in grado di competere con la Trojan in maniera significativa fu la Pama Records, che controllava una dozzina di sottoetichette. Essa fu fondata dai fratelli Palmer nel 1967, durante l'apice del rocksteady, e si rivolse ancora pi\u00f9 della sua rivale sul mercato etnico degli skinhead.\nI produttori giamaicani non erano molto onesti e sfruttarono la rivalit\u00e0 tra le due grandi etichette. Spesso firmavano con la Trojan, la Pama, e con eventuali altre interessate per la stessa registrazione. Questo fatto diede luce ad inevitabili attriti e il picco massimo venne raggiunto nel 1969 quando la Trojan realizz\u00f2 \"\"Skinhead Moonstomp\" dei Symarip per contrastare il brano \"Moonhop\" di Derrick Morgan, che in quel periodo stava iniziando a scalare le classifiche. I problemi iniziarono quando il noto produttore Bunny Lee, aveva concesso i diritti del brano di Derrick Morgan \"Seven Letters\", sia alla Pama, che alla Trojan, che alla sua sussidiaria, la Jackpot. Cos\u00ec quando la Pama sembrava stesse per conquistare il suo pi\u00f9 grande successo con \"Moonhop\", la Trojan in risposta realizz\u00f2 una versione non accreditata dello stesso brano, intitolandola \"Skinhead Moonstomp\" per rubare alla Pama parte delle vendite. Ironicamente \"Skinhead Moonstomp\" \u00e8 considerata oggi un classico del reggae, mentre l'originale \"Moonhop\"\" di Derrick Morgan \u00e8 quasi dimenticata.\nIl declino dello Skinhead reggae.\nSi pu\u00f2 dire che la maggior parte della musica conosciuta generalmente come reggae, dai tardi anni sessanta fino a circa il 1972 era legata agli skinhead, perch\u00e9 il reggae fu la musica degli skinhead per definizione, con cui questi si identificarono per i contenuti e la forma, adottandola con orgoglio. Nei primi anni settanta, attorno al 1971, il reggae cominci\u00f2 a legarsi definitivamente alla cultura rastafari mentre il culto skinhead cominci\u00f2 a decadere anche a causa di una lotta fra gang chiamata \"reggae war\", che vedeva gli skinhead dei quartieri bianchi in lotta con gli skinhead di colore. Il cosiddetto \"skinhead reggae\" cess\u00f2 di esistere in questo periodo, tuttavia va riconosciuto agli skinhead il merito di aver diffuso in Inghilterra il reggae tra i bianchi. Questa subcultura venne successivamente rimpiazzata da una sequenza di culti ad esso correlati, quali suedeheads, smoothies e bootboys. Dopo il declino dello skinhead reggae, il genere venne associato definitivamente al movimento rastafari, dando origine al periodo roots reggae. Con l'avvento del culto religioso rasta, capeggiato da Bob Marley, l'early reggae infatti mor\u00ec definitivamente. Marley, trasform\u00f2 il reggae, non solo sotto l'aspetto musicale e ritmico, ma lo diffuse come culto vero e proprio, cambinando notevolmente quelle che erano le radici pure di questo specifico sound. Fu proprio con l'arrivo del roots reggae, che l'autenticit\u00e0 del sound originario scompar\u00ec per sempre.\nIn seguito diverse etichette discografiche pubblicarono delle raccolte dedicate al reggae dell'epoca skinhead come \"Skinhead Revolt\" (1997), \"Trojan Skinhead Reggae\" (2002), \"Dawning of a New Era: The Roots of Skinhead Reggae\" (2005), tutte edite per la Trojan Records, \"The Skinhead Reggae Singles\" (2007).\nReggae in Italia.\nNel giugno 1980 il reggae arriva prepotentemente in Italia con i due concerti di Torino e Milano di Bob Marley mettendo, nel corso degli anni, solide radici, \n.Gi\u00e0 dall'anno successivo emergono le prime band reggae in Italia, Infatti queste definizioni vengono spesso utilizzate per identificare quella parte della musica reggae che viene prodotta in Italia. In questo periodo la musica reggae avr\u00e0 una discreta influenza anche sulla musica leggera, difatti tra gli altri si segnalano i brani \"Sciacqua l'acqua,\" cantata da Johnny Dorelli nel '81, e \"\u2018O speniello,\"cantata di Nino D'Angelo nel '82. \nLa peculiarit\u00e0 che particolarmente ha contraddistinto la musica reggae prodotta in Italia nel corso degli anni, \u00e8 stato l'utilizzo del dancehall/raggamuffin da parte delle band e posse, coniugando ritmi giamaicani con i vari dialetti italiani le cui tematiche spesso sono di denuncia sociale, di legalit\u00e0 e antimafia, di legalizzazione della canapa, di rispetto del diverso e soprattutto, a differenza di quella recente giamaicana, dichiaratamente anti-omofoba."}
{"id": "2804806", "revid": "120023149", "url": "https://it.wikipedia.org/wiki?curid=2804806", "title": "Sonnet 154", "text": "Sonnet 154 o \"The little Love-god lying once asleep\" \u00e8 il centocinquantaquattresimo e ultimo dei \"Sonnets\" di William Shakespeare.\nAnalisi del testo.\nTesto ispirato a una poesia attribuita all'autore greco Marcianus Scholasticus, come il \"153\", il \"Sonnet 154\" introduce un motivo mitologico, altrimenti del tutto assente, nei \"Sonnets\": Cupido e le ninfe.\nNell'ultimo testo dedicato alla \"dark lady\", l'io mostra l'amore per lei come schiavit\u00f9; cos\u00ec si definisce al v. 12: \"I, my mistress' thrall\", \"Io, schiavo della mia donna\".\nAnche in questo sonetto, seppur meno esplicitamente che altrove, si percepisce la funzione immortalante della scrittura, che far\u00e0 essere ricordata per sempre la donna amata."}
{"id": "2804810", "revid": "1216132", "url": "https://it.wikipedia.org/wiki?curid=2804810", "title": "De catholicae Ecclesiae unitate", "text": "De catholicae Ecclesiae unitate \u00e8 un'opera scritta intorno al 251 (quasi contemporanea al \"De lapsis\") da Tascio Cecilio Cipriano, Padre della Chiesa, indirizzata ai capi delle Chiese. In essa san Cipriano formula una propria concezione della Chiesa, da lui vista come \"novella arca di No\u00e8\" o come \"sponsa Christi\".\nL'opera, scritta in occasione della persecuzione di Decio, quando la comunit\u00e0 ecclesiale doveva far fronte alla questione dei \"lapsi\", \u00e8 cos\u00ec strutturata:\nDel capitolo 4 sono rimaste due redazioni: \"primatus textus\" (pi\u00f9 breve) e \"textus receptus\". Il primo \u00e8 considerato un falso della cancelleria papale composto nel periodo tra papa Pelagio I e Pelagio II in quanto contiene affermazioni che giustificano il primato del vescovo di Roma, assenti nel \"textus receptus\"."}
{"id": "2804818", "revid": "547992", "url": "https://it.wikipedia.org/wiki?curid=2804818", "title": "Nonno Felice", "text": "Nonno Felice \u00e8 una sit-com italiana prodotta dalla Aran per RTI a partire dal 3 gennaio 1993. La regia \u00e8 di Giancarlo Nicotra, le musiche di Augusto Martelli; ideatori degli episodi erano Italo Terzoli e Umberto Simonetta.\nTrama.\nFelice (Gino Bramieri), ex alpino e ormai patriarca della famiglia Malinverni, si occupa dell'educazione dei suoi tre nipotini: Federico (Federico Rizzo) e le gemelle Eva e Morena (Eva e Morena Prantera). I loro genitori, Franco (Franco Oppini), di professione architetto, e Ginevra (Paola Onofri), commercialista, sono sempre fuori per lavoro, cos\u00ec tocca quasi sempre a Nonno Felice prendersi cura dei tre nipotini e di tutte le vicissitudini che accadono loro.\nSuccesso e programmazione.\nLa sit-com \u00e8 andata in onda per la prima volta su Canale 5 a partire dal 3 gennaio 1993, ogni domenica alle ore 18:10, nella pausa della trasmissione \"Buona Domenica\". La serie \u00e8 stata poi replicata pi\u00f9 volte sempre su Canale 5, ma anche su Rete 4, Italia 1, sul canale satellitare Happy Channel e sul digitale Mediaset Extra.\nLa serie ottenne un ottimo successo di pubblico, raggiungendo in alcune occasioni, nella prima stagione, i cinque milioni di telespettatori, superando il 20% di share.\nSpin-off.\nDalla sit-com nel 1995 \u00e8 nato uno spin-off, \"Norma e Felice\", con Franca Valeri al fianco di Gino Bramieri.\nStudi di registrazione.\nLa serie veniva girata negli Studi Link Up di Milano, in Viale Col di Lana 6/A, oggi dismessi e rinconvertiti in abitazioni.\nL'appartamento nella sitcom viene ubicato in via degli Olmi 66 a Milano."}
{"id": "2804819", "revid": "767487", "url": "https://it.wikipedia.org/wiki?curid=2804819", "title": "Shadowheart (album)", "text": "Shadowheart \u00e8 il primo album del gruppo musicale folk metal finlandese Kivimets\u00e4n Druidi, pubblicato il 20 ottobre 2008 per l'etichetta Century Media Records.\nLe canzoni \"Blacksmith\" e \"J\u00e4\u00e4ss\u00e4 Varttunut\" sono ri-registrazioni di canzoni presenti nell'EP \"Taottu\", \"Pedon Loitsu\" e \"Mustan Valtikan Aika\" sono ri-registrazioni di canzoni presenti nell'EP \"Mustan Valtikan Aika\" e \"Burden\" e \"The Tyrant\" sono ri-registrazioni di canzoni presenti nel demo \"The New Chapter\".\nIl concept dell'album \u00e8 basato su una storia fantasy ideata da Joni Koskinen.\nLa traccia \"Leaves\" \u00e8 stata inserita nella raccolta celebrativa dei vent'anni della Century Media Records \"Covering 20 Years of Extreme\"."}
{"id": "2804825", "revid": "57342", "url": "https://it.wikipedia.org/wiki?curid=2804825", "title": "Notte folle a Manhattan", "text": "Notte folle a Manhattan (\"Date Night\") \u00e8 un film del 2010 diretto da Shawn Levy ed interpretato da Steve Carell e Tina Fey.\nIl film \u00e8 uscito negli Stati Uniti il 9 aprile 2010, mentre in Italia \u00e8 stato distribuito il 7 maggio dello stesso anno.\nTrama.\nI coniugi Phil e Claire Foster vivono una vita ordinaria nella casa di periferia, pressati dagli impegni quotidiani e dalla routine familiare. Per cercare di dare una scossa al loro matrimonio si recano in un locale alla moda di Manhattan, ma quando vengono \"rimbalzati\" decidono di appropriarsi di una prenotazione non loro. Questo cambio d'identit\u00e0 movimenter\u00e0 la notte di Phil e Claire, che vivranno una movimentata avventura proprio per questo cambio di identit\u00e0. Tra poliziotti corrotti, mafiosi e killer, vivranno un'avventura unica, che cambier\u00e0 totalmente la loro routine settimanale.\nCameo.\n\u00c8 presente anche will.i.am, un membro dei The Black Eyed Peas, in un cameo del film."}
{"id": "2804826", "revid": "1861504", "url": "https://it.wikipedia.org/wiki?curid=2804826", "title": "Pen spinning", "text": "Il pen spinning o pen mawashi, letteralmente in italiano \"(far) roteare una penna\", \u00e8 l'arte della manipolazione coordinata di uno strumento di scrittura, per ottenere effetti piacevoli e spettacolari chiamati \"trick\" dall'inglese \"trucco, inganno, scherzo\". \u00c8 una forma di giocoleria, che coinvolge mani e dita insieme a penne normali o modificate (modded pens). Sebbene sia considerato un intrattenimento personale svolto prevalentemente in ambienti scolastici o di lavoro, in realt\u00e0 si svolgono veri e propri tornei a livello internazionale. Dalle origini pressoch\u00e9 sconosciute, il Pen Spinning \u00e8 molto popolare in Giappone, dove \u00e8 conosciuto anche come \"Pen Mawashi\" o \"Ronin Mawashi\" (dal giapponese ronin, studente) in quanto praticato prevalentemente dagli studenti. Divulgato a partire dagli anni '70 dall'Associazione Giapponese di Pen Spinning, sta spopolando velocemente a livello internazionale attraverso forum e condivisione di video online. Le persone che praticano il pen spinning vengono chiamate \"spinners\".\nStoria.\nNon c'\u00e8 alcuna informazione su chi abbia iniziato il fenomeno del \"pen spinning\". Sembra si sia sviluppato in Giappone prima della Seconda Guerra Mondiale per poi diffondersi in diversi paesi asiatici, dove, negli anni '90 vengono inventati i 4 trick fondamentali: il \"Thumbaround\", il \"Fingerpass\", il \"Charge\" ed il \"Sonic\".\nIl Pen Spinning si diffuse nei paesi occidentali durante gli anni '90, principalmente grazie a Fernando \"Kam\" Kuo, spinner statunitense che impar\u00f2 quest'arte grazie al sito (riaperto nel 2015 sotto richiesta di un utente della UPSB) di Hideaki Kondoh, considerato il pioniere del pen spinning in Giappone, il quale dedic\u00f2 oltre 13 anni al pen spinning e alla fine degli anni '90 era in grado di eseguire 24 trick, la maggior parte di essi inventati da lui.\nOggi la maggior parte delle persone \u00e8 in grado di imparare questi 24 tricks in due mesi, dei quali esistono molte pi\u00f9 variazioni ed ibridi di questi ultimi, tra i pi\u00f9 popolari ricordiamo lo Shadow, il Korean BackAround (Bak), il Twisted Sonic Bust e il PalmSpin, al quale si aggiunge il Pun Kan, creato durante il Campionato del Mondo 2010 da Spinnerpeem.\nCon gli anni, la quantit\u00e0 di \"pen spinner\" (coloro che praticano il \"pen spinning\") \u00e8 aumentata notevolmente in tutto il mondo e, grazie a siti internet, forum e l'apertura di parecchie Boards nazionali, essi possono scambiare informazioni ed opinioni, migliorando la diffusione e contribuendo all'evoluzione di questa nuova attivit\u00e0. Purtroppo la maggior parte di queste Boards nazionali sono abbandonate e per risolvere il problema la UPSB (Universal Pen Spinning Board) venne fondata nel 2004 dal Pen Spinner Kam in modo da raggruppare tutti gli spinners del mondo.\nLa UPSB fu, inoltre, incaricata anche di organizzare i Campionati Mondiali e la Coppa del Mondo di pen spinning, che si svolgevano o tramite internet, oppure fisicamente in Cina, Giappone e Korea. Essendo campionati internazionali, ogni membro di una pen spinning board vi poteva partecipare, anche se i posti disponibili venivano dati ai migliori.\nFinger slot o spazio tra le dita, Notazione e Breakdowns.\nGli \"Spinners\" usano una grande variet\u00e0 di simboli, sistemi ed abbreviazioni per capire come viene fatta roteare la penna in un trick.\nSistema del Finger Slot o Spazio tra le dita.\nPer convenienza i pen spinners hanno adottato una numerazione comune delle dita e degli spazi tra esse, chiamati \"Finger Slots\".\nLe dita sono numerate sequenzialmente dall'\"1\" (l'indice) al \"4\" (che corrisponde al mignolo). Il pollice corrisponde alla lettera \"T\" dall'Inglese Thumb. I Finger Slots vengono rappresentati dallo spazio tra due dita qualsiasi. Per esempio, lo spazio tra l'anulare \u00e8 il mignolo \u00e8 34. Una penna tenuta tra l'indice e il medio si trova nello slot 12 e a volte, lo spazio tra il pollice e l'indice, viene chiamato TF (Thumbflap) e lo slot fra il pollice e l'indice \u00e8 definito \"T1\". Il palmo della mano viene indicato con la lettera \"P\".\nNotazione.\nIl sistema di notazione consiste in una combinazione di abbreviazioni e sigle dei tricks e dei loro slot per definire la direzione e la posizione di un trick. Il sistema di notazione usato pu\u00f2 variare dall'essere formale ed altamente dettagliato fino ad essere informale senza contenere molte informazioni. Con la nascita del 1p2h, 2p2h ed altri sistemi, la notazione \u00e8 diventata sempre pi\u00f9 complessa e difficile da ufficializzare. Il sistema mostrato qui sotto corrisponde al 1p2h ed \u00e8 uno dei pi\u00f9 usati tra gli spinners. \nBreakdowns.\nI Breakdowns (Scomposizioni) sono le annotazioni usate per gli ibridi (un misto di trick \"interrotti\") e le combo (combinazioni di ibridi e/o altri tricks) allo scopo di illustrare come una combo un ibrido va eseguito. I Breakdowns pi\u00f9 semplici usano il segno \"&gt;\" tra un trick e l'altro per mostrare come sono connessi fra di loro. Breakdowns pi\u00f9 formali e precisi vengono usati per mostrare diversi aspetti di connessione tra due tricks. Dal momento che non esiste un formato standard, ogni spinner usa variazioni diverse dello stesso sistema di Breakdowns.\nTrick fondamentali.\nNel pen spinning ci sono quattro trick basilari che devono essere imparati per poter eseguire tutti gli altri. I seguenti tricks sono:\nTrick avanzati.\nOltre ai 4 trick fondamentali, numerosi tricks sono stati inventati ed inseriti con successo in una combo da molti spinners. Quasi tutti i trick avanzati sono combo in miniatura ovvero ibridi. Un ibrido \u00e8 una fusione tra due trick fondamentali (per esempio il Twisted Sonic Normal consiste in un Charge 0.5 seguito da un Pass Reverse) ma quelli pi\u00f9 complessi possono anche contenere un altro ibrido al loro interno (es. il Devil's Sonic Normal consiste Twisted Sonic Normal seguito da uno Shadow Normal). Col passare degli anni molti ibridi sono stati inventati ma i nomi individuali per questi tricks sono diventati sempre pi\u00f9 rari in quanto si \u00e8 preferito per ragioni di praticit\u00e0 di indicare stesso all'interno del nome dell'ibrido i trick o il breakdown di cui \u00e8 composto. I seguenti tricks sono considerati avanzati in quanto richiedono i 4 fondamentali per essere eseguiti ma sono relativamente semplici rispetto ai power trick, un'altra categoria di trick estremamente difficili da eseguire.I Trick avanzati pi\u00f9 conosciuti ed utilizzati sono:\nInfinity.\nLa penna \u00e8 tenuta in una posizione simile a quella usata per scrivere ovvero vicino ad un'estremit\u00e0. Un wiper reverse \u00e8 eseguito ovvero la penna gira intorno ad un perno ed \u00e8 mantenuta tra due dita (di solito pollice ed indice) e passa dalla parte superiore del pollice e dell'indice a quella inferiore. A questo punto, viene eseguito un pass che porter\u00e0 la penna fra l'indice ed il medio. La penna rotea dall'alto verso il basso di queste due dita ed infine viene riportata tramite un movimento simile ad un'oscillazione alla posizione di partenza. Questo trick pu\u00f2 essere eseguito pi\u00f9 volte senza fermare il movimento. Se la penna viene mantenuta durante tutto il trick solo tra l'indice e il pollice eseguendo per\u00f2 gli stessi movimenti (eccetto il pass ovviamente) si parla di \"figura 8\". Quando pi\u00f9 pass vengono eseguiti il trick cambia nome a seconda del numero, due pass corrispondono ad un \"double infinity\", tre ad un \"triple infinity\" e via dicendo.\nShadow.\nPer eseguire uno shadow il palmo della mano deve essere rivolto verso il basso. La penna \u00e8 posizionata in un qualsiasi fingerslot (di solito 12) e compie met\u00e0 rivoluzione come un normale charge mentre un'altra mezza rivoluzione viene fatta facendo passare la penna sopra alla due dita utilizzate. Alla fine di questa seconda mezza rotazione \u00e8 possibile afferrare la penna in un fingerslot sollevando qualsiasi dito (l'indice per lo slot 12). Un'ultima mezza rotazione viene fatta da questo punto in modo che la penna compia in totale 1.5 rotazioni, movimento ideale per eseguire immediatamente un altro trick. Lo shadow \u00e8 considerato un trick molto difficile per i principianti, ma tanti lo considerano come un trick intermedio/avanzato.\nInverse Shadow\nUna variante dello shadow eseguita con il palmo della mano rivolto verso l'alto. Molto pi\u00f9 difficile da eseguire rispetto ad uno Shadow normal\nThumbSpin.\nIl ThumbSpin \u00e8 una variazione del ThumbAround che si differenzia da quest'ultimo perch\u00e9 la penna compie pi\u00f9 di una rivoluzione nella parte superiore del pollice. Le posizioni di partenza e finali sono le stesse del ThumbAround\nKorean BackAround.\nIl Korean BackAround conosciuto anche come \"Bak\" \u00e8 un trick dove la penna gira intorno a qualsiasi dito eccetto il pollice. Lo si pu\u00f2 paragonare ad un Fingerless FingerAround Reverse che a differenza di quest'ultimo viene eseguito con un movimento diagonale. Un Bak eseguito intorno all'indice \u00e8 chiamato Index Bak. Una combo derivante da questo trick molto popolare nel pen spinning \u00e8 chiamata BakFall (Korean BackAround Fall)\nSonic Hybrids.\nI Sonic Hybrids o variazioni del sonic sono diversi modi di eseguire un sonic ed hanno come obiettivo spostare la penna da un fingerslot ad un altro. Le variazioni pi\u00f9 conosciute sono:\nTwisted Sonic\nConsiste in un charge interrotto a met\u00e0 perch\u00e9 seguito da un pass normal. Pu\u00f2 essere eseguito anche al contrario (Reverse Twisted Sonic)\nSonic Rise\nIl Sonic Rise \u00e8 l'unione di due sonic eseguiti in rapida successione, il primo nello slot 34, il secondo nello slot 23 in modo che la penna termini nello slot 12 passando quindi per tutti i fingerslot.\nSonic Fall\n Il Sonic Fall \u00e8 l'opposto del Sonic Rise. La posizione di partenza \u00e8 lo slot 12 da cui vengono eseguiti due sonic reverse in rapida successione negli slot 12 e 23 in modo che la penna termini nello slot 34. Essendo il Sonic reverse un trick complesso da eseguire specialmente nello slot 23 ci vuole molta pratica per rendere fluido ed ininterrotto il Sonic Fall.\nPower Tricks.\nI Power Tricks sono una categoria di trick molto difficili da eseguire che richiedono una perfetta padronanza dei trick avanzati da cui spesso derivano. I power trick di solito non prevedono il tenere la penna fra due dita ma tendono a farla roteare attorno o al di sopra di esse. In alcuni power tricks la penna viene lanciata in aria (arial tricks) mentre in altri la posizione finale corrisponde a quella di partenza e permettono allo spinner di eseguire il trick continuamente (es. Twisted Sonic Multiple Bust). Spinnerpeem \u00e8 considerato l'inventore di numerosi power trick che diedero a loro volta origine al power trick style.\nSpider Spin to FL TA.\nQuesto trick viene iniziato con un thumbaround e mettendo la mano nella posizione del gesto delle corna e la penna viene fatta roteare sopra il dito medio e anulare mantenendo le corna. Per eseguire questo trick in modo continuo \u00e8 necessario alternarlo con un fingerless thumbaround e dopo nuovamente uno spider spin. Questo trick \u00e8 estremamente difficile da fare, i top spinners fanno fare dei piccoli \"salti\" alla penna per eseguire continuamente lo spiderspin. Ci sono diverse variazioni di spider spin, questo trick viiene compiuto dai powertrickers (spinners specializzati nei powertrick). Il record mondiale \u00e8 di 51 rivoluzioni attualmente detenuto da Menowa proveniente dalla JEB (JapEn Board).\nHai Tua.\nSpinnerpeem ed altri spinners (incluso Eriror della UPSB) hanno inventato questo trick. Usato dai powertrickers, questo trick \u00e8 molto difficile da eseguire continuamente ed inserire in una combo.\nPen modding.\nSpesso i pen spinners si costruiscono una penna adatta alle proprie esigenze. Queste penne sono dette \"Mods\" e sono composte per la maggior parte delle volte da parti di altre penne. Le mods sono pi\u00f9 lunghe e pesanti di quelle che usiamo per scrivere e spesso sono ben bilanciate. Ci sono centinaia di modelli, tra cui i pi\u00f9 noti BICtory, Comssa, RSVP MX, Waterfall, Dr. KT, e Buster CYL. Le mods sono acquistabili da www.penwish.com, che vende tutti i tipi di penne, modificate e non.\nCollegamenti esterni.\nThe Troposphere Pen Spinning Website (Since 2003)"}
{"id": "2804828", "revid": "1216132", "url": "https://it.wikipedia.org/wiki?curid=2804828", "title": "De lapsis", "text": "De lapsis \u00e8 un'opera scritta nel 251 da Tascio Cecilio Cipriano, padre della Chiesa. Cipriano compose l'operetta alla fine della persecuzione di Decio e la lesse nel concilio tenuto al suo ritorno dall'esilio dopo la Pasqua del 251.\nIn questa opera, Cipriano chiar\u00ec la sua posizione riguardo ai \"lapsi\", affermando che spetta alla gerarchia ecclesiastica amministrare loro la penitenza e il perdono.\nLo scritto \u00e8 cos\u00ec strutturato:"}
{"id": "2804831", "revid": "228587", "url": "https://it.wikipedia.org/wiki?curid=2804831", "title": "Locomotiva FNM E.610", "text": "Le locomotive E.610 sono state un gruppo di locomotive elettriche a corrente continua a 3000 volt del Gruppo FNM.\nStoria.\nLe E.610 furono costruite in un quantitativo di 4 unit\u00e0 nel 1949, in collaborazione tra OM, Breda e CGE, su espresso ordine delle Ferrovie Nord Milano; all'epoca impegnate in un piano di rilancio e rinnovamento della rete ferroviaria, a seguito delle devastazioni subite durante gli anni del secondo conflitto mondiale.\nCaratterizzate da una linea simile a quella delle locomotive E.424 delle FS, le E.610 permisero di arricchire il parco macchine delle FNM, in vista di una programmata estensione dell'elettrificazione della rete, anche in virt\u00f9 dei buoni risultati raggiunti con il gruppo E.600, ormai collaudato ma insufficiente nel numero per espletare ulteriori servizi.\nRimaste pressoch\u00e9 immutate nell'aspetto e nella tecnica per oltre un trentennio, a seguito dell'acquisizione della maggioranza azionaria delle FNM da parte di Regione Lombardia (anno 1977), le E.610 furono interessate da un rinnovamento, comprendente una nuova colorazione dei rotabili (applicata con medesimo schema ai locomotori E. 600), che pass\u00f2 dalla livrea bruno-isabella, a quella a colori di base arancione e bianco (la prima E.610 cos\u00ec ridipinta entr\u00f2 in servizio nella primavera del 1982), sostituita da quella \"regionale\" a partire dal 1994: i cui colori dominanti erano il bianco, il verde e il blu.\nNel dicembre 2003, l'unit\u00e0 E.610-02 risult\u00f2 fortemente danneggiata a seguito dell'incidente di Quarto Oggiaro e non fu pi\u00f9 utilizzata; mentre l'esercizio regolare delle E.610 cess\u00f2 definitivamente con il cambio d'orario del 12 dicembre 2010.\nLa E.610-03 \u00e8 conservata statica dall'aprile 2018 presso il Museo delle industrie e del lavoro del Saronnese in livrea \"regionale\" bianco, verde, blu; invece la E.610-04, restaurata funzionante nel corso del 2021 per il traino dei treni storici delle FNM, \u00e8 stata ridipinta nello schema originale bruno-isabella.\nCaratteristiche tecniche.\nIl progetto delle locomotive E.610 discendeva in parte dallo studio delle coetanee E.424 delle Ferrovie dello Stato, dalle quali ci si bas\u00f2 per il disegno cassa, ma adottando un modello differente di carrelli, il tipo \"Commonwealth\" della Brill, con sospensione secondaria con 3 balestre doppie montate trasversalmente e primaria con molle ad elica, condiviso con altri rotabili FNM, come le elettromotrici E.700, E.730 e la prima serie delle E.740 (unit\u00e0 dalla 01 alla 07).\nAnche i motori di trazione e la trasmissione erano differenti; la motrice FS montava motori \"Tipo 92-250\" con Trasmissione ad asse cavo, mentre la locomotiva FNM montava motori CGE (derivati dai motori delle unit\u00e0 prototipo E.625 FS prodotte dalla OM, per i quali la CGE forn\u00ec gli equipaggiamenti elettrici) condivisi con le precedenti E.600 insieme alla trasmissione, del tipo tranviario a sospensione per il naso.\nIl circuito di trazione si presentava con un avviamento reostatico e due combinazioni di marcia, serie e parallelo. L'avviatore automatico ne permetteva il telecomando. La potenza complessiva della locomotiva era di circa 1000\u00a0kW (i due terzi di quella della E.424) e la velocit\u00e0 massima inferiore agli 80\u00a0km/h.\nIn origine le locomotive non erano dotate di intercomunicante di servizio frontale, introdotto tra il 1963 e il 1964 ed eliminato a met\u00e0 degli anni novanta.\nDal 1975 le E.610 furono equipaggiate con i dispositivi di Riscaldamento Elettrico Carrozze, a seguito dell'acquisto di quaranta carrozze dalle Ferrovie Federali Svizzere."}
{"id": "2804838", "revid": "71433", "url": "https://it.wikipedia.org/wiki?curid=2804838", "title": "Date Night", "text": ""}
{"id": "2804839", "revid": "287204", "url": "https://it.wikipedia.org/wiki?curid=2804839", "title": "Open di Francia 1989", "text": "L'Open di Francia 1989, l'88\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 29 maggio all'11 giugno 1989.\nIl singolare maschile \u00e8 stato vinto dallo statunitense Michael Chang, \nche si \u00e8 imposto sullo svedese Stefan Edberg in 5 set col punteggio di 6\u20131, 3\u20136, 4\u20136, 6\u20134, 6\u20132.\nIl singolare femminile \u00e8 stato vinto dalla spagnola Arantxa S\u00e1nchez Vicario, che ha battuto in 3 set la tedesca Steffi Graf.\nNel doppio maschile si sono imposti Jim Grabb e Patrick McEnroe.\nNel doppio femminile hanno trionfato Larisa Neiland e Nata\u0161a Zvereva. \nNel doppio misto la vittoria \u00e8 andata a Manon Bollegraf in coppia con Tom Nijssen.\nSeniors.\nSingolare maschile.\n Michael Chang ha battuto in finale Stefan Edberg 6\u20131, 3\u20136, 4\u20136, 6\u20134, 6\u20132\nSingolare femminile.\n Arantxa S\u00e1nchez Vicario ha battuto in finale Steffi Graf 7\u20136(6), 3\u20136, 7\u20135\nDoppio maschile.\n Jim Grabb / Patrick McEnroe hanno battuto in finale Mansour Bahrami / \u00c9ric Winogradsky 6\u20134, 2\u20136, 6\u20134, 7\u20136(5)\nDoppio Femminile.\n Larisa Neiland / Nata\u0161a Zvereva hanno battuto in finale Steffi Graf / Gabriela Sabatini 6\u20134, 6\u20134\nDoppio Misto.\n Manon Bollegraf / Tom Nijssen hanno battuto in finale Horacio de la Pe\u00f1a / Arantxa S\u00e1nchez Vicario 6\u20133, 6\u20137, 6\u20132\nJunior.\nSingolare ragazzi.\n Fabrice Santoro ha battuto in finale Jared Palmer, 6\u20133, 3\u20136, 9\u20137\nSingolare ragazze.\n Jennifer Capriati ha battuto in finale Eva \u0160v\u00edglerov\u00e1, 6\u20134, 6\u20130\nDoppio ragazzi.\n Johan Anderson / Todd Woodbridge\nDoppio ragazze.\n Nicole Pratt / Wang Shi-ting"}
{"id": "2804840", "revid": "110157", "url": "https://it.wikipedia.org/wiki?curid=2804840", "title": "Epistolario di San Cipriano", "text": "L'epistolario di San Cipriano \u00e8 la prima raccolta di \"epistulae\" di carattere cristiano in lingua latina. L'epistolario \u00e8 composto da 81 lettere, la maggior parte delle quali \u00e8 attribuita a San Cipriano. \nSuddivisione.\nLa raccolta di 81 lettere (59 di San Cipriano, 16 di autori vari e 6 lettere sinodali, redatte principalmente dallo stesso Cipriano) si pu\u00f2 suddividere in quattro gruppi:"}
{"id": "2804842", "revid": "125742030", "url": "https://it.wikipedia.org/wiki?curid=2804842", "title": "Onorificenze canadesi", "text": "Gli ordini, decorazioni e medaglie del Canada comprendono un complesso sistema di onorificenze dello stato del Canada, tra le quali sono compresi onori per azioni a beneficio della singola comunit\u00e0 o della patria. Il sistema di decorazioni attuale venne riformato nel 1967 con lo scopo di includere gli ordini nazionali e quelli dinastici, mentre in precedenza anche lo stato canadese (come altre parti dell'ex impero coloniale inglese), seguiva il modello inglese. Tra le decorazioni vi sono medaglie civili, militari e di campagna. Ciascuna provincia canadese o territorio distinto, inoltre, ha le proprie medaglie ed onorificenze esclusive per i residenti della propria provincia. Gli ordini provinciali, cos\u00ec come quelli nazionali, garantiscono l'uso di un post-nominale come per le onorificenze inglesi e in alcuni casi essi possono essere riportati anche nel proprio stemma personale.\nIl monarca del Canada \u00e8 identificato come capo di tutti gli ordini presenti sul territorio e come tale esso/essa \u00e8 identificato come l'unico ente che pu\u00f2 concedere gli stessi ordini. In Canada il monarca \u00e8 rappresentato da un Governatore Generale che suggerisce al sovrano la concessione delle onorificenze e che le concede fisicamente in nome dello stesso sovrano.\nMedaglie nazionali.\nMedaglie non incluse nell'ordine di precedenza.\nCerte medaglie sono riconosciute come parte del sistema onorifico canadese ma non sono incluse nell'ordine di precedenza specifico del Canada.\nMedaglie dell'ONU.\nNon inclusi nell'Ordine di precedenza.\nCerte medaglie dell'ONU sono riconosciute come parte del sistema onorifico canadese ma non sono incluse nell'ordine di precedenza specifico del Canada.\nOnorificenze e medaglie inglesi conferite prima del 1\u00ba giugno 1972.\nQualsiasi persona che, prima del 1\u00ba giugno 1972 fosse stata membro di un ordine cavalleresco inglese o avesse ricevuto una decorazione inglese o una medaglia avrebbe potuto continuare ad indossare l'insegna assieme ad un'insegna corrispondente canadese, tra le quali:\nMedaglie di servizio speciale.\nVedi in precedenza\nMedaglie dell'ONU.\nVedi in precedenza\nMedaglie della Commissione internazionale.\nVedi in precedenza\nMedaglie polari.\nVedi in precedenza\nMedaglie di servizio esemplare.\nVedi in precedenza\nMedaglie e altre decorazioni.\nVedi in precedenza"}
{"id": "2804843", "revid": "2128113", "url": "https://it.wikipedia.org/wiki?curid=2804843", "title": "Capri (serie televisiva)", "text": "Capri \u00e8 una serie televisiva italiana prodotta da Rai Fiction in collaborazione con \"Film Commission Regione Campania\" e nata da un'idea di Carlo Rossella. I protagonisti sono Gabriella Pession, Sergio Assisi, Kaspar Capparoni e Isa Danieli nelle prime due stagioni e Bianca Guaccero e Gabriele Greco nella terza. Alla prima stagione girata nel 2006, visti i buoni riscontri auditel, \u00e8 seguita una seconda nel 2008 e una terza nella primavera 2010.\nTrama.\nPrima stagione.\nVittoria Mari, bellissima psicologa milanese di ventisei anni sul punto di sposarsi con un giovane avvocato, scopre di essere stata nominata erede di una signora caprese, donna Isabella.\nLa ragazza, presa dalla curiosit\u00e0, si precipita a Capri (andando anche contro il suo fidanzato) per scoprire quale sia il suo effettivo legame con questa fantomatica contessa. Gli altri eredi sono i fratelli Massimo e Umberto Galiano, nipoti di quella donna Isabella che Vittoria non ha mai conosciuto. La giovane scopre di essere coerede di Villa Isabella, una bellissima dimora di propriet\u00e0 della defunta signora Galiano, e del contenuto di una cassetta di sicurezza. La giovane decide di visitare la villa e l\u00ec conosce la cuoca Reginella, che presta servizio in quella casa da pi\u00f9 di quarant'anni, donna decisamente partenopea e con la strana fissazione di rivolgersi al quadro della defunta donna Isabella per chiederle consigli e aiuti, a mo' di dialogo. Mentre Umberto, noto playboy dell'isola, tanto da essere soprannominato da tutti \"il Re di Capri\", \u00e8 piacevolmente incantato da Vittoria, Massimo si dimostra pi\u00f9 ostile e sospettoso nei confronti della sconosciuta.\nLa presenza di Vittoria rappresenta l'impedimento maggiore per la vendita della villa che i due fratelli, pieni di debiti, hanno promesso a Domenico Scapece, un losco individuo proprietario di un prestigioso albergo dell'isola e a sua figlia, la perfida Carolina, da sempre invaghita di Massimo ma mai pienamente corrisposta; per questo, alla fine della serie, trover\u00e0 temporaneo rifugio e consolazione con un suo vecchio amore, Sir Andrew Willford, che tenter\u00e0 di riconquistarla. Vittoria a Capri fa amicizia con l'americana Nancy e con Rossella, proprietaria di un'agenzia di viaggi, che diverranno le sue due pi\u00f9 care amiche nel corso della sua permanenza sull'isola. Quando viene aperta la cassetta di sicurezza, Vittoria scopre un segreto che cambier\u00e0 per sempre la sua esistenza. In essa \u00e8 custodita una lettera scritta da una giovane di nome Angela e indirizzata a donna Isabella. Leggendo la lettera Vittoria scopre di essere stata adottata e che Angela, figlia di Reginella, \u00e8 la donna che le ha dato la vita. La notizia sconvolge la ragazza; dopo aver lasciato il suo fidanzato, capendo di non amarlo pi\u00f9, decide di restare sull'isola per far luce sui troppi misteri che la stanno tormentando. Quando i suoi genitori adottivi ritornano da un viaggio in Australia, Vittoria dice loro di aver scoperto la verit\u00e0. Nonostante i tentativi nel convincere Vittoria di essere i suoi genitori naturali, la giovane rimane attaccata alle sue convinzioni. Il padre tenta il tutto per tutto per far tornare Vittoria a vivere a Milano, arrivando persino a mostrarle dei documenti di nascita falsi. Quando Vittoria riesce finalmente a far comprendere con la sua sincerit\u00e0 e bont\u00e0 d'animo di aver ragione, rimane a Capri come aveva sempre voluto. Inizia la sua vita caprese fidanzandosi con Umberto, che grazie a lei riesce a mettere la testa a posto, trasformandosi da playboy affermato a semplice fidanzato obbediente. Tuttavia, scoccher\u00e0 la scintilla del vero amore soltanto e unicamente con Massimo, scintilla che i due cercheranno di reprimere il pi\u00f9 possibile, nonostante la voglia di entrambi di far nascere l'amore, il vero amore. \nVittoria apre un resort all'interno di Villa Isabella: le sue peripezie, dopo il tumulto genitoriale, riguardano ora gli sconvolgimenti del suo cuore tormentato e innamorato e la preoccupazione di gestire e non mandare in bancarotta quello che sta diventando il ristorante pi\u00f9 in voga di Capri. Soltanto dopo innumerevoli problemi, la giovane riuscir\u00e0 a fidanzarsi ufficialmente con Massimo Galiano, lasciando Umberto, fin troppo provato a causa di una finta accusa di spaccio e consumo di stupefacenti perpetuata ai suoi danni dal malvagio Scapece che lo aveva persino condotto alla galera, non poco amareggiato.\nLa serie termina con il matrimonio tra Reginella e il pescatore Totonno, da sempre innamorato perso di lei, ed ora finalmente corrisposto.\nSeconda stagione.\nVittoria e Massimo sono felicemente fidanzati da tre anni e vivono a Villa Isabella con Reginella e Nicola, il figlio che lui aveva avuto da Giulia, sua defunta moglie.\nUmberto, sconvolto per il tradimento di Vittoria con suo fratello Massimo, era partito tre anni prima per un viaggio che gli consentisse di dimenticare tutto. Decide di tornare a Capri dopo essersi sposato con Ines (diva spagnola che gi\u00e0 nella prima serie aveva insidiato lo stesso Umberto, il quale incline al fascino della bellissima ragazza aveva tradito persino Vittoria). Ines dimostra fin da subito di voler mettere zizzania nel gi\u00e0 precario equilibrio familiare scosso dal ritorno di Umberto; la spagnola decide per\u00f2 di lasciare il \"Re di Capri\" dopo averlo trovato in atteggiamenti piuttosto scherzosi ma intimi con Carolina, asserendo per\u00f2 che non \u00e8 questo il vero motivo per cui vuole allontanarsi dal giovane, ma perch\u00e9 per lei l'amore che lui provava nei confronti di Vittoria non era ancora svanito, anzi, forse era ancora fin troppo presente. In seguito il ragazzo si innamorer\u00e0 di Daiana, tornata cambiatissima e fidanzata da Londra ma mai indifferente al suo primo amore, proprio Umberto. Lei non \u00e8 l'unica sorpresa, per\u00f2: si fa improvvisamente viva anche Greta, figlia che Umberto ha avuto a propria insaputa da una vecchia fiamma danese. Gli sconvolgimenti provocati dal nuovo amore (contrastato da tutti) e dall'arrivo di una improvvisa e sconosciuta figlia suscitano nel personaggio un profondo stato di incertezza, che tuttavia culminer\u00e0 in una sua grande, ma pur sempre limitata al suo eccentrico carattere, maturazione. \nUna scossa di terremoto riporta a galla una nave egizia con decine di anfore ed un presunto tesoro della principessa Nike. Il magnate e filantropo Cosimo Rizzuto, spinto da motivi non precisati, si offre di finanziare il recupero del relitto assieme ai Galiano e al loro team di sub, formatosi proprio per l'evenienza, di cui entra a far parte Lucia Proto detta \"'a lacerta\" (la lucertola), giovane ragazza con un passato difficile (dai furti fino a giungere alla violenza di suo \"padre\", vecchio compagno della mamma, che costringeva quest'ultima a prostituirsi, per poi passare anche alla figlioccia stessa, dimostrando una crudelt\u00e0 indicibile), ma carica di volont\u00e0 nel volersi a tutti i costi riscattare. A metterle i bastoni tra le ruote ci penser\u00e0 l'arrivo del tossicodipendente Dario, che la far\u00e0 perdutamente innamorare. In seguito la ragazza scoprir\u00e0 che quest'ultimo in realt\u00e0 si chiama Falco e che \u00e8 un rampollo della nobilt\u00e0 della famiglia Palmieri, nota nel campo delle acciaierie nel Nord Italia. Nonostante il sincero amore nato tra i due che ha spinto lui a smettere di drogarsi e lei ad accettare di convivere con un nobile, da sempre disprezzati dalla ragazza, la malvagit\u00e0 e la spietata realt\u00e0 di un mondo ricco e ipocrita impedir\u00e0 loro di coronare il sogno d'amore che stavano iniziando a progettare. \nDopo aver rivelato a Vittoria di aver conosciuto sua madre, Cosimo diventa sempre pi\u00f9 misterioso nei confronti della giovane: inizia a cercare un oggetto metallico non identificato (che poi si scoprir\u00e0 essere una chiave) nelle anfore antiche, lascia intendere di essere il padre di Vittoria ma poi tenta di violentarla, fino a farle credere che Massimo ha ucciso i suoi genitori e prenderla con s\u00e9, dopo aver generato la confusione pi\u00f9 totale nella sua mente e soprattutto nel suo cuore. Nel corso dell'intera serie Cosimo resta un punto interrogativo fisso a causa delle sue continue contraddizioni e menzogne, che per\u00f2 lo ritraggono agli occhi di molti come un tipo poco raccomandabile, nonostante la fama di filantropo benefattore.\nSolo nelle battute finali della vicenda si scopre che \u00e8 stato lo stesso Cosimo Rizzuto ad uccidere Angela ed il suo fidanzato Enzo: deluso dall'amore non corrisposto che egli provava proprio per Angela, si era accordato con una famiglia di malavitosi camorristi che intendevano eliminare il giovane Enzo, per colpe non sue, ma di suo padre. Nel tentativo di assassinare unicamente Enzo, Cosimo colp\u00ec anche Angela, che si gett\u00f2 davanti all'amato nel disperato tentativo di salvarlo. Rizzuto nascose tutte le prove che lo incastravano per l'omicidio in una cassetta di sicurezza e nascose la chiave in una delle anfore riportate casualmente alla luce nel relitto egizio. A distanza di anni, l'aver incontrato Vittoria ha risvegliato in lui la passione latente per Angela, tramutando quindi la stessa Vittoria nell'oggetto su cui egli riversava il proprio amore violento e malato. \nIl rapporto di Vittoria e Massimo sopravvive comunque a questo terremoto: nell'ultima puntata Cosimo cerca di sparare a Massimo con la pistola contenuta nella valigetta di sicurezza, ma Vittoria gli fa da scudo (esattamente come Angela fece con l'adorato Enzo), fortunatamente senza gravi conseguenze per lei. In quei brevi istanti, Cosimo crede che la storia si sia ripetuta nuovamente, che di nuovo la donna che egli amava fosse morta nel tentativo di eliminare il suo unico rivale in amore. Per questo, Cosimo si suicida gettandosi in mare dalla scogliera, mentre Mimmo, losco individuo assunto da Rizzuto come guardia del corpo nonch\u00e9 patrigno di Lucia e suo ossessivo ricattatore violento, viene arrestato dai carabinieri.\nA seguito delle continue discussioni matrimoniali che affliggono Totonno e Reginella, quest'ultima al termine della serie decide di divorziare dal marito per vivere il suo amore con lui in libert\u00e0, senza vincoli, come hanno fatto in passato per pi\u00f9 di quarant'anni. Degna di nota \u00e8 infine la costante presenza nell'arco della seconda stagione di donna Camilla, che viene lasciato intendere sia una possibile (ma non confermata) reincarnazione della contessa Galiano.\nTerza stagione.\nA Villa Isabella \u00e8 tornata all'improvviso donna Isabella Galiano, l'amatissima Contessa che tutti avevano creduto morta per anni e che invece era fuggita in India in cerca di una nuova vita con il suo nuovo amore, Rajiv. Reginella, dopo aver compiuto e festeggiato i suoi 80 anni, sente come se dovesse partire da questo mondo da un momento all'altro. Per ogni evenienza le lascia il timone: adesso tocca a lei occuparsi della villa e del resort. Pochissimo tempo dopo, Reginella, \"l'anima di Capri\", viene a mancare.\nEssendo poi Massimo, Umberto e Vittoria all'estero, la stravagante e leggendaria capostipite si ritrova per le mani una villa di cui non si vuole occupare e nessuno che l'aiuti. Reginella per\u00f2 sembra aver pensato a tutto, e tramite una serie di strane coincidenze a Villa Isabella piomba Carolina Scapece, vecchia arcinemica dei Galiano nonch\u00e9 fresca galeotta. Ma Carolina \u00e8 oramai una donna nuova, che aveva scritto proprio a Reginella per chiederle perdono e prometterle di espiare le proprie colpe; lo scoprire che l'anziana donna \u00e8 morta e che la contessa vuole disfarsi del resort la turba al punto di offrirsi volontaria per far tornare la Villa al suo vecchio prestigio. Rossella e Lucia si fidano di Carolina e anche Donna Isabella finisce per farlo, tuttavia a metterle i bastoni tra le ruote \u00e8 Andrea Concordia, giovane alpinista trentino, con i suoi amici Tony e Vittorio. Andrea e Carolina si erano incontrati per caso e piaciuti subito, ma gli amici scapigliati di lui, proprietari di una tenda-discoteca, la \"Tenda Berbera\", proprio sotto al ristorante, mettono a dura prova la pazienza di Carolina e gli affari di Villa Isabella, per cui lo scontro diventa inevitabile. A questo si aggiunge la cotta che Greta si prende per Andrea. Felicissima di avere la fiducia di una Galiano, infatti, Carolina non osa avvicinarsi troppo al bel trentino, nonostante il crescente amore nei suoi confronti. Come se questo non bastasse, Andrea nasconde a tutti di avere la sclerosi multipla, ed anche quando le cose tra loro due vanno bene il ragazzo fa di tutto per proteggere la sua donna da quello che lui considera un futuro da infermiera a tempo pieno. L'amore tra Carolina e Andrea non sar\u00e0 certo facile da affermarsi, ma le varie peripezie portano, fortunatamente, a un lieto fine: nell'ultima puntata Carolina fugge dall'altare poco prima di sposare il suo ex compagno di classe delle scuole medie Romeo Veralli e decide di coronare senza pi\u00f9 imporsi limiti il suo sogno d'amore con Andrea. Nel finale, tutti i protagonisti di questa terza ed ultima stagione danzano sulle note di \"Malafemmena\".\nProduzione.\nPrima stagione.\nNella prima stagione troviamo Paola Pascolini come scrittrice, mentre Dino e Filippo Gentili, Aida Mangia, Anna Mittone e Meiranda Pisione sono stati selezionati per la sceneggiatura. La regia \u00e8 invece stata affidata a Enrico Oldoini, con l'aiuto di Francesca Marra.\nL'ultima puntata ha registrato l'ascolto di 7.889.000, 29,36% share\nSeconda stagione.\nNella seconda stagione troviamo Paola Pascolini per il soggetto di serie. Insieme a lei Aida Mangia, Filippo e Dino Gentili. Per le sceneggiature troviamo ancora Miranda Pisione con Massimo Russo e Giovanna Caico. Cambia invece la regia che va nelle mani di Andrea Barzini e Giorgio Molteni.\nL'ultima puntata ha registrato l'ascolto di 6.703.000, 25,91% share\nTerza stagione.\nNella terza stagione troviamo Paola Pascolini per il soggetto di serie. La regia, invece, va nelle mani di Francesca Marra e Dario Acocella. \u00c8 stata scritta con Dino Gentili, Filippo Gentili, Aida Mangia e con le sceneggiature di Aida Mangia, Dino Gentili, Filippo Gentili, Massimo Torre e Silvia Margherita. Le musiche sono di Peppino di Capri, come nelle precedenti stagioni.\nL'ultima puntata ha registrato l'ascolto di 5.989.000, 21,35% share\nPersonaggi.\nLe vicende di questa serie televisiva ruotano soprattutto attorno a Vittoria e i due fratelli Galiano Massimo e Umberto, Reginella e i loro amici. Spesso gli episodi presentano delle storie minori legate ad ospiti della villa.\nNella seconda stagione il plot derivante dal ritrovamento delle anfore introduce Cosimo Rizzuto, che ha grande spazio nella storia, i personaggi di Lucia e Greta ed altri. Tolte queste ultime, i nuovi personaggi terminano il loro percorso con la fine della serie.\nNella terza serie i protagonisti non sono pi\u00f9 Vittoria, Reginella e i fratelli Galiano, essendosi gli interpreti rifiutati di partecipare, ma una redenta Carolina Scapece e la Donna Isabella zia di Massimo e Umberto. Resta la gran parte dei comprimari con l'aggiunta di nuovi protagonisti. L'impianto narrativo \u00e8 pi\u00f9 corale che in precedenza, pur ruotando attorno a Carolina, Isabella e Andrea Concordia.\nLuoghi delle riprese.\n\"Villa Isabella\" non si trova in realt\u00e0 a Capri ma a Raito, situato alle spalle di Marina di Vietri sul Mare. L'edificio si chiama \"Villa Guariglia\". Alcune delle riprese della Grotta Azzurra non sono state girate a Capri ma nella Grotta dello Smeraldo nel comune di Conca dei Marini. Il porto dove attraccano i gozzi di Umberto e Massimo in realt\u00e0 non \u00e8 Marina Grande, ma il porto di Sorrento. Una scena in spiaggia del terzo episodio della prima serie \u00e8 stata girata al complesso turistico \"Bikini\" di Vico Equense, come si vede scritto sulla scogliera durante la scena in acqua."}
{"id": "2804844", "revid": "292162", "url": "https://it.wikipedia.org/wiki?curid=2804844", "title": "Epistulae (San Cipriano)", "text": ""}
{"id": "2804846", "revid": "643494", "url": "https://it.wikipedia.org/wiki?curid=2804846", "title": "Luigi Capuano", "text": "Biografia.\nNato a Napoli nel 1904, frequent\u00f2 l'Accademia Aeronautica di Pozzuoli, acquisendo il brevetto di pilota; partecip\u00f2 alla seconda guerra mondiale nell'Aeronautica Militare, esperienza che influenzer\u00e0 la sua futura attivit\u00e0 di sceneggiatore e regista.\nNel dopoguerra si trasfer\u00ec a Roma, dove inizi\u00f2 la sua attivit\u00e0 di sceneggiatore e regista, specializzandosi nel filone dei melodrammi sentimentali \"strappalacrime\", molti dei quali ambientati a Napoli, spesso prendendo spunto per i soggetti dei film da canzoni di successo dell'epoca; successivamente diresse varie pellicole di tematiche peplum, cappa e spada, western, chiudendo la sua attivit\u00e0 agli inizi degli anni settanta."}
{"id": "2804847", "revid": "287204", "url": "https://it.wikipedia.org/wiki?curid=2804847", "title": "Open di Francia 1988", "text": "L'Open di Francia 1988, l'87\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 23 maggio al 5 giugno 1988.\nIl singolare maschile \u00e8 stato vinto dallo svedese Mats Wilander, \nche si \u00e8 imposto sul francese Henri Leconte in 3 set col punteggio di 7\u20135, 6\u20132, 6\u20131.\nIl singolare femminile \u00e8 stato vinto dalla tedesca Steffi Graf, che ha battuto in 2 set e senza concedere un game la bielorussa Nata\u0161a Zvereva.\nNel doppio maschile si sono imposti Andr\u00e9s G\u00f3mez e Emilio S\u00e1nchez Vicario.\nNel doppio femminile hanno trionfato Martina Navr\u00e1tilov\u00e1 e Pam Shriver. \nNel doppio misto la vittoria \u00e8 andata a Lori McNeil in coppia con Jorge Lozano.\nSeniors.\nSingolare maschile.\n Mats Wilander ha battuto in finale Henri Leconte 7\u20135, 6\u20132, 6\u20131\nSingolare femminile.\n Steffi Graf ha battuto in finale Nata\u0161a Zvereva 6\u20130, 6\u20130\nDoppio maschile.\n Andr\u00e9s G\u00f3mez / Emilio S\u00e1nchez Vicario hanno battuto in finale John Fitzgerald / Anders J\u00e4rryd 6\u20133, 6\u20137, 6\u20134, 6\u20133\nDoppio Femminile.\n Martina Navr\u00e1tilov\u00e1 / Pam Shriver hanno battuto in finale Claudia Kohde Kilsch / Helena Sukov\u00e1 6\u20132, 7\u20135\nDoppio Misto.\n Lori McNeil / Jorge Lozano hanno battuto in finale Brenda Schultz / Michiel Schapers 7\u20135, 6\u20132\nJunior.\nSingolare ragazzi.\n Nicol\u00e1s Pereira ha battuto in finale Magnus Larsson, 7\u20136, 6\u20133\nSingolare ragazze.\n Julie Halard ha battuto in finale Andrea Farley, 6\u20132, 4\u20136, 7\u20135\nDoppio ragazzi.\n Jason Stoltenberg / Todd Woodbridge\nDoppio ragazze.\n Alexia Dechaume / Emmanuelle Derly"}
{"id": "2804854", "revid": "2153673", "url": "https://it.wikipedia.org/wiki?curid=2804854", "title": "Luigi Ferrajoli", "text": "Biografia.\nIl 16 novembre 1962 consegu\u00ec la laurea in Giurisprudenza presso l'Universit\u00e0 degli Studi di Roma \"La Sapienza\".\nTra il 1962 e il 1965 ottenne tre borse di studio annuali e cos\u00ec pot\u00e9 proseguire i suoi studi di diritto, di logica, di filosofia della scienza, di filosofia analitica e di analisi del linguaggio al seguito di Norberto Bobbio, di cui \u00e8 il principale allievo.\nSin dalla fine degli anni Settanta ha partecipato a molte battaglie civili, scrivendo articoli su giornali e riviste, in particolare sul quotidiano \u201cIl Manifesto\u201d, tenendo conferenze e partecipando a innumerevoli dibattiti e convegni.\nDopo il 1975 e per tutti gli anni Ottanta s'impegn\u00f2 attivamente in difesa delle garanzie penali e processuali contro il diritto penale d'eccezione e contro le deviazioni inquisitorie che in Italia caratterizzarono la risposta emergenziale al terrorismo. Dall'analisi e dalla critica di quell'esperienza nacque il libro \"Diritto e ragione. Teoria del garantismo penale\", pubblicato nel 1989 per i tipi dell'editore Laterza e ormai giunto alla 10\u00aa edizione.\nHa partecipato, in qualit\u00e0 di componente del collegio giudicante, a numerose sessioni del c.d. \"Tribunale permanente dei popoli (TPP)\", tribunale d'opinione esplicitamente concepito e praticato come tribunale supplente di una giurisdizione internazionale mancante, fondato da Lelio Basso alla fine degli anni Settanta sul modello del c.d. \"Tribunale Russel\".\nDal 26 luglio 2006 al 31 marzo 2008 fu membro della \"Commissione di studio per la riforma del codice penale\" istituita presso il Ministero della Giustizia con D.M. 27 luglio 2006 e presieduta da Giuliano Pisapia (c.d. \"Commissione Pisapia\").\nIn magistratura.\nIn magistratura dal 15 marzo 1967, fino al 30 novembre 1975 esercit\u00f2 le funzioni di giudice in materia penale, civile, di famiglia e di lavoro presso la pretura mandamentale di Prato.\nNegli anni Sessanta partecip\u00f2 attivamente alla fondazione di Magistratura Democratica (MD), associazione di giovani magistrati impegnati nella ridefinizione di un ruolo garantista della giurisdizione ancorato ai principi della Costituzione, fino ad allora rimasti sostanzialmente ignorati dalla giurisprudenza dominante, e all'uso politico della giustizia.\nIl 1\u00ba dicembre 1975 si dimise dalla magistratura e prese servizio come professore ordinario nell'Universit\u00e0 degli Studi di Camerino.\nCarriera accademica.\nL'11 ottobre 1969, a 29 anni, consegu\u00ec l'abilitazione alla libera docenza in \"Filosofia del diritto\", presentando un originale lavoro dal titolo \"Teoria assiomatizzata del diritto. Parte generale\", in cui, per la prima volta nella storia del pensiero giuridico, vengono impiegati il metodo assiomatico e la logica proposizionale per la costruzione di una teoria del diritto.\nDal 1970 al 1975 fu professore incaricato di \"Teoria generale del diritto\" nella Facolt\u00e0 di Giurisprudenza dell'Universit\u00e0 degli Studi di Camerino.\nDal 1\u00ba dicembre 1975 al 1\u00ba novembre 2003 fu professore ordinario nell'Universit\u00e0 degli Studi di Camerino, dove insegn\u00f2 \"Filosofia del diritto\" e \"Teoria generale del diritto\".\nNel triennio 1976-1979 fu preside della Facolt\u00e0 di Giurisprudenza dell'Universit\u00e0 degli Studi di Camerino.\nNel quadriennio 1976-1980 fu prorettore dell'Universit\u00e0 degli Studi di Camerino.\nNegli anni 1980-1983, 1988-1990, 1994-1996 fu Direttore dell'Istituto di studi storico-giuridici, filosofici e politici della Facolt\u00e0 di Giurisprudenza dell'Universit\u00e0 di Camerino.\nDal 1\u00ba novembre 2003 al 31 ottobre 2010 fu professore ordinario di \"Filosofia del diritto\" e \"Teoria generale del diritto\" nella Facolt\u00e0 di Giurisprudenza dell'Universit\u00e0 degli Studi Roma Tre.\nDal 28 gennaio 2014 \u00e8 professore emerito di \"Filosofia del diritto\" presso l'Universit\u00e0 degli Studi Roma Tre.\n\"Principia iuris\". Teoria del diritto e della democrazia.\nNel 2007 diede alle stampe l'opera \"Principia iuris. Teoria del diritto e della democrazia\", lavoro monumentale di quasi 3.000 pagine e diviso in tre volumi, rispettivamente dedicati alla \"Teoria del diritto\", alla \"Teoria della democrazia\" e alla \"Sintassi del diritto\".\nNel primo volume di \"Principia iuris\" (\"Teoria del diritto\") viene esposta una complessa e sofisticata teoria del diritto. Si tratta di una teoria del diritto formalizzata, perch\u00e9 costruita impiegando il metodo assiomatico, e formale, perch\u00e9 si limita a definire concetti, a identificare le relazioni sintattiche tra essi intercorrenti e ad analizzare le strutture formali degli ordinamenti, senza nulla dire sui loro concreti contenuti normativi (oggetto di studio da parte delle discipline giuridiche positive), n\u00e9 sulla loro giustizia o ingiustizia (oggetto di studio da parte della critica politica e della filosofia della giustizia), n\u00e9 su come essi di fatto funzionano (oggetto di studio da parte della sociologia del diritto).\nNel secondo volume di \"Principia iuris\" (\"Teoria della democrazia\") viene disegnato un preciso modello teorico di democrazia, non limitato alla sola accezione \"formale\" della stessa, ma esteso alla sua dimensione \"sostanziale\", rappresentata dai limiti e vincoli imposti ai poteri pubblici e privati, rispettivamente, dai diritti di libert\u00e0 e dai diritti sociali. Secondo tale modello teorico, infatti, la democrazia costituzionale si articola in quattro dimensioni (politica, civile, liberale, sociale), corrispondenti ad altrettante classi di diritti fondamentali costituzionalmente stabiliti: i diritti politici, civili, di libert\u00e0 e sociali. Di questi, mentre i diritti politici e civili rappresentano le \"forme\" di autonomia (politica e negoziale) in cui si concreta la democrazia e le decisioni, pubbliche e private, che in essa vengono adottate, i diritti di libert\u00e0 e sociali rappresentano invece i limiti e i vincoli di \"sostanza\" o \"contenuto\" a quelle stesse decisioni di autonomia (politica e negoziale) che dei diritti politici e civili sono esercizio.\nNel terzo volume di \"Principia iuris\" (\"Sintassi del diritto\"), dedicato all'assiomatizzazione della teoria del diritto, sono disegnate la sintassi logica del discorso teorico e delle complesse strutture degli ordinamenti giuridici che ne formano l'oggetto. In base al metodo assiomatico adottato, tutti i termini e tutte le tesi della teoria, fatta eccezione per un numero limitato di termini e di tesi primitive (cc.dd. \"postulati\"), sono gli uni definiti mediante altri termini teorici e le altre dedotte da altre tesi della teoria sulla base di regole di formazione e di trasformazione previamente stabilite. Si tratta di un complesso linguaggio simbolico, costituito da formule e calcoli, che permette la ricostruzione rigorosa dell'intero linguaggio teorico-giuridico, la massima semplificazione dei concetti assieme alla massima chiarezza e capacit\u00e0 esplicativa, l'interna coerenza del discorso senza le molte aporie e ambiguit\u00e0 del comune linguaggio giuridico e, infine, l'esposizione al controllo logico di tutte le tesi dimostrate.\nRiconoscimenti accademici e onorificenze istituzionali.\nPer la sua intensa attivit\u00e0 di studioso, di giurista, di filosofo e teorico del diritto, nel corso degli anni Luigi Ferrajoli \u00e8 stato insignito, soprattutto in paesi di lingua latino-americana, di numerosi riconoscimenti istituzionali e accademici, tra cui:\n1) il titolo di \"\"doctor honoris causa\u00a0de la Universidad de Buenos Aires\", conferito nella Facultad de Derecho, con \"laudatio\" di Eugenio Ra\u00fal Zaffaroni, nell'anno 1997;\n2) il titolo di \"doctor honoris causa\u00a0de la Universidad de Lomas de Zamora\", conferito nella Facultad de Derecho, con \"laudatio\" di Juan Pegoraro, nell'anno 2005;\n3) il titolo di \"doctor honoris causa\u00a0de la Universidad Nacional de La Plata\", conferito nella Facultad de Derecho, con \"laudatio\" di Ra\u00fal Zaffaroni, nell'anno 2005;\n4) il titolo di \"doctor honoris causa\u00a0de la Universidad de Rosario\"\", conferito nella Facultad de Derecho dell'Universit\u00e0 di Rosario (Argentina), con \"laudatio\" di Daniel Erbetta, nell'anno 2007;\n5) il titolo di \"profesor distinguido\" presso l'I.T.A.M. (Insitituto Tecnol\u00f3gico Aut\u00f3nomo de M\u00e9xico), conferito a Ciudad de M\u00e9xico, nell'anno 2007;\n6) il \"Premio Internacional de Investigaci\u00f3n en Derecho \u201cHector Fix-Zamudio\u201d\" dell'Istituto de Investigaci\u00f3nes Juridicas de la Universidad Naxional Aut\u00f3noma de M\u00e9xico; riconoscimento conferito a Ciudad Universitaria, nell'anno 2007, \u201c\"como reconocimiento a su extraordinaria labor que lo ha distinguido por realizar aportaciones originales y sobresalientes en el campo del derecho\"\u201d;\n7) il titolo di \"doctor honoris causa de la Universidad de la Repubblica del Uruguay\", conferito nell'anno 2008, con \"laudationes\" dei proff. Milton Cairoli (penalista) e Oscar Sarlo (filosofo del diritto);\n8) il titolo di \"Consejero honorario \"de la Asociaci\u00f3n Interamericana de Defensorias Publicas\", conferito a Buenos Aires (Argentina), nell'anno 2008;\n9) il titolo di \"doctor honoris causa\u00a0de la Universidad de Castilla La Mancha\", conferito nell'anno 2009 a Toledo (Spagna), nella Facultad de Derecho de la Universidad de Castilla La Mancha, con \"laudatio\" del prof. Luis Prieto Sanchis;\n10) il titolo di \"doctor honoris causa de l'Instituto Nacional de Ciencias Penales (INACIPE) de Ciudad de M\u00e9xico\", conferito in Ciudad de M\u00e9xico, il 9 febbraio 2010, con \"laudatio\" del prof. Pedro Salazar Ugarte;\n11) il titolo di \"doctor honoris causa de la Universidad Nacional del Litoral\", conferito a Santa Fe de la Vera Cruz (Argentina) nell'anno 2010, con \"laudatio\" del Rector Albor Angel Cantard;\n12) il titolo di \"doctor honoris causa dell'Academia Brasileira de Direito Constitucional\"\", conferito a Curitiba (Brasile), nell'anno 2010;\n13) il titolo di \"\"doctor honoris causa de la Universidad de Valpara\u00edso\", conferito a Valpara\u00edso (Cile), nell'anno 2011, con \"laudatio\" del prof. dr. Augustin Squella, \u201c\"en atenci\u00f3n a su relevante contribuci\u00f3n al desarrollo de un modelo normativo de la democracia constitucional y a la reflexi\u00f3n jur\u00eddica en torno a la garant\u00edas de los derechos constitucionales\"\u201d; \n14) il titolo di \"profesor honorario de la Universidad Andina Sim\u00f3n Bol\u00edvar\", conferito a San Francisco de Quito (Ecuador), nell'anno 2011, con \"laudatio\" del prof. dr. Ernesto Alb\u00e1n G\u00f3mez;\n15) la \"medalla doctoral U.E.S.S.\"\", conferita a Samborond\u00f3n (Ecuador), nell'anno 2011, con \"laudatio\" del prof. dr. Galo Garc\u00eda Feraud, \u201c\"en m\u00e9rito a su distinguida trajectoria humanista y por su contribuci\u00f3n a la cultura jur\u00eddica universal\"\u201d;\n16) l'onorificenza della \"conderaci\u00f3n de la Orden al M\u00e9rito Constitucional\", conferita dal plenum della Corte costituzionale dell'Ecuador nell'anno 2011;\n17) l'onorificenza di \"huespes de onor de la Ciudad de Santiago de Guayaquil\", conferita a Guayaquili (Ecuador), nell'anno 2011;\n18) il titolo di \"professor ad honorem\" dell'Instituto de la Judicatura Federal - Escuela Judicial, conferito in M\u00e9xico, Distrito Federal, nell'anno 2012, \u201c\"por sus aportaciones al constitucionalismo, a la efectiva realizaci\u00f3n de los derechos humanos y al ejercicio de la jurisdicci\u00f3n en el Estato Consititucional de Derecho, ejes fundamentales de la transformaci\u00f3n democratica latinoamericana\";\"\n19) il titolo di \"\"doctor honoris causa de la Universidad Nacional de C\u00f3rdoba en Filosofia y Humanidades\", conferito a C\u00f3rdoba (Argentina) nell'anno 2012, con \"laudatio\" del prof. Ricardo Caracciolo;\n20) il titolo di \"doctor honoris causa de la Universidad Nacional de Tucuman\"\", conferito nella citt\u00e0 di San Miguel de Tucuman (Argentina), nell'anno 2012, con \"laudatio\" della prof. Alicia Freidenberg;\n21) l'onorificenza della \"medalla de honor del Congreso de la Republica del Peru, en el grado de Caballero\", conferita a Lima (Per\u00f9), nell'anno 2013 per \"\"sus importantes contribuciones como jurista i fil\u00f3sofo del derecho contemporaneo\";\n22) il titolo di \"doctor honoris causa de la Universidad Catolica del Peru\", conferito a Lima (Per\u00f9), nell'anno 2013, con \"laudatio\" del prof. C\u00e9sar Landa Arroyo;\n23) il titolo di \"doctor honoris causa de la Universidad Nacional de San Agustin de Arequipa\", conferito in Arequipa (Per\u00f9), nell'anno 2013, con \"laudatio\" del prof. P.E. Javier Lizarraga Lazo;\n24) il titolo di \"doutor honoris causa do Instituto Superior do Minist\u00e9rio Publico\", conferito a Rio de Janeiro (Brasile) nell'anno 2013, con \"laudatio\" del dr. Alexander Araujo de Souza, per la \u201c\"imensa contribucao cientifica prestada para o desenvolvimento, em ambito nacional e internacional, das disciplinas Teoria General do direito e Filosofia do direito\"\u201d;\n25) il titolo di \"doutor honoris causa de la Universidade Gama Filho di Rio de Janeiro\"\", conferito a Rio de Janeiro (Brasile), nell'anno 2013, con \"laudatio\" del prof. Luis Gustavo Grandinetti;\n26) il titolo di \"professore emerito\", conferito dal Ministro dell'Istruzione, dell'Universit\u00e0 e della Ricerca il 28 gennaio 2014;\n27) il titolo di \"doctor honoris causa de la Universidad Nacional Mayor de San Marcos de Lima\", conferito a Lima (Per\u00f9), nell'anno 2014;\n28) il titolo di \u201c\"doctor honoris causa de la Universidad Privada Antenor Orrego (UPAO) de Trujillo\", conferito a Trujillo (Per\u00f9), nell'anno 2014;\n29) il titolo di \"profesor emerito de la Unidad Academica de Jurisprudencia, Ciencias Sociales y Politicas de la Universidad Catolica de Cuenca\", conferito a Cuenca (Ecuador), nell'anno 2014;\n30) l'onorificenza di \"huespes de honor de la ciudad Autonoma de Buenos Aires\", conferita dalla Legislatura de la Ciudad Autonoma de Buenos Aires (Argentina) nell'anno 2015\n31) il titolo di \"doctor honoris causa de la Universidad Nacional de Cuyo\", conferito a Mendoza (Argentina), nell'anno 2015;\n32) il titolo di \"doctor honoris causa de la Universidad Santo Tomas\", conferito a Tunja (Colombia), nell'anno 2015;\n33) il titolo di \"doctor honoris causa de la Universidad Libre de Bogot\u00e0\", conferito a Bogot\u00e0 (Colombia), nell'anno 2015, perch\u00e9 \"el se\u00f1or Luigi Ferrajoli, como profesor, acad\u00e9mico, intelectual y te\u00f3rico del derecho, de la ciencia pol\u00edtica, de la democracia, de los derechos humanos y de la filosof\u00eda, ha contribuido de manera paradigm\u00e1tica y cr\u00edtica al debate en pro del bienestar de los habitantes del orbe\".\n34) il titolo di \"doctor honoris causa\u00a0de la Universidad Nacional del Altiplano de Puno\"\", conferito nella Facultad de Ciencias Jur\u00eddicas y Pol\u00edticas, con \"laudatio\" di Boris G. Espez\u00faa Salm\u00f3n, nell'anno 2022;\nOpere principali.\nLuigi Ferrajoli ha pubblicato pi\u00f9 di 500 saggi, in riviste e opere collettanee.\n\u00c8 inoltre autore di pi\u00f9 di 30 libri, di cui molti tradotti in diverse lingue straniere, tra cui:\n1)\n2)\n3)\n4)\n5)\n6)\n7)\n8)\n9)\n10)\n11)\n12)\n13)\n14) \n15)\n16)\n17) \n18)\n19)\n20)\n21)\n22)\n23)\n24)\n25)\n26)\n27) \n28)\n29)\n30)\n31)\n32)\n33)\n34)"}
{"id": "2804856", "revid": "1149807", "url": "https://it.wikipedia.org/wiki?curid=2804856", "title": "Baka to test to sh\u014dkanj\u016b", "text": ", spesso abbreviato in Bakatesto, \u00e8 una serie di light novel scritta da Kenji Inoue e illustrata da Yui Haga, la cui pubblicazione \u00e8 iniziata il 29 gennaio 2007 e si \u00e8 conclusa il 30 marzo 2015.\nUn adattamento manga illustrato da Mosuke Mattaku \u00e8 stato serializzato sulla rivista \"Sh\u014dnen Ace\", edita da Kadokawa Shoten, dal 25 aprile 2009 al 26 luglio 2016 e in seguito raccolto in 13 volumi \"tank\u014dbon\". Una serie televisiva anime in due stagioni \u00e8 stata prodotta da Media Factory e animata da Silver Link con la regia di Shin \u014cnuma. La prima stagione \u00e8 stata trasmessa dal 7 gennaio al 31 marzo 2010, mentre la seconda dall'8 luglio al 30 settembre 2011.\nTrama.\nLa trama si svolge all'interno dell', dove la vita scolastica degli studenti \u00e8 fortemente condizionata dai loro risultati e voti. Come incentivo allo studio, gli studenti sono stati separati in sei classi equipaggiate con strutture via via pi\u00f9 scadenti (in ordine discendente, dalla A alla F) a seconda dei loro risultati in un test d'ingresso. All'interno della scuola, gli studenti, supervisionati da un professore, possono evocare delle piccole creature (rappresentati miniature dello studente stesso), chiamate , che sono pi\u00f9 o meno potenti a seconda del punteggio e dei voti dello studente.\nIl protagonista, Akihisa Yoshii, e numerosi suoi amici, vengono smistati nella peggiore delle classi, la F; tra essi, anche Mizuki Himeji, studentessa timida ma estremamente dotata, che supera il test d'ingresso con il minimo del punteggio, venendo costretta ad abbandonare a causa di un malore. La storia si fonda sulla scalata della classe F nei ranghi della scuola: attraverso delle particolari guerre organizzate tra le classi, \u00e8 infatti possibile guadagnare strutture migliori, strappandole alla classe sconfitta.\nDifferenze tra le versioni.\nLe versioni anime e manga si differenziano tra loro per il modo in cui la storia viene sviluppata e gli elementi a cui viene data maggiore enfasi. L'anime \u00e8 strutturato in modo da dare maggiore importanza alle scene comiche ed allo sviluppo dei singoli personaggi, mentre il manga si focalizza principalmente sulla commedia romantica e sugli scontri tra classi (essendo in questo pi\u00f9 fedele alla trama della light novel). Per questi motivi, la storia raramente segue lo stesso filone tra le due versioni, che procedono in modo praticamente indipendente.\nTerminologia.\nSh\u014dkanj\u016b.\nUno \u00e8 una miniatura dello studente che la possiede e comanda, evocata tramite una parola pronunciata dallo studente stesso, \"Summon!\". Gli sh\u014dkanj\u016b possono scontrarsi fra loro, e la loro potenza \u00e8 determinata dal punteggio ottenuto dagli studenti negli esami, che servono loro anche per recuperare i punti persi durante gli scontri. Se uno sh\u014dkanj\u016b viene sconfitto raggiungendo 0 punti, lo studente \u00e8 costretto a sostenere delle lezioni di recupero. Tuttavia, gli sh\u014dkanj\u016b possono essere evocati solo in presenza e con l'autorizzazione di un professore, che determiner\u00e0 anche lo spazio in cui le creature potranno muoversi.\nLo sh\u014dkanj\u016b del protagonista, Akihisa, \u00e8 l'unico in grado di toccare fisicamente gli oggetti, e per questo \u00e8 anche l'unico in grado di far sentire al suo studente il dolore che prova.\nEsame.\nAttraverso gli , gli studenti possono guadagnare o recuperare punti per il proprio sh\u014dkanj\u016b rispondendo alle domande di una verifica. Le verifiche possono ricoprire qualsiasi materia, e faranno guadagnare punti allo studente a seconda della materia e delle risposte corrette. Tali punti verranno utilizzati durante gli scontri degli sh\u014dkanj\u016b per prevalere sugli avversari.\nClasse.\nL'Accademia Fumizuki \u00e8 suddivisa in sei classi, in cui vengono smistati gli studenti a seconda del punteggio da loro ottenuto nell'esame d'ingresso annuale. Le varie classi hanno strutture di livelli differenti:\nMedia.\nAnime.\nUn adattamento anime prodotto dallo studio d'animazione Silver Link e diretto da Shin \u014cnuma fu trasmesso in Giappone tra il 7 gennaio e il 31 marzo 2010. Il 4 marzo 2010 Funimation Entertainment annunci\u00f2 di aver acquisito i diritti per il Nord America e trasmise in streaming in simulcast la serie con audio originale e sottotitoli in inglese alcuni giorni dopo la trasmissione giapponese con il titolo \"Baka and Test \u2013 Summon the Beasts\". Due episodi OAV intitolati \"Baka to test to sh\u014dkanj\u016b: matsuri\" furono pubblicati in BD e DVD per due uscite: il primo il 23 febbraio 2011 e il secondo il 30 marzo 2011. Entrambi gli OAV sono stati pubblicati con 2\u20133 differenti sequenze utilizzate per la sigla di chiusura. Una seconda stagione, intitolata \"Baka to test to sh\u014dkanj\u016b ni!\", inizi\u00f2 la messa in onda in Giappone nel luglio 2011. Il 29 novembre 2011 Animax Asia acquis\u00ec l'anime per la premi\u00e8re della prima stagione. Il 6 maggio 2012 Animax Asia ritrasmise l'anime come parte dello show \"Shonen Sunday\". Il 12 luglio 2012 AXN Asia, la rete televisiva \"sorella\" di Animax Asia, inizi\u00f2 la trasmissione della prima stagione nelle Filippine come sua programmazione esclusiva. Al 25 luglio 2012 Animax Asia ha annunciato che avrebbe trasmesso la seconda stagione dal 16 agosto 2012 con il titolo \"Baka and Test: Summon the Beasts 2\" e che gli OAV sarebbero stati trasmessi il 4 e il 5 settembre 2012.\nLa prima stagione fa uso di tre brani musicali come sigle, uno in apertura e due in chiusura d'episodio. La sigla di apertura \u00e8 \"Perfect-area Complete!\" di Natsuko Aso, composta da Kenichi Maeyamada. Il primo tema usato in chiusura \u00e8 \"Baka Go Home\" di Milktub e BakaTest All Stars, mentre il secondo \u00e8 \"Hare Tokidoki Egao\" di Hitomi Harada, Kaori Mizuhashi, Emiri Kat\u014d e Tomomi Isomura. Per la serie OAV \"Matsuri\" la sigla di apertura usata \u00e8 di Natsuko Aso, mentre di Milktub \u00e8 stato usato in chiusura. Per la seconda stagione come sigla di apertura \u00e8 stato utilizzato il brano di Larval Stage Planning, composta dalle cantanti di I've Sound Airi Kirishima, Nami Maisaki e Rin Asami. In chiusura \u00e8 stato usato invece il brano di Natsuko Aso.\nVideogioco.\nUn videogioco per PlayStation Portable intitolato \"Baka to test to sh\u014dkanj\u016b Portable\" fu pubblicato il 13 dicembre 2012 in edizione regolare e limitata con box set."}
{"id": "2804861", "revid": "287204", "url": "https://it.wikipedia.org/wiki?curid=2804861", "title": "Open di Francia 1987", "text": "L'Open di Francia 1987, l'86\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 25 maggio al 7 giugno 1987.\nIl singolare maschile \u00e8 stato vinto dallo ceco Ivan Lendl, \nche si \u00e8 imposto sullo svedese Mats Wilander in 4 set col punteggio di 7\u20135, 6\u20132, 3\u20136, 7\u20136(3).\nIl singolare femminile \u00e8 stato vinto dalla tedesca Steffi Graf, che ha battuto in 3 set la statunitense Martina Navr\u00e1tilov\u00e1.\nNel doppio maschile si sono imposti Anders J\u00e4rryd e Robert Seguso.\nNel doppio femminile hanno trionfato Martina Navr\u00e1tilov\u00e1 e Pam Shriver. \nNel doppio misto la vittoria \u00e8 andata a Pam Shriver in coppia con Emilio S\u00e1nchez Vicario.\nSeniors.\nSingolare maschile.\n Ivan Lendl ha battuto in finale Mats Wilander 7\u20135, 6\u20132, 3\u20136, 7\u20136(3)\nSingolare femminile.\n Steffi Graf ha battuto in finale Martina Navr\u00e1tilov\u00e1 6\u20134, 4\u20136, 8\u20136\nDoppio maschile.\n Anders J\u00e4rryd / Robert Seguso hanno battuto in finale Guy Forget / Yannick Noah 6\u20137, 6\u20137, 6\u20133, 6\u20134, 6\u20132\nDoppio Femminile.\n Martina Navr\u00e1tilov\u00e1 / Pam Shriver hanno battuto in finale Steffi Graf / Gabriela Sabatini 6\u20132, 6\u20131\nDoppio Misto.\n Pam Shriver / Emilio S\u00e1nchez Vicario hanno battuto in finale Lori McNeil / Sherwood Stewart 6\u20133, 7\u20136(4)"}
{"id": "2804867", "revid": "287204", "url": "https://it.wikipedia.org/wiki?curid=2804867", "title": "Open di Francia 1986", "text": "L'Open di Francia 1986, l'85\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 26 maggio all'8 giugno 1986. Il singolare maschile \u00e8 stato vinto dallo ceco Ivan Lendl, che si \u00e8 imposto sullo svedese Mikael Pernfors in 3 set col punteggio di 6\u20133, 6\u20132, 6\u20134. Il singolare femminile \u00e8 stato vinto dalla statunitense Chris Evert, che ha battuto in 3 set la connazionale Martina Navr\u00e1tilov\u00e1. Nel doppio maschile si sono imposti John Fitzgerald e Tom\u00e1\u0161 \u0160m\u00edd. Nel doppio femminile hanno trionfato Martina Navr\u00e1tilov\u00e1 e Andrea Temesv\u00e1ri. Nel doppio misto la vittoria \u00e8 andata a Kathy Jordan in coppia con Ken Flach.\nSeniors.\nSingolare maschile.\n Ivan Lendl ha battuto in finale Mikael Pernfors, 6\u20133, 6\u20132, 6\u20134\nSingolare femminile.\n Chris Evert ha battuto in finale Martina Navr\u00e1tilov\u00e1, 2\u20136, 6\u20133, 6\u20133\nDoppio maschile.\n John Fitzgerald / Tom\u00e1\u0161 \u0160m\u00edd hanno battuto in finale Stefan Edberg / Anders J\u00e4rryd, 6\u20133, 4\u20136, 6\u20133, 6\u20137(4), 14\u201312\nDoppio Femminile.\n Martina Navr\u00e1tilov\u00e1 / Andrea Temesv\u00e1ri hanno battuto in finale Steffi Graf / Gabriela Sabatini, 6\u20131, 6\u20132\nDoppio Misto.\n Kathy Jordan / Ken Flach hanno battuto in finale Rosalyn Fairbank Nideffer / Mark Edmondson, 3\u20136, 7\u20136(3), 6\u20133"}
{"id": "2804868", "revid": "56620", "url": "https://it.wikipedia.org/wiki?curid=2804868", "title": "Francois Duchable", "text": ""}
{"id": "2804875", "revid": "119337536", "url": "https://it.wikipedia.org/wiki?curid=2804875", "title": "Vita di Cavour", "text": "Vita di Cavour \u00e8 uno sceneggiato televisivo RAI trasmesso dal 5 al 26 marzo 1967, dedicato alla vita di Camillo Benso Conte di Cavour.\nLo sceneggiato \u00e8 stato diretto da Piero Schivazappa, su sceneggiatura di Giorgio Prosperi, con la consulenza del professor Carlo Pischedda dell'Universit\u00e0 di Torino. Veniva trasmessa nel prime time della domenica dall'allora Programma nazionale.\nGli ascolti, certificati dal Servizio Opinioni della Rai, sono stati di 11,8 milioni di telespettatori medi per puntata. \nProsperi completava con questo sceneggiato la trilogia di \"Vite\" dedicate a grandi della storia - oltre a \"Vita di Cavour\", \"Vita di Michelangelo\", del 1964, e \"Vita di Dante\", del 1965 - curata da Angelo Guglielmi.\nStoria.\n\"Vita di Cavour\", prodotto in un periodo di grande fortuna per lo sceneggiato televisivo italiano che poteva contare su numerosi attori specialisti del genere (molti di loro provenienti dal teatro) costituiva una sorta di ideale seguito di un altro noto sceneggiato televisivo di quegli anni, \"Ottocento\", trasmesso nel 1959 in vista delle celebrazioni per il centenario dell'Unit\u00e0 d'Italia, che ricorreva nel 1961.\nLa vita dello statista piemontese - impersonato dall'attore Renzo Palmer - era seguita passo a passo dall'infanzia fino alla morte, sopraggiunta a cinquantuno anni di et\u00e0 e poco dopo che si era realizzato il suo sogno di un'Italia unita e guidata dai regnanti di casa Savoia. Giovane ufficiale del Genio del Piemonte, tecnico ed ideatore di innovazioni nel campo dell'agricoltura, presidente del Consiglio a quarantadue anni nel 1852, si trov\u00f2 ad affrontare il banco di prova della Guerra di Crimea e il nodo altrettanto spinoso della cosiddetta questione romana.\nLa fiction di Schivazappa non trascura tuttavia la parte pi\u00f9 intimista e romantica della vita di Cavour: quella riguardante la sua relazione sentimentale giovanile con una nobildonna genovese - Anna \"Nina\" Giustiniani - testimoniata da un rapporto epistolare consolidato.\nCast.\nOltre a Renzo Palmer, nel ruolo principale, il \"cast\" comprendeva un nutrito numero di attori di estrazione teatrale, fra cui:\nCritica.\nSecondo la scheda che al lavoro di Schivazappa dedica l\"'Enciclopedia della televisione\", un merito che va riconosciuto alla fiction \u00e8 quello di non scadere nella \"storia romanzata\" fine a se stessa ma di aver saputo attingere a fonti storiche in grado di garantire una credibilit\u00e0 di fondo al progetto televisivo, con la produzione di documenti d'epoca e scritti e discorsi ufficiali di Cavour tratti da atti parlamentari.\nUna menzione sul piano della recitazione viene riservata, oltre a Palmer/Cavour, a Sergio Graziani nella parte di Napoleone III e a Glauco Onorato nei panni di Giuseppe Garibaldi, \"eroe dei due Mondi\", qui impegnato alla testa dei suoi garibaldini impegnati nella spedizione dei Mille."}
{"id": "2804881", "revid": "287204", "url": "https://it.wikipedia.org/wiki?curid=2804881", "title": "Open di Francia 1985", "text": "L'Open di Francia 1985, l'84\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 27 maggio al 9 giugno 1985. Il singolare maschile \u00e8 stato vinto dallo svedese Mats Wilander, che si \u00e8 imposto sullo ceco Ivan Lendl in 4 set col punteggio di 3\u20136, 6\u20134, 6\u20132, 6\u20132. Il singolare femminile \u00e8 stato vinto dalla statunitense Chris Evert, che ha battuto in 3 set la connazionale Martina Navr\u00e1tilov\u00e1. Nel doppio maschile si sono imposti Mark Edmondson e Kim Warwick. Nel doppio femminile hanno trionfato Martina Navr\u00e1tilov\u00e1 e Pam Shriver. Nel doppio misto la vittoria \u00e8 andata a Martina Navr\u00e1tilov\u00e1 in coppia con Heinz G\u00fcnthardt.\nSeniors.\nSingolare maschile.\n Mats Wilander ha battuto in finale Ivan Lendl 3\u20136, 6\u20134, 6\u20132, 6\u20132\nSingolare femminile.\n Chris Evert ha battuto in finale Martina Navr\u00e1tilov\u00e1 6\u20133, 6\u20137(4), 7\u20135\nDoppio maschile.\n Mark Edmondson / Kim Warwick hanno battuto in finale Shlomo Glickstein / Hans Simonsson 6\u20133, 6\u20134, 6\u20137, 6\u20133\nDoppio Femminile.\n Martina Navr\u00e1tilov\u00e1 / Pam Shriver hanno battuto in finale Claudia Kohde Kilsch / Helena Sukov\u00e1 4\u20136, 6\u20132, 6\u20132\nDoppio Misto.\n Martina Navr\u00e1tilov\u00e1 / Heinz G\u00fcnthardt hanno battuto in finale Paula Smith / Francisco Gonz\u00e1lez 2\u20136, 6\u20133, 6\u20132"}
{"id": "2804882", "revid": "7", "url": "https://it.wikipedia.org/wiki?curid=2804882", "title": "Originale televisivo", "text": ""}
{"id": "2804889", "revid": "56620", "url": "https://it.wikipedia.org/wiki?curid=2804889", "title": "Fran\u00e7ois de Sourdis", "text": ""}
{"id": "2804890", "revid": "287204", "url": "https://it.wikipedia.org/wiki?curid=2804890", "title": "Open di Francia 1984", "text": "L'Open di Francia 1984, l'83\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 28 maggio al 10 giugno 1984. Il singolare maschile \u00e8 stato vinto dal ceco Ivan Lendl, che si \u00e8 imposto sullo statunitense John McEnroe in 5 set col punteggio di 3\u20136, 2\u20136, 6\u20134, 7\u20135, 7\u20135. La partita \u00e8 durata 5 ore e 10 minuti risultando il match pi\u00f9 lungo nella storia degli slam fino a quel momento. Il singolare femminile \u00e8 stato vinto dalla statunitense Martina Navr\u00e1tilov\u00e1, che ha battuto in 2 set la connazionale Chris Evert. Nel doppio maschile si sono imposti Henri Leconte e Yannick Noah. Nel doppio femminile hanno trionfato Martina Navr\u00e1tilov\u00e1 e Pam Shriver. Nel doppio misto la vittoria \u00e8 andata a Anne Smith in coppia con Dick Stockton.\nSeniors.\nSingolare maschile.\n Ivan Lendl ha battuto in finale John McEnroe 3\u20136, 2\u20136, 6\u20134, 7\u20135, 7\u20135\nSingolare femminile.\n Martina Navr\u00e1tilov\u00e1 ha battuto in finale Chris Evert 6\u20133, 6\u20131\nDoppio maschile.\n Henri Leconte / Yannick Noah hanno battuto in finale Pavel Slo\u017eil / Tom\u00e1\u0161 \u0160m\u00edd 6\u20134, 2\u20136, 3\u20136, 6\u20133, 6\u20132\nDoppio femminile.\n Martina Navr\u00e1tilov\u00e1 / Pam Shriver hanno battuto in finale Claudia Kohde Kilsch / Hana Mandl\u00edkov\u00e1 5\u20137, 6\u20133, 6\u20132\nDoppio misto.\n Anne Smith / Dick Stockton hanno battuto in finale Anne Minter / Laurie Warder 6\u20132, 6\u20134"}
{"id": "2804893", "revid": "132266", "url": "https://it.wikipedia.org/wiki?curid=2804893", "title": "Metohija", "text": ""}
{"id": "2804898", "revid": "287204", "url": "https://it.wikipedia.org/wiki?curid=2804898", "title": "Baka to test to shokanju", "text": ""}
{"id": "2804900", "revid": "38120", "url": "https://it.wikipedia.org/wiki?curid=2804900", "title": "Mar di Bering", "text": ""}
{"id": "2804902", "revid": "196390", "url": "https://it.wikipedia.org/wiki?curid=2804902", "title": "Funerale di stato", "text": ""}
{"id": "2804904", "revid": "287204", "url": "https://it.wikipedia.org/wiki?curid=2804904", "title": "Open di Francia 1983", "text": "L'Open di Francia 1983, l'82\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 23 maggio al 5 giugno 1983.\nIl singolare maschile \u00e8 stato vinto dallo francese Yannick Noah, \nche si \u00e8 imposto sullo svedese Mats Wilander in 3 set col punteggio di 6\u20132, 7\u20135, 7\u20136(3).\nIl singolare femminile \u00e8 stato vinto dalla statunitense Chris Evert, che ha battuto in 2 set la jugoslava Mima Jau\u0161ovec.\nNel doppio maschile si sono imposti Anders J\u00e4rryd e Hans Simonsson.\nNel doppio femminile hanno trionfato Rosalyn Fairbank Nideffer e Candy Reynolds. \nNel doppio misto la vittoria \u00e8 andata a Barbara Jordan in coppia con Eliot Teltscher.\nSeniors.\nSingolare maschile.\n Yannick Noah ha battuto in finale Mats Wilander 6\u20132, 7\u20135, 7\u20136(3)\nSingolare femminile.\n Chris Evert ha battuto in finale Mima Jau\u0161ovec 6\u20131, 6\u20132\nDoppio maschile.\n Anders J\u00e4rryd / Hans Simonsson hanno battuto in finale Mark Edmondson / Sherwood Stewart 7\u20136(4), 6\u20134, 6\u20132\nDoppio Femminile.\n Rosalyn Fairbank Nideffer / Candy Reynolds hanno battuto in finale Kathy Jordan / Anne Smith 5\u20137, 7\u20135, 6\u20132\nDoppio Misto.\n Barbara Jordan / Eliot Teltscher hanno battuto in finale Leslie Allen / Charles Strode 6\u20132, 6\u20133"}
{"id": "2804908", "revid": "339392", "url": "https://it.wikipedia.org/wiki?curid=2804908", "title": "Baka to Test to Shoukanjuu", "text": ""}
{"id": "2804909", "revid": "287204", "url": "https://it.wikipedia.org/wiki?curid=2804909", "title": "Jean-Jacques Barre", "text": "Ha anche disegnato ed inciso le prime due serie di francobolli francesi, il tipo \"C\u00e9r\u00e8s\" e quello con il ritratto di Napoleone III.\nBiografia.\nL'ordine dei suoi nomi varia secondo le pubblicazioni: \"Jean-Jacques Barre\" in numismatica e \"Jacques-Jean Barre\" in filatelia.\nBarre entra come operaio incisore verso 1810 alla Monnaie de Paris, la zecca parigina. Succede come incisore capo a Nicolas-Pierre Tollier dopo la sua morte nel 1842. Il re Luigi Filippo gli commissiona in particolare dei grandi ritratti per medaglioni in gesso di numerosi membri della famiglia reale.\nSotto la Seconda repubblica, \u00e8 incaricato del disegno e dell'incisione dei biglietti da 500 e 1000 franchi del cosiddetto \"tipo 1842\". Crea nel 1848 la matrice per il nuovo Gran sigillo della Repubblica e quello dell'Assemblea nazionale della Seconda repubblica. \u00c8 anche il disegnatore e incisore dei primi francobolli francesi, quello con l'effigie di Cerere (serie C\u00e9r\u00e8s) e quelle di Napoleone III (serie Napoleone III \"Presidenza\" e \"Impero\"), che furono stampate all'officina della zecca da Anatole Hulot fino al 1876.\nLa Seconda Repubblica ebbe la monetazione limitata, ad eccezione del pezzo da 5 franchi del tipo Dupr\u00e9, e Barre dovette attendere l'elezione nel dicembre 1848 come presidente della Repubblica di Louis-Napol\u00e9on Bonaparte, futuro Napoleone III, per incidere dei conii. Realizza per il breve periodo repubblicano prima del colpo di Stato del 2 dicembre 1851, l'incisione dei pezzi da 5 e da 1 franco con l'effigie di Luigi Napoleone a testa scoperta. Poi, essendo stato proclamato l'impero nel 1852, incidi gli stessi tipi con la nuova legenda e .\nIncide anche i pezzi da 1 e 2 centesimi svizzeri battuti dal 1850 al 1946.\nMalato, si dimette dai suoi incarichi nel 1855.\nEredit\u00e0.\nSuo figlio, D\u00e9sir\u00e9-Albert Barre gli succede nell'incarico di Graveur g\u00e9n\u00e9ral des monnaies ed \u00e8 a quest'ultimo che si deve l'incisione delle monete e dei francobolli del Secondo impero con l'effigie di Napoleone III con la testa laureata. D\u00e9sir\u00e9 Albert \u00e8 anche il padre della medaglia di Sant'Elena. Rompe con Hulot nel 1866.\nIl figlio maggiore di Jacques Jean-Barre, Jean-Auguste Barre (1811-1896), scultore di talento, e ritrattista della famiglia imperiale, successe al fratello cadetto come Graveur g\u00e9n\u00e9ral des monnaies nel 1878 sotto la Terza Repubblica, ma occupa questa funzione solo un anno."}
{"id": "2804911", "revid": "1318658", "url": "https://it.wikipedia.org/wiki?curid=2804911", "title": "Boardwalk Empire - L'impero del crimine", "text": "Boardwalk Empire - L'impero del crimine (\"Boardwalk Empire\") \u00e8 una serie televisiva statunitense, creata da Terence Winter, trasmessa dal 19 settembre 2010 al 26 ottobre 2014 sul canale via cavo HBO.\nLa serie, ambientata ad Atlantic City durante il proibizionismo, trae ispirazione dal saggio \"Boardwalk Empire: The Birth, High Times, and Corruption of Atlantic City\" di Nelson Johnson, a sua volta ispirato dalla vita di Enoch L. Johnson, politico e criminale del tempo. La serie combina fatti storici realmente accaduti e finzione.\nL'episodio pilota \u00e8 stato diretto da Martin Scorsese, che ha prodotto la serie assieme a Winter e all'attore Mark Wahlberg.\nIn Italia, l'episodio pilota \u00e8 stato presentato fuori concorso al Festival Internazionale del Film di Roma 2010, mentre la serie \u00e8 stata trasmessa dal 14 gennaio 2011 al 25 febbraio 2015 su Sky Cinema 1 (st. 1-3) e Sky Atlantic (st. 4-5). Viene trasmessa in chiaro dal 18 gennaio 2012 su Rai 4 (st. 1-3 e 5) e Rai Movie (st. 4).\nLa serie ha vinto 20 Premi Emmy su 57 nomination totali.\nIl 9 gennaio 2014 HBO ha confermato che la quinta stagione della serie sarebbe stata l'ultima.\nTrama.\nAtlantic City, 1920. Con l'entrata in vigore del Proibizionismo, Enoch \"Nucky\" Thompson, in parte boss mafioso e in parte politico corrotto, ordisce un piano per rendere ricco lui e i suoi soci vendendo il liquore divenuto illegale. Nel frattempo, Jimmy Darmody, suo ex-protetto, torna a casa dopo aver combattuto nella Grande Guerra e inizia a frequentare un poco pi\u00f9 che ventenne Al Capone."}
{"id": "2804914", "revid": "287204", "url": "https://it.wikipedia.org/wiki?curid=2804914", "title": "Open di Francia 1982", "text": "L'Open di Francia 1982, l'81\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 24 maggio al 6 giugno 1982.\nIl singolare maschile \u00e8 stato vinto dallo svedese Mats Wilander, \nche si \u00e8 imposto sullo argentino Guillermo Vilas in 4 set col punteggio di 1\u20136, 7\u20136(6), 6\u20130, 6\u20134.\nIl singolare femminile \u00e8 stato vinto dalla statunitense Martina Navr\u00e1tilov\u00e1, che ha battuto in 2 set la connazionale Andrea Jaeger.\nNel doppio maschile si sono imposti Sherwood Stewart e Ferdi Taygan.\nNel doppio femminile hanno trionfato Martina Navr\u00e1tilov\u00e1 e Anne Smith. \nNel doppio misto la vittoria \u00e8 andata a Wendy Turnbull in coppia con John Lloyd.\nSeniors.\nSingolare maschile.\n Mats Wilander ha battuto in finale Guillermo Vilas 1\u20136, 7\u20136(6), 6\u20130, 6\u20134\nSingolare femminile.\n Martina Navr\u00e1tilov\u00e1 ha battuto in finale Andrea Jaeger 7\u20136(6), 6\u20131\nDoppio maschile.\n Sherwood Stewart / Ferdi Taygan hanno battuto in finale Hans Gildemeister / Belus Prajoux che si sono ritirati sul punteggio di 7\u20135, 6\u20133, 1\u20131\nDoppio Femminile.\n Martina Navr\u00e1tilov\u00e1 / Anne Smith hanno battuto in finale Rosemary Casals / Wendy Turnbull 6\u20133, 6\u20134\nDoppio Misto.\n Wendy Turnbull / John Lloyd hanno battuto in finale Cl\u00e1udia Monteiro / C\u00e1ssio Motta 6\u20132, 7\u20136"}
{"id": "2804915", "revid": "92723", "url": "https://it.wikipedia.org/wiki?curid=2804915", "title": "Coll\u00e8ge de Clermont", "text": ""}
{"id": "2804919", "revid": "1728", "url": "https://it.wikipedia.org/wiki?curid=2804919", "title": "Jacques-Jean Barre", "text": ""}
{"id": "2804927", "revid": "287204", "url": "https://it.wikipedia.org/wiki?curid=2804927", "title": "Open di Francia 1981", "text": "L'Open di Francia 1981, l'80\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 25 maggio al 7 giugno 1981.\nIl singolare maschile \u00e8 stato vinto dallo svedese Bj\u00f6rn Borg, \nche si \u00e8 imposto sullo ceco Ivan Lendl in 5 set col punteggio di 6\u20131, 4\u20136, 6\u20132, 3\u20136, 6\u20131.\nIl singolare femminile \u00e8 stato vinto dalla ceca Hana Mandl\u00edkov\u00e1, che ha battuto in 2 set la tedesca Sylvia Hanika.\nNel doppio maschile si sono imposti Heinz G\u00fcnthardt e Bal\u00e1zs Tar\u00f3czy.\nNel doppio femminile hanno trionfato Rosalyn Fairbank Nideffer e Tanya Harford. \nNel doppio misto la vittoria \u00e8 andata a Andrea Jaeger in coppia con James Arias.\nSeniors.\nSingolare maschile.\n Bj\u00f6rn Borg ha battuto in finale Ivan Lendl 6\u20131, 4\u20136, 6\u20132, 3\u20136, 6\u20131\nSingolare femminile.\n Hana Mandl\u00edkov\u00e1 ha battuto in finale Sylvia Hanika 6\u20132, 6\u20134\nDoppio maschile.\n Heinz G\u00fcnthardt / Bal\u00e1zs Tar\u00f3czy hanno battuto in finale Terry Moor / Eliot Teltscher 6\u20132, 7\u20136, 6\u20133\nDoppio Femminile.\n Rosalyn Fairbank Nideffer / Tanya Harford hanno battuto in finale Candy Reynolds / Paula Smith 6\u20131, 6\u20133\nDoppio Misto.\n Andrea Jaeger / James Arias hanno battuto in finale Betty St\u00f6ve / Frederick McNair 7\u20136, 6\u20134"}
{"id": "2804930", "revid": "71433", "url": "https://it.wikipedia.org/wiki?curid=2804930", "title": "Scott Mescudi", "text": ""}
{"id": "2804938", "revid": "584094", "url": "https://it.wikipedia.org/wiki?curid=2804938", "title": "Alegranza", "text": "Alegranza \u00e8 una piccola isola del sub - Arcipelago Chinijo, (che a sua volta fa parte dell'Arcipelago delle isole Canarie), costituito dalle piccole isole di Monta\u00f1a Clara, Roque del Este, Roque del Oeste e Graziosa, che si trova a Nord-Ovest di Lanzarote, dalla quale dipende amministrativamente facendo capo al comune lanzarotegno di Teguise.\nL'isola \u00e8 propriet\u00e0 privata della famiglia lanzarotegna Jord\u00e0n e non \u00e8 abitata, con i suoi 10,3\u00a0km\u00b2, \u00e8 la pi\u00f9 a nord, e tra le pi\u00f9 piccole dell'intero arcipelago canario. Unico insediamento il faro di Punta Delgada, sul lato orientale dell'isola, che \u00e8 stato dichiarato bene di interesse culturale nel 2002.\nPer una valutazione di grandezze relative, rispetto ad altre isole, la si paragoni ad esempio ad Ustica che ha circa 8,65\u00a0km\u00b2 e 1.324 abitanti\nL'isola \u00e8 di origine vulcanica, e dal punto di vista geologico \u00e8 un grande stratovulcano, con un grande cratere, la Caldera de Alegranza, alto circa 289 metri, dal diametro di circa km 1,1 di ampiezza, ne caratterizza la parte sud ovest.\nL'abbondanza di pesce fa s\u00ec che sia luogo di insediamento di molte specie di uccelli. In particolare vi nidifica la Calonectris diomedea, vi sono anche le ultime coppie di falco pescatore Pandion haliaetus dell'Arcipelago delle Canarie."}
{"id": "2804941", "revid": "71433", "url": "https://it.wikipedia.org/wiki?curid=2804941", "title": "Nemico pubblico (film 2009)", "text": ""}
{"id": "2804944", "revid": "56620", "url": "https://it.wikipedia.org/wiki?curid=2804944", "title": "Port Gentil", "text": ""}
{"id": "2804949", "revid": "149466", "url": "https://it.wikipedia.org/wiki?curid=2804949", "title": "Dalmazio Scannabecchi", "text": ""}
{"id": "2804963", "revid": "149466", "url": "https://it.wikipedia.org/wiki?curid=2804963", "title": "Dalmasio degli Scannabecchi", "text": ""}
{"id": "2804966", "revid": "1543377", "url": "https://it.wikipedia.org/wiki?curid=2804966", "title": "Open di Francia 1980", "text": "L'Open di Francia 1980, la 79\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 23 maggio all'8 giugno 1980. Il singolare maschile \u00e8 stato vinto dallo svedese Bj\u00f6rn Borg, che si \u00e8 imposto sullo statunitense Vitas Gerulaitis in 3 set col punteggio di 6\u20134, 6\u20131, 6\u20132. Il singolare femminile \u00e8 stato vinto dalla statunitense Chris Evert, che ha battuto in 2 set la rumena Virginia Ruzici. Nel doppio maschile si sono imposti Victor Amaya e Hank Pfister. Nel doppio femminile hanno trionfato Kathy Jordan e Anne Smith. Nel doppio misto la vittoria \u00e8 andata a Anne Smith in coppia con Billy Martin.\nSeniors.\nSingolare maschile.\n Bj\u00f6rn Borg ha battuto in finale Vitas Gerulaitis 6\u20134, 6\u20131, 6\u20132\nSingolare femminile.\n Chris Evert ha battuto in finale Virginia Ruzici 6\u20130, 6\u20133\nDoppio maschile.\n Victor Amaya / Hank Pfister hanno battuto in finale Brian Gottfried / Ra\u00fal Ram\u00edrez 1\u20136, 6\u20134, 6\u20134, 6\u20133\nDoppio Femminile.\n Kathy Jordan / Anne Smith hanno battuto in finale Ivanna Madruga / Adriana Villagr\u00e1n 6\u20131, 6\u20130\nDoppio Misto.\n Anne Smith / Billy Martin hanno battuto in finale Ren\u00e1ta Tomanov\u00e1 / Stanislav Birner 2\u20136, 6\u20134, 8\u20136"}
{"id": "2804981", "revid": "149485", "url": "https://it.wikipedia.org/wiki?curid=2804981", "title": "Remy de Courcelles", "text": ""}
{"id": "2804989", "revid": "762947", "url": "https://it.wikipedia.org/wiki?curid=2804989", "title": "Prince of Wales Theatre", "text": "Il Prince of Wales Theatre \u00e8 un teatro del West End, sito in Coventry Street nei pressi di Leicester Square, nella City of Westminster (Londra). Fondato nel 1884 e ricostruito nel 1937, \u00e8 stato massicciamente ristrutturato nel 2004 da Sir Cameron Mackintosh, attuale proprietario dello stabile.\nIl Prince of Wales Theatre non va confuso con l'ex \"Scala Theatre\" di Charlotte Street, conosciuto come \"Prince of Wales Royal Theatre\" o \"Prince of Wales's Theatre\" dal 1865 sino alla sua demolizione nel 1903."}
{"id": "2804990", "revid": "585241", "url": "https://it.wikipedia.org/wiki?curid=2804990", "title": "Sporche bestie", "text": "Sporche bestie (\"Dirty Beasts\") \u00e8 una raccolta di poesie per bambini, scritta da Roald Dahl come un seguito a \"Versi perversi\" e pubblicata nel 1984, a due anni dal predecessore, con illustrazioni di Rosemary Fawcett. Tuttavia, nelle edizioni successive, si pass\u00f2 alle illustrazioni di Quentin Blake.\nInizialmente usc\u00ec anche un audio-libro recitato da Pam Ferris e Geoffrey Palmer."}
{"id": "2804994", "revid": "2202902", "url": "https://it.wikipedia.org/wiki?curid=2804994", "title": "Snecma M88", "text": "Lo Snecma M88 \u00e8 un motore turbofan con postbruciatore sviluppato e prodotto dalla Snecma (ora Safran Aircraft Engines) per il caccia \"omnirole\" francese Dassault Rafale; avrebbe potuto essere anche il motore del Novi Avion, un progetto per un caccia multiruolo jugoslavo rimasto per\u00f2 allo stato di prototipo."}
{"id": "2804996", "revid": "729019", "url": "https://it.wikipedia.org/wiki?curid=2804996", "title": "Legione Portoghese", "text": "La Legione Portoghese (in portoghese: Legi\u00e3o Portuguesa, abbreviato LP) fu un'organizzazione paramilitare statale portoghese fondata nel 1936, durante l'Estado Novo, il regime fascista di Ant\u00f3nio de Oliveira Salazar.\nI suoi obiettivi erano \"difendere il patrimonio spirituale del Portogallo\" e \"combattere la minaccia comunista e l'anarchismo\". Nel corso della seconda guerra mondiale fu l'unica organizzazione di Stato ad appoggiare apertamente e giustificare l'espansionismo di Hitler verso l'Europa.\nLa Legione Portoghese era sotto il diretto controllo del Ministero dell'interno e della guerra ed era responsabile della difesa civile sia in Portogallo che nei territori dell'Impero portoghese. Si trov\u00f2 spesse volte a collaborare con la Pol\u00edcia Internacional e de Defesa do Estado (PIDE).\nVenne sciolta nel 1974, in seguito alla Rivoluzione dei garofani.\nInno.\nL'inno della Legione Portoghese venne scritto nel 1937 da Jos\u00e9 Gon\u00e7alves Lobo. Il testo esponeva i principi e gli obiettivi dell'organizzazione ed esaltava la figura di Salazar."}
{"id": "2805005", "revid": "767487", "url": "https://it.wikipedia.org/wiki?curid=2805005", "title": "Mario Begni", "text": "Caratteristiche tecniche.\nEra un'ala.\nCarriera.\nCresciuto nelle giovanili del Milan (allora \"Associazione Calcio Milano\"), Begni ha esordito in maglia rossonera il 25 ottobre 1942 in Milano-Fiorentina (1-3), partita del campionato di Serie A 1942-1943 (allenato da Mario Magnozzi). Nelle due stagioni seguenti ha disputato con la squadra milanese il Campionato Alta Italia (3 presenze e 2 gol) e il Torneo benefico lombardo (16 partite e 3 reti), tornei sostitutivi del campionato fermo per la seconda guerra mondiale.\nNel 1947 la , allenata da Nereo Rocco, lo ha acquistato dal Fanfulla. Begni \u00e8 rimasto a Trieste per cinque stagioni nelle quali ha realizzato 26 gol in campionato di Serie A di cui 11 nel 1947-1948, campionato chiuso al secondo posto dietro al Torino (miglior piazzamento nella storia della Triestina) e nel quale \u00e8 risultato il miglior marcatore degli alabardati. Suo il gol del 19 ottobre 1947 grazie al quale la Triestina ha espugnato il campo della Juventus.\nNel 1955, ormai diventato padre di una bambina (Fulvia, nata il 4 dicembre 1952), \u00e8 passato all'Empoli in Serie C, concludendo la stagione al quinto posto.\nIn carriera ha totalizzato complessivamente 133 presenze e 26 reti in Serie A e 41 presenze e 17 reti in Serie B.\nSuccessivamente ha allenato la Melegnanese."}
{"id": "2805006", "revid": "591237", "url": "https://it.wikipedia.org/wiki?curid=2805006", "title": "David Bidussa", "text": "Si \u00e8 definito storico sociale delle idee, riferendosi a \u00abuna disciplina che comprende un mix di competenze culturali tra le quali: storia (contemporanea), storia sociale, semiotica, teoria della letteratura, storia delle dottrine politiche, storia dei partiti e movimenti politici\u00bb.\nBiografia.\nHa insegnato nei licei, \u00e8 stato \"lecturer\" presso la Hebrew University di Gerusalemme tra il 1982 e il 1984.\nDal 1988 ha collaborato con Radio Popolare e con \"l'Unit\u00e0\", \"il manifesto\", \"Linus\", \"Diario\", \"Il Secolo XIX\", \"il Riformista\", \"Reset\", \"Caffeuropa\", \"Sole 24 ore. Domenicale\".\nDal 1989 al 2015 \u00e8 stato direttore della Biblioteca della Fondazione Giangiacomo Feltrinelli. Dal 2015 al 2018 Direttore editoriale di Fondazione Giangiacomo Feltrinelli. \nHa scritto saggi sull'ebraismo, sul sionismo, sul movimento socialista francese e sulla Repubblica di Vichy.\nHa curato e prefato opere di Leon Trockij, Martin Buber, Furio Jesi, Pietro Verri, Enzo Sereni, George Steiner, Carlo Levi, Primo Levi, Leon Pinsker, Angelo Tasca, Goffredo Mameli, Yosef Hayim Yerushalmi, Antonio Gramsci, Leo Valiani, Giulio Bollati, Ruggiero Romano, Nello Rosselli, Norberto Bobbio, Claudio Pavone, G\u00fcnther Anders, Jules Verne, Victor Serge."}
{"id": "2805008", "revid": "110157", "url": "https://it.wikipedia.org/wiki?curid=2805008", "title": "St Mary-le-Bow", "text": "St Mary-le-Bow (letteralmente: \"chiesa di Santa Maria dell'arco\") \u00e8 una storica chiesa del centro della Citt\u00e0 di Londra, nel quartiere di Cheapside. Le sue campane definivano un tempo un vero Cockney.\nStoria.\nGi\u00e0 esistente in epoca sassone, la chiesa medioevale venne distrutta nel tornado che sconvolse Londra nel 1091. Durante il breve periodo normanno il suo nome era \"St Mary de Arcubus\", era infatti caratterizzata da due archi di pietra. Con i Plantageneti il campanile e le sue campane, le \"Bow Bells\", che si sentivano anche oltre le paludi di Hackney, divennero cari a tutti i londinesi, tanto che erano loro a segnalare il coprifuoco alla cittadinanza. L'edificio bruci\u00f2 completamente durante il Grande incendio di Londra nel 1666. La sua ricostruzione venne affidata a Sir Christopher Wren, il cui progetto venne ultimato nel 1680. Considerata la seconda chiesa pi\u00f9 importante della City dopo la Cattedrale di Saint Paul, proprio per questo motivo fu una delle prime ad essere riedificate. Nel 1914 una pietra della sua cripta venne collocata nella Trinity Church di New York in ricordo del fatto che Guglielmo III d'Inghilterra garant\u00ec alla chiesa americana gli stessi diritti di St Mary le Bow. Nel 1941 venne gravemente danneggiata durante un bombardamento tedesco, durante il crollo, le sue campane rovinarono al suolo. Il loro restauro, iniziato nel 1956 termin\u00f2, grazie ad una forte campagna di sensibilizzazione, cinque anni pi\u00f9 tardi.\nDescrizione.\nArchitettura.\nLa chiesa di Santa Maria dell'arco sorge nel quartiere di Cheapside, non lontano dalla cattedrale anglicana di San Paolo.\nL'edificio non d\u00e0 direttamente sulla strada, ma su una piazzetta interna; la facciata molto semplice, \u00e8 a capanna, con paramento murario in mattoni. Terminante con un semplice frontone triangolare, presenta, al centro, il portale e, sopra di esso e ai suoi lati, tre grandi finestroni ad arco, ognuno dei quali \u00e8 sormontato da un rosone. La torre campanaria, alta 68 metri, si suddivide in tre parti sovrapposte: quella inferiore, a pianta quadrata, con il doppio ingresso, uno sul lato principale e uno sul lato destro, entrambi sormontati da una finestra murata, e che termina con una balaustra marmorea; quella intermedia, a pianta circolare, con colonnato composto da dodici colonne corinzie; quella superiore \u00e8 costituita dalla cuspide conica, sormontata dalla statua dorata di un dragone.\nL'interno della chiesa \u00e8 a tre navate di tre campate ciascuna, separate da colonne corinzie in marmo e coperte con volta a botte. In fondo alla navata di sinistra, nell'ultima campata, adibita a sacrestia, vi \u00e8 l'altare dei norvegesi, sormontato da una scultura in bronzo di Ragnhild Butenschon raffigurante \"San Giorgio e il drago\"; in fondo alla navata opposta, invece, si trova il pregevole \"tabernacolo\" ligneo e dipinto, sormontato da un'alta guglia. L'ultima campata della navata centrale \u00e8 occupata interamente dal presbiterio, rialzato di un gradino rispetto al resto della chiesa. Al centro vi \u00e8 l'altare e, alle sue spalle, gli stalli lignei per il clero; sulla destra, in posizione avanzata, il pulpito. Sopra l'altare, pende dal soffitto il gruppo scultoreo con \"Ges\u00f9 in croce con San Giovanni evangelista, la Madonna, Santa Maria Maddalena e San Longino\", in legno dipinto. In un angolo dalla navata di destra, vi \u00e8 un busto di Arthur Phillip, il fondatore della citt\u00e0 australiana di Sydney.\nSotto la navata vi \u00e8 l'antica cripta romanica, coperta con volta a vela e con semplice altare in marmo cinto da balaustra lignea.\nOrgani a canne.\nOrgano maggiore.\nSulla cantoria in controfacciata, caratterizzata da una scultura lignea policroma dello stemma reale del Regno Unito posta sulla balaustra, vi \u00e8 l'organo a canne Kenneth Tickel \"opus 72\", costruito nel 2010 riutilizzando la cassa del precedente strumento.\nL'organo \u00e8 a trasmissione mista, con trasmissione mista, meccanica per i manuali e il pedale, elettrica per i registri, ha consolle a finestra, con due tastiere di 58 note ciascuna e pedaliera concava di 30. La sua disposizione fonica \u00e8 la seguente:\nOrgano corale.\nNei pressi del presbiterio, vi \u00e8 un secondo organo a canne, destinato all'accompagnamento dei canti nella liturgia, di costruttore ignoto.\nRacchiuso entro una cassa neogotica in legno, ha un'unica tastiera di 54 tasti ed \u00e8 privo di pedaliera. La sua disposizione fonica \u00e8 la seguente:\nCuriosit\u00e0.\nSi pensa che fu il suono delle campane di St Mary le Bow a persuadere Dick Whittington a tornare a Londra per diventare poi sindaco. Le distanze stradali dalla capitale vengono misurate in base alla \"London Stone\", in Cannon Street, ma la misura del percorso tra qui e Lewes parte dal portone di Saint Mary le Bow."}
{"id": "2805011", "revid": "123132118", "url": "https://it.wikipedia.org/wiki?curid=2805011", "title": "Michael Wilding", "text": "Biografia.\nWilding trascorse la sua prima infanzia in Russia, dove il padre lavorava come linguista per i Servizi militari britannici d'Informazione. Al rientro in Inghilterra frequent\u00f2 la Christ's Hospital Blue Coat School.\nOriginariamente pittore ritrattista, a diciassette anni scopr\u00ec di avere una certa predisposizione per la recitazione e inizi\u00f2 la sua carriera di attore cinematografico debuttando nel 1933 nel film \"Ottocento romantico\". In seguito si fece una certa esperienza recitando con compagnie teatrali e torn\u00f2 stabilmente al cinema all'inizio degli anni quaranta, diventando una star grazie alle apparizioni a fianco dell'attrice Anna Neagle in pellicole di intrattenimento ambientate nell'alta societ\u00e0. In questi film, diretti prevalentemente dal regista Herbert Wilcox, marito della Neagle, Wilding si fece apprezzare dal pubblico per il suo fascino educato e aristocratico, in ruoli di distinto gentiluomo.\nIl suo bell'aspetto e il fascino garbato gli valsero nel 1949 il titolo di attore pi\u00f9 popolare in Gran Bretagna, anche se Wilding stesso era il primo ad ammettere i propri limiti di interprete:\nTra le sue migliori interpretazioni, sono da ricordare \"Un marito ideale\" (1947) di Alexander Korda, \"Il peccato di Lady Considine\" (1949) e \"Paura in palcoscenico\" (1950), entrambi diretti da Alfred Hitchcock. Spostatosi dal Regno Unito a Hollywood, Wilding lavor\u00f2 spesso negli anni successivi in grosse produzioni come \"Sinuhe l'egiziano\" (1954), \"Il mondo di Suzie Wong\" (1960), \"Rose rosse per il f\u00fchrer\" (1968) e \"Waterloo\" (1970), e anche per la televisione.\nFu sposato quattro volte. La prima con Kay Young dal 1937 al 1951; la seconda, con Elizabeth Taylor, di vent'anni pi\u00f9 giovane di lui, dal 1952 al 1957, matrimonio al quale l'attore dovette in gran parte la popolarit\u00e0 negli Stati Uniti. Dopo il divorzio dalla Taylor, dalla quale aveva avuto due figli, Michael Jr. (nato nel 1953) e Christopher (nato nel 1955), Wilding si spos\u00f2 la terza volta con l'ereditiera americana Susan Neill dal 1958 al 1962. L'ultimo matrimonio fu con l'attrice Margaret Leighton, dal 1964 al 1976, anno della morte di lei.\nLa sua ultima apparizione cinematografica risale al 1972, con un cameo in \"Peccato d'amore\", dove recitava insieme alla moglie Margaret Leighton."}
{"id": "2805014", "revid": "399", "url": "https://it.wikipedia.org/wiki?curid=2805014", "title": "Sopravvento", "text": ""}
{"id": "2805035", "revid": "486946", "url": "https://it.wikipedia.org/wiki?curid=2805035", "title": "Bonjour-Toupargel", "text": ""}
{"id": "2805036", "revid": "210951", "url": "https://it.wikipedia.org/wiki?curid=2805036", "title": "Janet Owen", "text": ""}
{"id": "2805038", "revid": "767487", "url": "https://it.wikipedia.org/wiki?curid=2805038", "title": "Tam\u00e1s Erd\u0151dy", "text": "Figlio del \"ban\", Petar Erd\u00f6dy, Tam\u00e1s succedette a Krsto Ungnad quale bano nel 1583. Affront\u00f2 diverse volte i turchi durante il corso del suo regno. La sua prima vittoria sulle truppe del sultano occorse nel 1584 presso Slunj, poi (1591) liber\u00f2 dagli ottomani la Moslavina.\nNel 1593 una scorreria organizzata dal \"Beylerbeyi\" di Bosnia, Hasan Predojevi\u0107, tent\u00f2 di riconquistare la Moslavia con un attacco contro il castello di Sisak (attuale Croazia centrale), alla confluenza tra il fiume Sava e il fiume Kupa. Erd\u00f6dy un\u00ec le sue forze a quelle del duca di Stiria, Ruprecht von Eggenberg, comandante della guarnigione austriaca che presidiava il castello. L'esito della Battaglia di Sisak arrise alle forze cristiane e segn\u00f2 l'avvio della Lunga Guerra tra gli Asburgo e Istanbul. Per il ruolo svolto nella battaglia, il bano Tam\u00e1s ottenne le congratulazioni di papa Clemente VIII e la gratitudine di Filippo II di Spagna, che lo onor\u00f2 con il titolo di cavaliere dell'ordine di San Salvatore.\nTam\u00e1s Erd\u00f6dy rinunci\u00f2 al titolo di bano nel 1595 ma torn\u00f2 a reclamarlo nel 1608, mantenendolo fino al 1615. Mor\u00ec nel 1624."}
{"id": "2805046", "revid": "227211", "url": "https://it.wikipedia.org/wiki?curid=2805046", "title": "Variabile aleatoria normale", "text": ""}
{"id": "2805049", "revid": "322321", "url": "https://it.wikipedia.org/wiki?curid=2805049", "title": "Pastim", "text": ""}
{"id": "2805051", "revid": "62004", "url": "https://it.wikipedia.org/wiki?curid=2805051", "title": "Danny Pate", "text": "Carriera.\nOriginario del Colorado, dopo aver gareggiato nel ciclocross nelle categorie giovanili e aver vinto il titolo nazionale Under-23 su strada nel 1998, passa professionista nel 2000 con l'italiana Saeco. Dopo un solo anno e pochi risultati, che non gli consentono di essere confermato dalla Saeco, ritorna in patria accasandosi alla Prime Alliance, formazione con classificazione GS3, il terzo livello delle societ\u00e0 UCI. Proprio nel 2001 riesce a conquistare il titolo di campione del mondo a cronometro Under-23 a Lisbona.\nNegli anni successivi si distingue nelle gare del circuito americano e nel campionato nazionale in linea, dove si classifica per due volte al secondo posto ed altrettante al terzo. Nel 2006 passa alla TIAA-CREF di Jonathan Vaughters, mettendosi in evidenza al Tour du Limousin, al Tour de Beauce e alla Reading Classic, mentre l'anno dopo si classifica secondo nel campionato nazionale a cronometro. La sua squadra, nel frattempo rinominata Slipstream-Chipotle, acquisisce nel 2007 lo status di team Professional Continental e poi, nel 2009, con la sponsorizzazione Garmin, quello di ProTeam: questo permette a Pate di partecipare al Giro d'Italia e al Tour de France sia nel 2008 che nel 2009. Negli stessi anni vince la cronometro a squadre di Palermo al Giro d'Italia 2008, si classifica terzo nella tappa di Prato Nevoso al Tour de France 2008 e terzo nella generale del Crit\u00e9rium International 2009.\nAll'inizio del 2011 lascia la Garmin e si trasferisce a un'altra squadra ProTour statunitense, la HTC-Highroad; partecipa ancora al Tour de France, concludendolo per la terza volta e contribuendo al successo di Mark Cavendish nella classifica a punti della corsa. Per il 2012 si accasa quindi tra le file del team britannico Sky, partecipando per la prima volta alla Vuelta a Espa\u00f1a. Sempre come gregario per le tappe di pianura, nel 2013 corre il Giro d'Italia (vincendo la cronometro a squadre a Ischia), mentre nel 2014 prende parte al Tour de France.\nNel 2016 lascia il team Sky per tornare negli Stati Uniti e gareggiare con la formazione Continental Rally Cycling, basata a Minneapolis. Annuncia il ritiro dall'attivit\u00e0 nell'agosto 2018, al termine della Colorado Classic."}
{"id": "2805054", "revid": "287204", "url": "https://it.wikipedia.org/wiki?curid=2805054", "title": "22923 Kathrynblair", "text": "22923 Kathrynblair \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2077887\u00a0UA e da un'eccentricit\u00e0 di 0,1686326, inclinata di 5,34936\u00b0 rispetto all'eclittica."}
{"id": "2805056", "revid": "287204", "url": "https://it.wikipedia.org/wiki?curid=2805056", "title": "22924 Deshpande", "text": "22924 Deshpande \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7709445\u00a0UA e da un'eccentricit\u00e0 di 0,1767465, inclinata di 9,92445\u00b0 rispetto all'eclittica."}
{"id": "2805057", "revid": "106718258", "url": "https://it.wikipedia.org/wiki?curid=2805057", "title": "Bucketheadland", "text": "Bucketheadland \u00e8 il primo album in studio del chitarrista statunitense Buckethead, pubblicato il 5 febbraio 1992 dalla Avant Records, etichetta giapponese di John Zorn.\nIl disco.\n\"Bucketheadland\" \u00e8 un concept album il cui tema principale \u00e8 quello di un immaginario \"parco dei maltrattamenti\" (\"abusement park\"), denominato appunto \"Bucketheadland\". Viene descritto come una versione macabra di Disneyland, diviso in una serie di settori, a cui corrispondono diverse sezioni dell'album. Uno di questi settori \u00e8 dedicato alla saga di \"Giant Robot\", una serie televisiva di genere tokusatsu/mecha di cui Buckethead \u00e8 appassionato e a cui rimandano molti altri suoi lavori.\nQuesto parco \u00e8 un tema ricorrente della discografia di Buckethead ed \u00e8 parte della sua \"mitologia personale\" sviluppata sui successivi album e attraverso il suo sito ufficiale. Anche i brani contenuti nel disco sono stati rivisti nuovamente negli album successivi, come ad esempio \"Intro: Park Theme\", rielaborata e divenuta \"Welcome to Buckethealand\" (presente nell'album successivo). Questo album ha avuto inoltre un seguito, intitolato \"Bucketheadland 2\" e pubblicato nel 2003.\nTracce.\nMusiche di Buckethead, eccetto dove indicato."}
{"id": "2805058", "revid": "287204", "url": "https://it.wikipedia.org/wiki?curid=2805058", "title": "22927 Blewett", "text": "22927 Blewett \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4357541\u00a0UA e da un'eccentricit\u00e0 di 0,1618481, inclinata di 4,52065\u00b0 rispetto all'eclittica."}
{"id": "2805059", "revid": "287204", "url": "https://it.wikipedia.org/wiki?curid=2805059", "title": "22928 Templehe", "text": "22928 Templehe \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3926189\u00a0UA e da un'eccentricit\u00e0 di 0,1372038, inclinata di 1,61320\u00b0 rispetto all'eclittica."}
{"id": "2805062", "revid": "287204", "url": "https://it.wikipedia.org/wiki?curid=2805062", "title": "22929 Seanwahl", "text": "22929 Seanwahl \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5473572\u00a0UA e da un'eccentricit\u00e0 di 0,0359513, inclinata di 4,96476\u00b0 rispetto all'eclittica."}
{"id": "2805065", "revid": "41824", "url": "https://it.wikipedia.org/wiki?curid=2805065", "title": "Karl Theodor Jaspers", "text": ""}
{"id": "2805069", "revid": "287204", "url": "https://it.wikipedia.org/wiki?curid=2805069", "title": "22932 Orenbrecher", "text": "22932 Orenbrecher \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7127411\u00a0UA e da un'eccentricit\u00e0 di 0,0475758, inclinata di 1,57039\u00b0 rispetto all'eclittica."}
{"id": "2805074", "revid": "287204", "url": "https://it.wikipedia.org/wiki?curid=2805074", "title": "22933 Mareverett", "text": "22933 Mareverett \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6407198\u00a0UA e da un'eccentricit\u00e0 di 0,1444700, inclinata di 0,22993\u00b0 rispetto all'eclittica."}
{"id": "2805075", "revid": "42337", "url": "https://it.wikipedia.org/wiki?curid=2805075", "title": "Lex Romana Ostrogothorum", "text": ""}
{"id": "2805077", "revid": "767487", "url": "https://it.wikipedia.org/wiki?curid=2805077", "title": "Gnote", "text": "Gnote \u00e8 un'applicazione software per Linux libera e open-source per prendere appunti e note con lo stile di un wiki, derivata da Tomboy da Hubert Figuiere.\nGnote fa parte del desktop environment GNOME.\nPer creare collegamenti tra le note usa un sistema di collegamento mutuato dai wiki.\nLe parole nel corpo di ciascuna nota che corrispondono a note esistenti diventano automaticamente collegamenti ipertestuali a quelle note, consentendo la gestione di grandi quantit\u00e0 di informazioni personali.\nAlcuni plugin estendono il programma con funzionalit\u00e0 come l'esportazione in formato HTML e il supporto della stampa.\nClone.\nGnote \u00e8 stato scritto in C++ come \"clone\" di Tomboy per eliminare la dipendenza da Mono.\nHa causato qualche polemica quando il suo creatore \u00e8 stato accusato di realizzare un'agenda \"anti-Mono\".\nQuesto fatto lo ha spinto a spiegare che Gnote \u00e8 stato scritto come un esercizio di \"porting\" di applicazioni Mono.\nIl programma \u00e8 incluso in Fedora, dopo che Mono \u00e8 stato escluso dal CD di installazione a causa della mancanza di spazio.\nAlcuni computer non supportano ancora ufficialmente Mono, per esempio i netbook che montano la CPU Loongson (in Cina): su questi, Gnote \u00e8 una buona alternativa a Tomboy.\nCaratteristiche.\nAlcune funzionalit\u00e0 di editing supportate:\nPlugin.\nGnote supporta plugin che aggiungono funzionalit\u00e0 quali:"}
{"id": "2805078", "revid": "253269", "url": "https://it.wikipedia.org/wiki?curid=2805078", "title": "Diana Wynyard", "text": "Nata a Londra, Diana Wynyard inizi\u00f2 la sua carriera di attrice in palcoscenico. Si afferm\u00f2 nei teatri di Liverpool e di Londra, andando poi a Broadway dove recit\u00f2 con i fratelli Barrymore in una commedia nella parte della principessa Natasha, parte che riprese poi anche sullo schermo, esordendo al cinema con \"Rasputin e l'imperatrice\" di Richard Boleslawski e Charles Brabin.\nDal 1943 al 1947 fu moglie del regista britannico Carol Reed."}
{"id": "2805079", "revid": "287204", "url": "https://it.wikipedia.org/wiki?curid=2805079", "title": "22936 Ricmccutchen", "text": "22936 Ricmccutchen \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8411865\u00a0UA e da un'eccentricit\u00e0 di 0,0887673, inclinata di 5,21247\u00b0 rispetto all'eclittica."}
{"id": "2805080", "revid": "287204", "url": "https://it.wikipedia.org/wiki?curid=2805080", "title": "22937 Nataliavella", "text": "22937 Nataliavella \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4023938\u00a0UA e da un'eccentricit\u00e0 di 0,0743985, inclinata di 3,96369\u00b0 rispetto all'eclittica."}
{"id": "2805082", "revid": "287204", "url": "https://it.wikipedia.org/wiki?curid=2805082", "title": "22938 Brilawrence", "text": "22938 Brilawrence \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1840313\u00a0UA e da un'eccentricit\u00e0 di 0,1710191, inclinata di 2,68370\u00b0 rispetto all'eclittica."}
{"id": "2805083", "revid": "1543377", "url": "https://it.wikipedia.org/wiki?curid=2805083", "title": "Open di Francia 1979", "text": "L'Open di Francia 1979, la 78\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 28 maggio all'11 giugno 1979.\nIl singolare maschile \u00e8 stato vinto dallo svedese Bj\u00f6rn Borg, \nche si \u00e8 imposto sul paraguaiano V\u00edctor Pecci in 4 set col punteggio di 6\u20133, 6\u20131, 6\u20137(6), 6\u20134.\nIl singolare femminile \u00e8 stato vinto dalla statunitense Chris Evert, che ha battuto in 2 set l'australiana Wendy Turnbull.\nNel doppio maschile si sono imposti Gene Mayer e Sandy Mayer.\nNel doppio femminile hanno trionfato Betty St\u00f6ve e Wendy Turnbull. \nNel doppio misto la vittoria \u00e8 andata a Wendy Turnbull in coppia con Bob Hewitt.\nPartecipanti.\nAltri partecipanti.\nI seguenti giocatori sono passati dalle qualificazioni:\nSeniors.\nSingolare maschile.\n Bj\u00f6rn Borg ha battuto in finale V\u00edctor Pecci 6\u20133, 6\u20131, 6\u20137(6), 6\u20134\nSingolare femminile.\n Chris Evert ha battuto in finale Wendy Turnbull 6\u20132, 6\u20130\nDoppio maschile.\n Gene Mayer / Sandy Mayer hanno battuto in finale Ross Case / Phil Dent 6\u20134, 6\u20134, 6\u20134\nDoppio Femminile.\n Betty St\u00f6ve / Wendy Turnbull hanno battuto in finale Fran\u00e7oise D\u00fcrr / Virginia Wade 3\u20136, 7\u20135, 6\u20134\nDoppio Misto.\n Wendy Turnbull / Bob Hewitt hanno battuto in finale Virginia Ruzici / Ion \u021airiac 6\u20133, 2\u20136, 6\u20133"}
{"id": "2805086", "revid": "287204", "url": "https://it.wikipedia.org/wiki?curid=2805086", "title": "22939 Handlin", "text": "22939 Handlin \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9488304\u00a0UA e da un'eccentricit\u00e0 di 0,0578569, inclinata di 3,21583\u00b0 rispetto all'eclittica."}
{"id": "2805087", "revid": "287204", "url": "https://it.wikipedia.org/wiki?curid=2805087", "title": "22940 Chyan", "text": "22940 Chyan \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3845695\u00a0UA e da un'eccentricit\u00e0 di 0,1541930, inclinata di 3,64514\u00b0 rispetto all'eclittica."}
{"id": "2805090", "revid": "1568601", "url": "https://it.wikipedia.org/wiki?curid=2805090", "title": "Monte Poggione", "text": "Il Monte Poggione \u00e8 una montagna dell'Appennino tosco-emiliano ed \u00e8 alto 1771 metri sul livello del mare. Si trova in alta Toscana, in Provincia di Pistoia, nel Comune di Abetone Cutigliano, e delimita a Sud la riserva naturale Campolino.\nCaratteristiche.\nIl Poggione \u00e8 situato presso la testata della Valle del Sestaione, lungo il crinale che si distacca verso Est dalla cima dell'Alpe Tre Potenze che domina con i suoi 1940 metri s.l.m. tutta la valle stessa, per degradare quindi fino alla confluenza del Torrente Sestaione nel Torrente La Lima, tributario del Fiume Serchio.\nIl Poggione delimita i territori delle province di Pistoia e di Lucca. \nLa cima del Monte Poggione resta al di sopra del limite altimetrico della vegetazione arborea; nei dintorni vi sono brughiere di alta quota e vaccinieti alternati a rocce affioranti.\nStoria.\nIl Poggione delimita verso Sud la riserva naturale Campolino, e la riserva naturale biogenetica di Pian degli Ontani, confinanti tra loro e localizzate sul versante destro della Valle del Sestaione. Entrambe sono aree protette della Regione Toscana di grande interesse naturalistico. \nIn particolare, i 98 ettari della riserva Campolino rivestono preminente interesse scientifico per la conservazione delle popolazioni di Abete rosso, Picea abies, le pi\u00f9 meridionali d'Italia; il riconoscimento avvenne nel 1972 per interessamento del Corpo Forestale dello Stato. Ricerche nei substrati pi\u00f9 antichi hanno dimostrato che l'Abete rosso era presente in tutta la valle migliaia di anni fa: 6000 anni fa raggiunse la massima estensione; successivamente fu progressivamente sostituito dal Faggio, Fagus sylvatica.\nAll'inizio degli anni sessanta tutta la valle del Sestaione ed anche le pendici del Monte Poggione furono interessati dalla realizzazione di una serie di impianti di trasporto a fune e di piste da sci, collegati al paese di Pian di Novello. Proprio quando si delineava un ulteriore possibile collegamento del comprensorio con la stazione sciistica di Abetone, attraverso gli impianti realizzati, sempre nella Valle del Sestaione, presso la Foce di Campolino, la progressiva flessione della domanda turistica, dovuta anche ad un susseguirsi di inverni particolarmente miti, determin\u00f2 la fermata degli impianti di risalita. \nTornarono quindi a prevalere, sulle esigenze di valorizzazione economico-turistica del territorio basata sullo sviluppo dello sci, quelle di conservazione della valle e delle sue aree protette. Cosicch\u00e9 le concessioni pubbliche per gli impianti a fune non furono rinnovate e vennero eliminati in tutta la valle del Sestaione le infrastrutture di trasporto a fune e le strutture ricettive e di servizio.\nAmbiente.\nNei pressi del Monte Poggione si trovano numerose aree protette di grande interesse naturalistico e scientifico: \nLe specie e variet\u00e0 vegetali osservabili in queste aree protette sono molte, alcune rare: Abete rosso (\"Picea abies\"), Faggio (\"Fagus sylvatica\"), Abete bianco (\"Abies alba\"), Acero montano (\"Acer pseudoplatanus\"), Ontano bianco (\"Alnus incana\"), Maggiociondolo (\"Laburnum alpinum\"), Salicone (\"Salix caprea\"), Sorbo degli uccellatori (\"Sorbus aucuparia\"), Fior di stecco (\"Daphne mezereum\"), Barba di becco (\"Aruncus dioicus\"), Sambuco rosso (\"Sambucus racemosa\"); alcune specie di rosa tra cui la \"Rosa pendulina\" e la \"Rosa canina\". Inoltre si nota la presenza del mirtillo buono (\"Vaccinium myrtillus\"), tipico delle brughiere di altitudine, dove d\u00e0 luogo ad ampie associazioni vegetali denominate \"vaccinieti\". \nSono presenti inoltre alcune orchidee tra cui la \"Orchis maculata\". Infine si possono incontrare la \"Epipactis helleborine\", l'\u00a0\"Impatiens noli-tangere\", la \"Pulmonaria vallarsae\", il \"Phyteuma ovatum\", la \"Gentiana asclepiadea\". Le Felci sono rappresentate dalla \"Athyrium filix-foemina\", dalla \"Dryopteris filix-mas\" e dalla piccola \"Asplenium trichomanes\".\nNelle faggete si possono trovare l'\u00a0\"Ajuga reptans\", l'\u00a0\"Anemone nemorosa\", l'\u00a0\"Epilobium montanum\", lo \"Hieracium sylvaticum\", il \"Geranium robertianum\", il \"Geranium nodosum\", il \"Luzula pedemontana\", il \"Luzula nivea\", la \"Prenanthes purpurea\" e la \"Veronica urticifolia\".\nNelle radure del bosco si possono incontrare il \"Doronicum austriacum\", l'\u00a0\"Epilobium angustifolium\", il \"Rubus idaeus\" (lampone), il \"Senecio fuchsii\" e la \"Solidago virga-aurea\".\nRelativamente vicina al Poggione si trova la conca glaciale del Lago Nero, a metri 1730 s.l.m., con annesso rifugio del CAI di Pistoia; vicino al Lago Nero si pu\u00f2 osservare una popolazione di pino mugo, rara in Appennino. Nel Lago Nero e nel Lago del Greppo si possono incontrare i tritoni alpini.\nAccessi.\nAl Monte Poggione si sale per un sentiero da Pian di Novello, oppure dal fondo della Valle del Sestaione. Si pu\u00f2 giungere al Monte Poggione anche da un sentiero panoramico di crinale, che sale da Prato Bellincioni.\nIl Poggione \u00e8 collegato anche alla Foce di Campolino, dalla quale si dipartono sentieri verso l'Alpe Tre Potenze e verso il versante lucchese e garfagnino, ove si trovano l'Orrido di Botri e Montefegatesi."}
{"id": "2805094", "revid": "287204", "url": "https://it.wikipedia.org/wiki?curid=2805094", "title": "22942 Alexacourtis", "text": "22942 Alexacourtis \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7140508\u00a0UA e da un'eccentricit\u00e0 di 0,1006466, inclinata di 4,16507\u00b0 rispetto all'eclittica."}
{"id": "2805097", "revid": "287204", "url": "https://it.wikipedia.org/wiki?curid=2805097", "title": "22944 Sarahmarzen", "text": "22944 Sarahmarzen \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2696431\u00a0UA e da un'eccentricit\u00e0 di 0,0930131, inclinata di 3,72376\u00b0 rispetto all'eclittica."}
{"id": "2805098", "revid": "739313", "url": "https://it.wikipedia.org/wiki?curid=2805098", "title": "Onorificenze neozelandesi", "text": "Il sistema di onorificenze della Nuova Zelanda venne creato nel 1975 per riconoscere i meriti ai neozelandesi con decorazioni proprie del loro stato. Precedentemente veniva adottato il sistema di decorazioni inglese, ma con le modifiche successive vennero privilegiati gli onori locali e solo alcuni ordini dinastici inglesi vennero mantenuti come conferimento specifico della regina inglese come capo del Commonwealth.\nIl monarca della Nuova Zelanda \u00e8 identificato come capo di tutti gli ordini presenti sul territorio e come tale esso/essa \u00e8 identificato come l'unico ente che pu\u00f2 concedere gli stessi ordini. In Nuova Zelanda il monarca \u00e8 rappresentato da un Governatore Generale che suggerisce al sovrano la concessione delle onorificenze e che le concede fisicamente in nome dello stesso sovrano.\nOrdine di precedenza.\nLe onorificenze in grassetto sono riconoscimenti strettamente neozelandesi.\nDecorazioni ed onorificenze degli Stati Uniti.\nDecorazioni approvate dal sovrano neozelandese."}
{"id": "2805100", "revid": "1543377", "url": "https://it.wikipedia.org/wiki?curid=2805100", "title": "Open di Francia 1978", "text": "L'Open di Francia 1978, la 77\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 29 maggio all'11 giugno 1978.\nIl singolare maschile \u00e8 stato vinto dallo svedese Bj\u00f6rn Borg, \nche si \u00e8 imposto sull'argentino Guillermo Vilas in 3 set col punteggio di 6\u20131, 6\u20131, 6\u20133.\nIl singolare femminile \u00e8 stato vinto dalla rumena Virginia Ruzici, che ha battuto in 2 set la jugoslava Mima Jau\u0161ovec.\nNel doppio maschile si sono imposti Gene Mayer e Hank Pfister.\nNel doppio femminile hanno trionfato Mima Jau\u0161ovec e Virginia Ruzici. \nNel doppio misto la vittoria \u00e8 andata a Ren\u00e1ta Tomanov\u00e1 in coppia con Pavel Slo\u017eil.\nSeniors.\nSingolare maschile.\n Bj\u00f6rn Borg ha battuto in finale Guillermo Vilas 6\u20131, 6\u20131, 6\u20133\nSingolare femminile.\n Virginia Ruzici ha battuto in finale Mima Jau\u0161ovec 6\u20132, 6\u20132\nDoppio maschile.\n Gene Mayer / Hank Pfister hanno battuto in finale Jos\u00e9 Higueras / Manuel Orantes 6\u20133, 6\u20132, 6\u20132\nDoppio Femminile.\n Mima Jau\u0161ovec / Virginia Ruzici hanno battuto in finale Lesley Turner Bowrey / Gail Sherriff Chanfreau 5\u20137, 6\u20134, 8\u20136\nDoppio Misto.\n Ren\u00e1ta Tomanov\u00e1 / Pavel Slo\u017eil hanno battuto in finale Virginia Ruzici / Patrice Dominguez 7\u20136, ritiro"}
{"id": "2805103", "revid": "287204", "url": "https://it.wikipedia.org/wiki?curid=2805103", "title": "22945 Schikowski", "text": "22945 Schikowski \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2998581\u00a0UA e da un'eccentricit\u00e0 di 0,0678463, inclinata di 6,09998\u00b0 rispetto all'eclittica."}
{"id": "2805107", "revid": "287204", "url": "https://it.wikipedia.org/wiki?curid=2805107", "title": "22947 Carolsuh", "text": "22947 Carolsuh \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3995688\u00a0UA e da un'eccentricit\u00e0 di 0,1369929, inclinata di 1,82820\u00b0 rispetto all'eclittica."}
{"id": "2805108", "revid": "287204", "url": "https://it.wikipedia.org/wiki?curid=2805108", "title": "22957 Vaintrob", "text": "22957 Vaintrob \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2715162\u00a0UA e da un'eccentricit\u00e0 di 0,1084955, inclinata di 5,19173\u00b0 rispetto all'eclittica."}
{"id": "2805109", "revid": "287204", "url": "https://it.wikipedia.org/wiki?curid=2805109", "title": "22958 Rohatgi", "text": "22958 Rohatgi \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9880580\u00a0UA e da un'eccentricit\u00e0 di 0,0670370, inclinata di 3,20067\u00b0 rispetto all'eclittica."}
{"id": "2805113", "revid": "110157", "url": "https://it.wikipedia.org/wiki?curid=2805113", "title": "Rivolta carceraria di Atlanta", "text": "La rivolta carceraria di Atlanta fu una violenta sommossa occorsa al penitenziario della citt\u00e0 nel novembre del 1987. Verosimilmente uno stesso ciclo di violenza all'interno delle galere esplose nello stesso periodo alla prigione federale di Oakdale (Louisiana).\nTutto inizi\u00f2 quando il 10 novembre 1987 il dipartimento di Stato degli Stati Uniti annunci\u00f2 il ripristino, da parte del governo cubano, di un accordo del 1984, e che in base a ci\u00f2 sarebbero stati rimpatriati nella loro terra natale circa 2500 cittadini cubani. Il rimpatrio interessava soprattutto gli immigrati dell'esodo di Mariel, che, entrati negli Stati Uniti come rifugiati, commisero crimini ed erano per questo incarcerati in una delle due prigioni federali.\nUn portavoce del dipartimento di Stato dichiar\u00f2 che l'ufficio federale delle carceri non notific\u00f2 l'intesa dell'accordo per via delle forti preoccupazioni dovute alla divulgazione prematura che essa avrebbe comportato.\nRivolta.\nTre giorni dopo l'annuncio del rimpatrio a Cuba, i detenuti del penitenziario atlantino innescarono una violenta sommossa e, approfittando dell'effetto sorpresa che rese impotenti le guardie, in poco tempo presero il comando della prigione chiedendo di non essere rimandati nel proprio Paese.\nNei primi undici giorni della sommossa furono fatti pi\u00f9 di 100 ostaggi e parte della struttura fu danneggiata dagli incendi appiccati dai rivoltosi. Nei disordini fu ucciso un detenuto cubano da un poliziotto. In seguito fu notificato come l'agente uccise l'uomo per difendere alcuni colleghi.\nLa sezione atlantina della FBI, guidata da Weldon L. Kennedy, apr\u00ec dei negoziati con i detenuti per calmare la situazione e riportare l'ordine all'interno del penitenziario. La crisi degli ostaggi port\u00f2 all'invio di alcune forze speciali giunte da Fort Bragg per istruire le autorit\u00e0 civili circa il ripristino dell'ordine e l'applicazione della legge.\nA fine negoziati, il 4 dicembre furono liberati i rimanenti ostaggi e i detenuti firmarono \"bandiera bianca\".\nNella rivolta fu liberato dai detenuti l'ergastolano Thomas Silverstein, che aveva assassinato una guardia al supercarcere di Marion nel 1983, e che per questo stava scontando anche un isolamento totale. L'uomo gioc\u00f2 un ruolo chiave nella rivolta e i detenuti cubani lo liberarono proprio per la sua figura carismatica che poteva portare all'apertura degli accordi con l'esterno."}
{"id": "2805114", "revid": "287204", "url": "https://it.wikipedia.org/wiki?curid=2805114", "title": "22981 Katz", "text": "22981 Katz \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2955657\u00a0UA e da un'eccentricit\u00e0 di 0,1818903, inclinata di 3,32980\u00b0 rispetto all'eclittica."}
{"id": "2805115", "revid": "1543377", "url": "https://it.wikipedia.org/wiki?curid=2805115", "title": "Open di Francia 1977", "text": "L'Open di Francia 1977, la 76\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 23 maggio al 5 giugno 1977. Il singolare maschile \u00e8 stato vinto dall'argentino Guillermo Vilas, che si \u00e8 imposto sullo statunitense Brian Gottfried in 3 set col punteggio di 6\u20130, 6\u20133, 6\u20130. Il singolare femminile \u00e8 stato vinto dalla jugoslava Mima Jau\u0161ovec, che ha battuto in 3 set la rumena Floren\u021ba Mihai. Nel doppio maschile si sono imposti Brian Gottfried e Ra\u00fal Ram\u00edrez. Nel doppio femminile hanno trionfato Regina Mar\u0161\u00edkov\u00e1 e Pam Teeguarden. Nel doppio misto la vittoria \u00e8 andata a Mary Carillo in coppia con John McEnroe.\nPartecipanti.\nAltri partecipanti.\nI seguenti giocatori sono passati dalle qualificazioni:\nSeniors.\nSingolare maschile.\n Guillermo Vilas ha battuto in finale Brian Gottfried 6\u20130, 6\u20133, 6\u20130\nSingolare femminile.\n Mima Jau\u0161ovec ha battuto in finale Floren\u021ba Mihai 6\u20132, 6\u20137, 6\u20131\nDoppio maschile.\n Brian Gottfried / Ra\u00fal Ram\u00edrez hanno battuto in finale Wojciech Fibak / Jan Kode\u0161 7\u20136, 4\u20136, 6\u20133, 6\u20134\nDoppio Femminile.\n Regina Mar\u0161\u00edkov\u00e1 / Pam Teeguarden hanno battuto in finale Rayni Fox / Helen Gourlay Cawley 5\u20137, 6\u20134, 6\u20132\nDoppio Misto.\n Mary Carillo / John McEnroe hanno battuto in finale Floren\u021ba Mihai / Iv\u00e1n Molina 7\u20136, 6\u20133"}
{"id": "2805117", "revid": "287204", "url": "https://it.wikipedia.org/wiki?curid=2805117", "title": "22982 Emmacall", "text": "22982 Emmacall \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9186092\u00a0UA e da un'eccentricit\u00e0 di 0,0138338, inclinata di 2,84143\u00b0 rispetto all'eclittica."}
{"id": "2805126", "revid": "287204", "url": "https://it.wikipedia.org/wiki?curid=2805126", "title": "22983 Schlingheyde", "text": "22983 Schlingheyde \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9461027\u00a0UA e da un'eccentricit\u00e0 di 0,0987198, inclinata di 0,76141\u00b0 rispetto all'eclittica."}
{"id": "2805128", "revid": "287204", "url": "https://it.wikipedia.org/wiki?curid=2805128", "title": "22987 Rebeckaufman", "text": "22987 Rebeckaufman \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8841535\u00a0UA e da un'eccentricit\u00e0 di 0,0771706, inclinata di 2,16370\u00b0 rispetto all'eclittica."}
{"id": "2805130", "revid": "287204", "url": "https://it.wikipedia.org/wiki?curid=2805130", "title": "22988 Jimmyhom", "text": "22988 Jimmyhom \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4028191\u00a0UA e da un'eccentricit\u00e0 di 0,1488224, inclinata di 1,61382\u00b0 rispetto all'eclittica."}
{"id": "2805133", "revid": "1543377", "url": "https://it.wikipedia.org/wiki?curid=2805133", "title": "Open di Francia 1975", "text": "L'Open di Francia 1975, la 74\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 2 al 15 giugno 1975. Il singolare maschile \u00e8 stato vinto dallo svedese Bj\u00f6rn Borg, che si \u00e8 imposto sull'argentino Guillermo Vilas in 3 set col punteggio di 6\u20132, 6\u20133, 6\u20134. Il singolare femminile \u00e8 stato vinto dalla statunitense Chris Evert, che ha battuto in 3 set la ceca Martina Navr\u00e1tilov\u00e1. Nel doppio maschile si sono imposti Brian Gottfried e Ra\u00fal Ram\u00edrez. Nel doppio femminile hanno trionfato Chris Evert e Martina Navr\u00e1tilov\u00e1. Nel doppio misto la vittoria \u00e8 andata a Fiorella Bonicelli in coppia con Thomaz Koch.\nPartecipanti uomini.\nAltri partecipanti.\nI seguenti giocatori sono passati dalle qualificazioni:\nSeniors.\nSingolare maschile.\n Bj\u00f6rn Borg ha battuto in finale Guillermo Vilas 6\u20132, 6\u20133, 6\u20134\nSingolare femminile.\n Chris Evert ha battuto in finale Martina Navr\u00e1tilov\u00e1 2\u20136, 6\u20132, 6\u20131\nDoppio maschile.\n Brian Gottfried / Ra\u00fal Ram\u00edrez hanno battuto in finale John Alexander / Phil Dent 6\u20132, 2\u20136, 6\u20132, 6\u20134\nDoppio Femminile.\n Chris Evert / Martina Navr\u00e1tilov\u00e1 hanno battuto in finale Julie Anthony / Ol'ga Morozova 6\u20133, 6\u20132\nDoppio Misto.\n Fiorella Bonicelli / Thomaz Koch hanno battuto in finale Pam Teeguarden / Jaime Fillol 6\u20134, 7\u20136"}
{"id": "2805134", "revid": "287204", "url": "https://it.wikipedia.org/wiki?curid=2805134", "title": "22989 Loriskopp", "text": "22989 Loriskopp \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8470452\u00a0UA e da un'eccentricit\u00e0 di 0,1569883, inclinata di 2,03122\u00b0 rispetto all'eclittica."}
{"id": "2805137", "revid": "287204", "url": "https://it.wikipedia.org/wiki?curid=2805137", "title": "22990 Mattbrenner", "text": "22990 Mattbrenner \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6221958\u00a0UA e da un'eccentricit\u00e0 di 0,1266476, inclinata di 1,18325\u00b0 rispetto all'eclittica."}
{"id": "2805138", "revid": "287204", "url": "https://it.wikipedia.org/wiki?curid=2805138", "title": "22991 Jeffreyklus", "text": "22991 Jeffreyklus \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3078016\u00a0UA e da un'eccentricit\u00e0 di 0,1281438, inclinata di 2,24354\u00b0 rispetto all'eclittica."}
{"id": "2805139", "revid": "287204", "url": "https://it.wikipedia.org/wiki?curid=2805139", "title": "22992 Susansmith", "text": "22992 Susansmith \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,0026024\u00a0UA e da un'eccentricit\u00e0 di 0,0094659, inclinata di 0,94897\u00b0 rispetto all'eclittica."}
{"id": "2805140", "revid": "287204", "url": "https://it.wikipedia.org/wiki?curid=2805140", "title": "22993 Aferrari", "text": "22993 Aferrari \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6091920\u00a0UA e da un'eccentricit\u00e0 di 0,1458277, inclinata di 1,15779\u00b0 rispetto all'eclittica."}
{"id": "2805141", "revid": "436907", "url": "https://it.wikipedia.org/wiki?curid=2805141", "title": "Bucketheadland Blueprints", "text": "Bucketheadland Blueprints \u00e8 un demo del chitarrista statunitense Buckethead, pubblicato nel 1991 dalla Toystore.\nDescrizione.\nRegistrato nel corso del 1991, contiene le primissime versioni dei brani interpretati in \"Bucketheadland\", come anche altri brani che non sono mai stati inseriti nello stesso album di debutto.\nNell'agosto 2007 il demo fu ripubblicato in formato CD dalla TDRS Music in due versioni: una versione limitata a 500 copie che presentava una copertina personalizzata a mano da Buckethead stesso e un'altra non limitata e senza personalizzazioni."}
{"id": "2805143", "revid": "287204", "url": "https://it.wikipedia.org/wiki?curid=2805143", "title": "22994 Workman", "text": "22994 Workman \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9171401\u00a0UA e da un'eccentricit\u00e0 di 0,1101316, inclinata di 3,00596\u00b0 rispetto all'eclittica."}
{"id": "2805144", "revid": "1543377", "url": "https://it.wikipedia.org/wiki?curid=2805144", "title": "Open di Francia 1974", "text": "L'Open di Francia 1974, la 73\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 3 al 16 giugno 1974. Il singolare maschile \u00e8 stato vinto dallo svedese Bj\u00f6rn Borg, che si \u00e8 imposto sullo spagnolo Manuel Orantes in 5 set col punteggio di 2\u20136, 6\u20137(1), 6\u20130, 6\u20131, 6\u20131. Il singolare femminile \u00e8 stato vinto dalla statunitense Chris Evert, che ha battuto in 3 set la sovietica Ol'ga Morozova. Nel doppio maschile si sono imposti Dick Crealy e Onny Parun. Nel doppio femminile hanno trionfato Chris Evert e Ol'ga Morozova. Nel doppio misto la vittoria \u00e8 andata a Martina Navr\u00e1tilov\u00e1 in coppia con Iv\u00e1n Molina.\nSeniors.\nSingolare maschile.\n Bj\u00f6rn Borg ha battuto in finale Manuel Orantes 2\u20136, 6\u20137(1), 6\u20130, 6\u20131, 6\u20131\nSingolare femminile.\n Chris Evert ha battuto in finale Ol'ga Morozova 6\u20131, 6\u20132\nDoppio maschile.\n Dick Crealy / Onny Parun hanno battuto in finale Bob Lutz / Stanley Smith 6\u20133, 6\u20132, 3\u20136, 5\u20137, 6\u20131\nDoppio Femminile.\n Chris Evert / Ol'ga Morozova hanno battuto in finale Gail Sherriff Chanfreau Lovera / Katja Burgemeister Ebbinghaus 6\u20134, 2\u20136, 6\u20131\nDoppio Misto.\n Martina Navr\u00e1tilov\u00e1 / Iv\u00e1n Molina hanno battuto in finale Rosie Darmon / Marcelo Lara 6\u20133, 6\u20133"}
{"id": "2805148", "revid": "287204", "url": "https://it.wikipedia.org/wiki?curid=2805148", "title": "22995 Allenjanes", "text": "22995 Allenjanes \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7806878\u00a0UA e da un'eccentricit\u00e0 di 0,0840336, inclinata di 4,37187\u00b0 rispetto all'eclittica."}
{"id": "2805149", "revid": "287204", "url": "https://it.wikipedia.org/wiki?curid=2805149", "title": "22996 De Boo", "text": "22996 De Boo \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9008386\u00a0UA e da un'eccentricit\u00e0 di 0,0609328, inclinata di 1,26875\u00b0 rispetto all'eclittica."}
{"id": "2805152", "revid": "287204", "url": "https://it.wikipedia.org/wiki?curid=2805152", "title": "22998 Waltimyer", "text": "22998 Waltimyer \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1963692\u00a0UA e da un'eccentricit\u00e0 di 0,1270525, inclinata di 2,55093\u00b0 rispetto all'eclittica."}
{"id": "2805153", "revid": "287204", "url": "https://it.wikipedia.org/wiki?curid=2805153", "title": "22999 Irizarry", "text": "22999 Irizarry \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6378215\u00a0UA e da un'eccentricit\u00e0 di 0,0976035, inclinata di 2,84304\u00b0 rispetto all'eclittica."}
{"id": "2805157", "revid": "1442080", "url": "https://it.wikipedia.org/wiki?curid=2805157", "title": "Hermann Geiger", "text": " \nBiografia.\nHermann Geiger nasce a Basilea in Alemannengasse - Klein Basel il 10 settembre 1870 da una famiglia originaria di Heidelberg, imparentata con gli Heuss ed i Knapp.\nSuo padre Friedrich, laureato in farmacia, nel 1862 acquista a Basilea una delle pi\u00f9 antiche farmacie della citt\u00e0, la \"Goldene Apotheke Basel\" (\"GABA\"), fondata nel 1638. In questa farmacia e nello stesso anno comincia la produzione e la vendita delle \"Pastiglie Wybert\" su ricetta originale del dottor \"Emanuel Wybert\". Fino al 1900 tali pastiglie vengono prodotte artigianalmente nel sottosuolo della stessa farmacia.\nLa famiglia abita nella Freiestrasse nel palazzo della farmacia, dove nel 1870 nasce Hermann.\nIl giovane Hermann frequenta le scuole primarie ed il ginnasio e qui sviluppa il suo amore per la botanica, la chimica e la fisica, amore che lo spinge ad iscriversi a diversi tirocini prima a Basilea e poi a Zurigo.\nAppassionato anche di musica, impara a suonare il violoncello.\nFrequenta l\u2019\"Universit\u00e0 di Zurigo\" dove nel 1897 consegue la laurea \"Summa cum laude\" con una tesi dal titolo \"Contributo per la diagnostica farmaceutica e botanica sulla conoscenza delle foglie di jaborondi\".\nTorna a Basilea e qui si sposa il 28 gennaio 1897. Dal matrimonio nascono tre figli, due femmine ed un maschio.\nNegli anni seguenti la \"Pastiglia Wybert\" ottiene l'omologazione ed il relativo brevetto da Berna.\nMuore il 2 aprile 1962 lasciando ai suoi eredi una Holding fiorente.\nAttivit\u00e0 imprenditoriale.\nNel 1906, a St Louis (Alsazia) nasce il primo stabilimento per la produzione industriale della \"Wybert\".\nNel 1917 Hermann fonda la \"GABA AG\" per la produzione e la vendita della \"Wybert-Gaba\".\nNel 1944 la \"Gaba AG\" si specializza nell'igiene orale ed , cui seguiranno negli anni seguenti Aronal, Elmex rosso, Meridol con fluoruri amminici ed infine Elmex Sensitive, alcuni di essi protetti da brevetti.\nSviluppi del gruppo dopo la sua morte.\nNel 1979 la \"Gaba AG\" diventa \"GABA International AG Basel\" e coordina tutte le funzioni corporate. .\nNel 1999 viene inaugurato il \"Centro Logistico \"Entenbad\" a Loerrach Haningen.\nFino al 2004 vengono acquisite societ\u00e0 in Francia ed in Italia.\nNel 2004 la \"Colgate-Palmolive\" acquisisce il gruppo \"GABA\"."}
{"id": "2805168", "revid": "767487", "url": "https://it.wikipedia.org/wiki?curid=2805168", "title": "Rasputin e l'imperatrice", "text": "Rasputin e l'imperatrice (\"Rasputin and the Empress\") \u00e8 un film del 1932 diretto da Richard Boleslawski e (non accreditato) Charles Brabin.\nIl film \u00e8 tratto da un'opera teatrale che i fratelli Barrymore avevano gi\u00e0 interpretato a Broadway ed \u00e8 l'unico in cui appaiono insieme nei ruoli di protagonisti: John interpreta Paul Chegodieff, il principe che organizza il complotto per uccidere Rasputin (i cui panni sono vestiti da Lionel). La sorella Ethel, invece, ricopre il ruolo della zarina Alessandra.\nIn febbraio, in Germania era uscito \"Rasputin, D\u00e4mon der Frauen\", un'altra pellicola che si ispirava alla vicenda del monaco russo e che vedeva protagonista Conrad Veidt.\nLa MGM pag\u00f2 al principe Yusupov una grossa cifra per evitare il processo di diffamazione intentato dal principe contro la compagnia di Culver City; da quel momento, per le case di produzione divent\u00f2 una regola inserire in tutti i film la dizione \"all persons fictitious disclaimer\".\nTrama.\nNegli ultimi anni dell'impero russo, il principe Paolo si rende conto non solo delle condizioni del popolo, ma anche che la rivoluzione sta montando. Alessio, l'erede al trono, \u00e8 amato dalla gente, ma soffre di emofilia e ogni piccolo incidente pu\u00f2 risultargli pericoloso. Arriva il momento che il medico di corte, Remezov, non riesce pi\u00f9 a fermare una sua emorragia: la principessa Natasha, fidanzata di Paolo e dama di compagnia della zarina Alessandra, consiglia di chiamare un guaritore, il monaco Rasputin. Il monaco convince l'imperatrice di essere un inviato di dio. Rimasto solo con il ragazzo, lo ipnotizza, alleviando i suoi patimenti, ma rendendolo anche schiavo della sua volont\u00e0.\nRasputin prende il potere a corte: aiutato dal capo della polizia segreta, sostituisce gli uomini fedeli allo zar con i suoi, occupando cos\u00ec tutti i posti chiave. Con a sua disposizione i dossier segreti, il monaco pu\u00f2 usare il ricatto per acquisire ancora pi\u00f9 potere.\nIl principe Paolo teme che l'impero possa cadere a causa di Rasputin. Decide di toglierlo di mezzo, uccidendolo: ma Natasha, inorridita, avverte il monaco delle intenzioni del principe. Cos\u00ec, quando Paolo gli spara, non riesce a colpirlo perch\u00e9 Rasputin ha indossato una corazza di metallo sotto la tunica. Lo zar, venuto a sapere dell'attentato, forza Paolo a dimettersi.\nIn seguito alla crisi serba, dopo l'attentato di Sarajevo, la Germania lancia un ultimatum alla Russia, perch\u00e9 smobiliti il suo esercito. Nicola e i suoi consiglieri sono divisi sulla decisione da prendere: Rasputin convince lo zar a rifiutare l'ultimatum e la decisione porta alla prima guerra mondiale.\nIl monaco cerca di circuire la granduchessa Maria, la figlia di Alessandra. Natasha lo scopre in una stanza con la fanciulla e minaccia di andare a denunciare la sua condotta alla zarina. Rasputin la ipnotizza, facendo cadere la principessa in una trance profonda. Natasha viene salvata dall'arrivo tempestivo di Alessandra, cui la principessa, ripresasi, racconta quello che ha visto.\nDavanti alla zarina, Rasputin si vanta adesso di essere lui il vero zar. Disperata, Alessandra chiede aiuto a Paolo. Il principe la rassicura, perch\u00e9 ha gi\u00e0 pensato a un piano per far fuori Rasputin. A una grande cena, dove il monaco \u00e8 l'ospite d'onore, uno dei domestici \u00e8 un uomo del principe. Intervengono anche Paolo e il dottor Remezov. Rasputin \u00e8 ansioso di eliminare il suo grande nemico: chiuso in cantina con Paolo, cerca di ucciderlo. Ma Paolo lo insulta e gli dice che il dolce che ha mangiato a cena era avvelenato. Poi, lo colpisce. Rasputin, cade ma poi si rialza: \"se muoio io\", dice, \"con me muore anche la Russia\". Alla fine, Paolo riesce ad abbatterlo: lo trascina fuori sulla neve, trasportandolo fino alla riva del fiume, gettando il corpo nell'acqua.\nMorto Rasputin, Alessio torna in s\u00e9, liberato dalla trance ipnotica. Ma, gli uomini di Rasputin sono ancora al potere: Nicola costringe all'esilio Paolo. L'ultima profezia del ciarlatano per\u00f2 si rivela vera: lo zar viene rovesciato e, insieme a tutta la famiglia, viene fucilato dai rivoluzionari.\nProduzione.\nIl film fu prodotto dalla Metro-Goldwyn-Mayer (MGM) (controlled by Loew's Incorporated) e venne girato negli studi della compagnia di Culver City, al 10202 del W. Washington Blvd. Nel montaggio furono inseriti alcuni filmati di parate militari russe che appartenevano all'archivio di documentari di J. Stuart Blackton.\nIl regista Charles Brabin che avrebbe dovuto dirigere il film, si scontr\u00f2 diverse volte con Ethel Barrymore che, per spregio, lo chiamava \"il signor Theda Bara\" (Brabin era felicemente sposato con la leggenda del cinema muto). Venne sostituito da Richard Boleslawski e, bench\u00e9 alcune scene da lui girate fossero poi montate nella versione finale del film, il suo nome non apparve nei titoli e il film risult\u00f2 opera del solo Boleslawski.\nIrving Thalberg licenzi\u00f2 la scrittrice Mercedes de Acosta perch\u00e9 si era rifiutata di scrivere una scena dove Natasha, il cui personaggio era ispirato alla vera principessa Irina Yusupova, veniva stuprata da Rasputin. De Acosta, amica di Yusupov, l'omicida di Rasputin, sapeva che la cosa era falsa e mise sull'avviso la MGM. Dopo l'allontanamento della scrittrice, la scena venne inserita nel film, provocando in seguito la causa che vide contrapposta la casa di Culver City e il principe Yusupov.\nDistribuzione.\nDistribuito dalla Metro-Goldwyn-Mayer (MGM), il film fu presentato in prima a New York il 23 dicembre 1932, uscendo poi nelle sale statunitensi il 24 marzo 1933 con il titolo originale \"Rasputin and the Empress\". In Finlandia, usc\u00ec il 19 novembre 1933 e poi, in riedizione, il 26 marzo 1954. Fu distribuito anche in Danimarca il 9 dicembre 1933 con il titolo \"Rasputin og kejserinden\" e in Portogallo, come \"Rasputine e a Imperatriz\", il 13 marzo 1934. Nel Regno Unito, fu ribattezzato \"Rasputin the Mad Monk\", in Spagna \"Rasputin y la zarina\", in Germania \"Der D\u00e4mon Ru\u00dflands - Rasputin\", in Austria \"Die letzte Zarin\", in Grecia \"To lykofos ton tsaron\". Il film \u00e8 stato riversato in VHS e, poi, digitalizzato, \u00e8 stato distribuito in DVD dalla Warner Home video nel 2009.\nCausa legale.\nThalberg e la MGM, nel 1933, furono querelati per diffamazione e violazione della privacy: il personaggio di Natasha si basava su quello vero della principessa Irina Yusupova, moglie di uno degli attentatori del vero Rasputin, che nel film viene descritta come amante di Rasputin e poi vittima di stupro. Nel Regno Unito, Yusupov ottenne un risarcimento di 127.373 dollari da un tribunale britannico, mentre negli Stati Uniti la MGM giunse a un accordo pagando 250.000 dollari, una cifra molto notevole per l'epoca.\nLa scena dello stupro venne tagliata, rendendo incomprensibile il comportamento di Natasha che, all'improvviso, prova paura per Rasputin senza alcuna ragione apparente. La versione laserdisc del film include il trailer del film che contiene parte della scena tagliata.\nGli studi hollywoodiani, a seguito della causa vinta da Yusupov, inserirono da quel momento nei titoli la clausola \"This motion picture is a work of fiction and any resemblance to persons living or dead is purely coincidental\" (\"Questo film \u00e8 opera di finzione e ogni riferimento a persone vive o morte \u00e8 puramente casuale\"). Nel 1989, Sir David Napley pubblic\u00f2 il libro \"Rasputin in Hollywood\" che racconta dettagliatamente della querela per diffamazione di Yusupov contro la MGM."}
{"id": "2805171", "revid": "124154587", "url": "https://it.wikipedia.org/wiki?curid=2805171", "title": "Il Corbaccio", "text": "Il Corbaccio \u00e8 una narrazione in prosa dello scrittore italiano Giovanni Boccaccio.\nL'opera, composta negli anni della maturit\u00e0 dello scrittore e presumibilmente nel 1366, \u00e8 scritta in volgare secondo lo schema delle rime petrose. Ci \u00e8 stata tramandata in ottantadue codici; quello pi\u00f9 attendibile, a seguito degli ultimi studi, pare essere il Laurenziano XLII, scritto a mano da Francesco D'Amaretto Mannelli.\nL'etimologia del titolo risulta ancora incerta e rimangono due ipotesi: potrebbe riferirsi al \"curbascio\" (che \u00e8 un particolare frustino, da intendersi qui \"contro le donne\"), oppure potrebbe riferirsi al \"corvo\", inteso qui come simbolo dell'amore che fa impazzire.\nTrama.\nL'opera viene narrata in prima persona e si apre con una giustificazione (non si tratta infatti di un vero e proprio prologo) nel quale l'autore dichiara che desidera iniziare la sua narrazione per essere di consolazione a coloro che leggeranno, cos\u00ec come ha ottenuto di poter fare grazie a Dio e alla intercessione della Madonna.\nIl protagonista, disperato per l'amore non corrisposto di una vedova, invoca la morte e, dopo essersi addormentato, sogna. Gli appare in sogno un uomo che dichiara di essere il marito defunto della donna: egli aggiunge di essere venuto, inviato da Dio e per intercessione della Madonna, per distoglierlo dal \"labirinto d'amore\" nel quale \u00e8 caduto.\nIl protagonista racconta allo spirito la storia del suo amore e da costui viene messo in guardia dalle donne che con la loro lussuria mettono in pericolo gli uomini.\nLo spirito inizia poi a raccontargli la sua esperienza con la donna e ne mette in evidenza tutti i difetti. Dopo aver sentito quanto raccontato dallo spirito, il protagonista dice di essersi convinto e di voler rimediare al suo errore. Lo spirito lo invita quindi alla vendetta che potrebbe consistere nell'usare la sua bravura di scrittore per \"smascherare\" la vera indole delle donne. Sempre nel sogno il protagonista promette di farlo appena sar\u00e0 uscito dal labirinto d'amore e quando si sveglia, nella sua camera, si ritrova guarito dalle sue pene. L'autore conclude la sua opera mettendo in guardia i giovani dalle \"malvagie femmine\"."}
{"id": "2805173", "revid": "43204", "url": "https://it.wikipedia.org/wiki?curid=2805173", "title": "FC Dunajsk\u00e1 Streda", "text": ""}
{"id": "2805175", "revid": "767487", "url": "https://it.wikipedia.org/wiki?curid=2805175", "title": "Applause (film)", "text": "Applause \u00e8 film del 1929 diretto da Rouben Mamoulian.\nBasato su un romanzo di Beth Brown, il film \u00e8 stato organizzato e diretto da Rouben Mamoulian. \u00c8 interpretato da Helen Morgan, Joan Peers, Fuller Mellish Jr..\nIl National Board of Review ha nominato uno dei 10 migliori film del 1929. Nel 2006, \u00e8 stato scelto per la preservazione negli Stati Uniti dal National Film Registry della Biblioteca del Congresso come \"culturalmente, storicamente o esteticamente significativi\".\nTrama.\nKitty Darling \u00e8 una stella del burlesque, che manda la figlia in un convento per allontanarla dall'ambiente squallido in cui lei \u00e8 coinvolta. Molti anni pi\u00f9 tardi, Kitty \u00e8 un'alcolizzata che vive nel passato; vive con un comico burlesque chiamato Hitch che la imbroglia e si preoccupa solo di spendere i pochi soldi che lei guadagna. Quando il suo compagno scopre che Kitty ha pagato per l'istruzione della figlia nel convento per oltre dieci anni, la convince a far tornare indietro la figlia.\nSua figlia April, ormai cresciuta, ritorna. Kitty \u00e8 imbarazzata dalla sua condizione e sposa Hitch in modo che la figlia non si vergogni di lei. Quando April arriva, \u00e8 disgustata dalla madre e dalla sua triste vita. Hitch cerca di costringerla a entrare nello show business e ripetutamente cerca di convincerla, a un certo punto forzandola a dargli un bacio. \nApril se ne va in giro per la citt\u00e0 e incontra una giovane marinaio solitario di nome Tony. Si innamorano e decidono di sposarsi cos\u00ec che April si possa trasferire a casa sua, nel Wisconsin. Quando April va a dire a sua madre dei loro piani, sente Hitch offendere Kitty, chiamandola una \"has-been\" (una che ha fatto il suo tempo).\nApril \u00e8 sconvolta e annulla il suo matrimonio. Decide di unirsi al coro di linea di uno spettacolo. Riluttante dice addio a Tony nella metropolitana. Nel frattempo, Kitty si avvelena. Va gi\u00f9 per lo spettacolo e collassa su un divano. Venendo a sapere che Kitty non \u00e8 capace di continuare lo show, il produttore la rimprovera. April, contro le obiezioni di Kitty, dice lei continuer\u00e0 lo show al posto della madre e le dice che si prender\u00e0 cura di lei, come Kitty ha sempre fatto per April. Appena April va in scena, Kitty muore, con la testa penzolante da sopra il bordo del divano.\nApril \u00e8 disgustata di se stessa e non riesce a completare lo spettacolo. Appena scappa dal palco, niente meno che Tony \u00e8 l\u00ec per salutarla. Lo abbraccia stretto e dice che vuole andare lontano. Non rendendosi conto che Kitty \u00e8 morta, lei dice che c'\u00e8 bisogno di prendersi cura di sua madre, e Tony \u00e8 d'accordo.\nCensura.\nIl consiglio di censura approvarono il messaggio e i valori di produzione del film, ma si preoccuparono per una scena in cui Kitty dice ad April che due delle ragazze del coro nello show sono \"cattoliche\". La scritta \u00e8 stata cambiata in \"cristiane\". La bottiglia di veleno utilizzata Kitty verso la fine del film \u00e8 stata offuscata nel caso in cui qualcuno volesse emulare il suo suicidio. \nLe censure in Ohio, Columbia Britannica, e Worcester, Massachusetts vietarono completamente la proiezione del film. Molti tagli sono stati effettuati per le proiezioni in citt\u00e0 come Chicago, Illinois, Providence, Rhode Island, e St. Louis, Missouri.\nCritica.\nIl critico Mordaunt Hall, che scriveva per il New York Times, amava la recitazione, ma \nTuttavia, il film \u00e8 oggi ricordato soprattutto per lo stile audace di Mamoulian. Mentre la maggior parte dei film dell'epoca erano statici; \"la fotocamera di Mamoulian ha rinvigorito la trama melodrammatica aggirandosi instancabilmente attraverso sordidi retroscena della vita\".\nBox Office.\nIl film \u00e8 uscito il 7 ottobre 1929 a New York's Criterion Theatre. Il teatro stava celebrando il suo 35 \u00b0 anniversario e vi \u00e8 stato anche un breve filmato in cui Charles K. Harris ha cantato la sua classica canzone \u201c\"After The Ball\"\u201d \"Una combinazione di pareri contrastanti, pubblicit\u00e0 ingannevole (la pubblicit\u00e0 incentrata sui colpi di fascino di Helen Morgan, non quello che appariva nel film), gli fecero perdere colpi, e la Stock Market Crash ha causato al film una sensibile riduzione di popolarit\u00e0 non appena smise di essere proiettato al Criterion Theatre\" ."}
{"id": "2805176", "revid": "729019", "url": "https://it.wikipedia.org/wiki?curid=2805176", "title": "TDRS Music", "text": "La Travis Dickerson Recording Studios Music \u00e8 un'etichetta discografica fondata dal musicista e produttore discografico Travis Dickerson ed \u00e8 caratterizzata dalla peculiarit\u00e0 di spedire direttamente agli acquirenti gli album acquistati dal proprio negozio online.\nDurante gli anni la TDRS ha pubblicato diversi album e collaborato con molteplici artisti quali Buckethead, Jethro Tull (Doane Perry) e Viggo Mortensen.\nAttivit\u00e0 recenti.\nNel 2007 la TDRS si \u00e8 occupata principalmente della pubblicazione dei dischi del chitarrista statunitense Buckethead, il quale nel mese di febbraio 2007 ha pubblicato un cofanetto di 13 CD dal titolo \"In Search of The\" dipinto a mano dallo stesso artista. Il mese successivo ha visto la pubblicazione della ristampa del demo \"Bucketheadland Blueprints\". Nei mesi successivi sono stati pubblicati altri CD di Buckethead e rispettivamente \"Decoding the Tomb of Bansheebot\", \"Cyborg Slunks\" (la copertina \u00e8 stata disegnata da Buckethead stesso) e \"Kevin's Noodle House\" con il batterista Brain; \"Chicken Noodles II\" e un'edizione non personalizzata di Cyborg Slunks. Con lo pseudonimo di Death Cube K, Buckethead ha pubblicato gli album \"DCK\" e \"Monolith\".\nNel 2008 la TDRS ha pubblicato due album dell'attore Viggo Mortensen intitolati \"At All\" e \"Time Waits for Everyone\". Seguirono inoltre altri album di Buckethead tra cui si ricordano \"Albino Slug\" e \"The Dragon of the Eden\"\nAll'inizio del 2009 l'etichetta ha pubblicato l'album numero 25 di Buckethead, intitolato \"Slaughterhouse on the Prairie\". Nello stesso anno sono stati pubblicati altri tre album ed in particolare \"A Real Diamond in the Rough\", \"Forensic Follies\" e \"Needle in a Slunk Stack\""}
{"id": "2805179", "revid": "729019", "url": "https://it.wikipedia.org/wiki?curid=2805179", "title": "Castello di Turjak", "text": "Il castello di Turjak (sloveno \"Grad Turjak\" o \"Turja\u0161ki grad\", tedesco \"Schloss Auersperg\") \u00e8 un castello del XIII secolo sorto presso Turjak, vicino Velike La\u0161\u010de in Bassa Carniola (Slovenia), 20 chilometri a sud-est di Lubiana. la fortezza viene considerata una delle pi\u00f9 imponenti della Carniola.\nLe origini del nome.\nIl nome del castello, \"Turjak\", deriverebbe dalla parola celtica \"tur\" (uro) o, altra ipotesi, dal nome del fondatore, il cavaliere Ursberg, capostipite degli Auersperg. \u00c8 interessante notare che anche il nome \"Ursberg\" dimostra una chiara derivazione dal nome \"uro\", questa volta per\u00f2 nella sua pronuncia germanica. Il bovino selvatico ritorna inoltre nello stemma araldico della famiglia Auersperg, prima proprietaria del sito, cui il castello deve il suo nome in lingua tedesca: \"Schloss Auersperg\".\nL'ipotesi dell'esistenza di un legame tra il castello di Turjak e la citt\u00e0 di Turriaco in Italia, chiamata \"Turjak\" in sloveno, \u00e8 quasi certamente una speculazione. Si tratta di una mera assonanza dovuta alla comune radice celtica del nome, giustificata dall'antica presenza, a Turjak come a Turriaco, di branchi selvatici di uri.\nStoria.\nIl primo castello costruito sul sito di Turjak era controllato dai cavalieri, poi conti, von Auersperg. Nel 1140, il cavaliere Konrad von Auersperg viene menzionato quale proprietario della fortificazione in loco. Questo primo castello venne distrutto durante le contese ereditarie tra gli eredi di Pilgram II von Auersperg: Pilgram IV, proprietario della fortezza, ed il fratellastro Otto von Ortenburg.\nNel 1190 il conte Adolf II von Auersperg ricostru\u00ec il castello. La costruzione attuale viene per la prima volta menzionata nel 1220. Nel 1270 il castello venne ceduto dai fratelli Peter e Wolfgang von Auersperg ad un altro ramo della famiglia ma torn\u00f2 in loro possesso grazie all'intercessione del potente parente Balthazar von Auersperg, cancelliere del Sacro Romano Impero Germanico.\nDopo aver resistito ad un assalto degli ottomani nel 1491, il castello venne completamente distrutto dal terremoto che devast\u00f2 la zona nel 1511 ma venne ricostruito in tempo per resistere alle furiose rivolte contadine del 1515 e ad un nuovo assalto dei turchi nel 1528.\nPer volont\u00e0 dei von Auersperg, il castello ospit\u00f2 i predicatori protestanti Primo\u017e Trubar e Jurij Dalmatin, che tradussero la Bibbia in lingua slovena. Altro illustre ospite fu lo storico Janez Vajkard Valvasor che poi dedic\u00f2 alla fortezza due pagine nella sua \"Die Ehre de\u00df Hertzogthums Crain\".\nDurante la seconda guerra mondiale sul fronte jugoslavo nel castello di Turjak si barricarono i collaborazionisti della \"guardia bianca\", i belogardisti alleati degli italiani contro la resistenza; attaccati e sconfitti dai partigiani sloveni, oltre 700 uomini furono catturati e quindi fucilati sommariamente.\nArchitettura.\nIl castello si presenta oggi con pianta triangolare e sorge su di una terrazza collinare. L'antica struttura fortificata del secolo XI \u00e8 testimoniata da alcune rovine affioranti dal terreno. L'attuale castello rivela i segni di una evidente ristrutturazione rinascimentale nei bastioni e nelle torri difensive, oltre che nelle ali residenziali. La ristrutturazione data quasi certamente alla ricostruzione successiva al terremoto del 1511.\nAll'aprirsi dell'Era Moderna il complesso venne ristrutturato. Osservando le raffigurazioni del castello nell'opera di Valvasor si notano elementi architettonici ormai inesistenti: il castello appare con pianta rettangolare e torri solo a due angoli, non molto pronunciate in quanto a dimensioni, ed un bastione molto pronunciato sul lato orientale.\nIl palazzo centrale \u00e8 invece una realizzazione di epoca romantica.\nInteressante caratteristica del castello \u00e8 la presenza di due cappelle: una cattolica, utilizzata come luogo di culto fin dal 1789 e recentemente riconsacrata, ed una protestante, decorata da affreschi gotici, nella quale si trovano i sepolcri dei von Auersperg convertitisi alla Riforma."}
{"id": "2805180", "revid": "193305", "url": "https://it.wikipedia.org/wiki?curid=2805180", "title": "Martin Michel Charles Gaudin", "text": "Era figlio di Charles Gaudin, avvocato al Parlamento di Parigi, e di Louise-Suzanne Ragot, figlia di un sottosegretario alle finanze. Prima della Rivoluzione fu direttore presso l'amministrazione generale dei tributi.\nBiografia.\nNel 1773, dopo gli studi al Lyc\u00e9e Louis-le-Grand, Gaudin entr\u00f2 nell'ufficio del d'Ailly, un amico di famiglia, primo funzionario di Henri d'Ormesson, intendente delle finanze. Nel 1777 d'Ailly affid\u00f2 al giovane Gaudin la responsabilit\u00e0 di una divisione. Gaudin scrisse in proposito nelle sue memorie: \u00abFu l'inizio della mia fortuna politica. La Rivoluzione ha fatto il resto...\u00bb\nNel 1789 divenne un influente membro del Comitato delle finanze dell'Assemblea nazionale costituente.\nLa Rivoluzione.\nNel 1791 Luigi XVI, su proposta del ministro Tarb\u00e9, lo nomin\u00f2 commissario della tesoreria nazionale, responsabile dell'apparato di riscossione delle imposte, da poco riformato.\nGaudin divenne l'autore della fusione tra il vecchio sistema di raccolta delle imposte dirette, con 24 concessionari alla riscossione, ed il nuovo con 544 riscossori di distretto, eletti dai cittadini. Pierre Joseph Cambon era il nuovo ministro succeduto a Necker in quei tempi difficili.\nA partire da quel momento Gaudin fu al centro di continue denunce, alle quali pot\u00e9 sottrarsi per la sua alta onest\u00e0 e il suo talento per gli affari. Il 10 agosto 1792 fu accusato di aver aumentato l'appannaggio reale.\nCambon e Saint-Just ne presero le difese, e talvolta ne seguirono i consigli, soprattutto quando non esit\u00f2 a rifiutare il pagamento di documenti di credito contraffatti emessi dal generale Dumouriez, allora ancora potente.\nCon l'aiuto di Cambon si oppose a Robespierre, riuscendo a salvare la vita di 48 riscossori generali delle finanze che la Convenzione nazionale voleva mandare al patibolo insieme ai fermiers-g\u00e9n\u00e9raux.\nCionondimeno la situazione non era facile: la sede della tesoreria era costantemente invasa dalla folla, e Gaudin dovette pi\u00f9 di una volta far ricorso a stratagemmi vari per liberarsi degli inopportuni visitatori: quando fu emanato un decreto che accordava una paga giornaliera alle mogli di cittadini chiamati al servizio militare, una turba di donne occup\u00f2 gli uffici, Gaudin raccolse le pi\u00f9 agitate e disse loro che era pronto a pagarle, ma che, per fare le cose regolarmente, esse dovevano mostrargli il certificato di matrimonio; poche potevano evidentemente produrre il documento, infatti se ne andarono senza pi\u00f9 reclamare.\nIl Direttorio.\nFu pi\u00f9 volte denunciato, ma riusc\u00ec miracolosamente a conservare il proprio posto sino al 1795, quando, alla nascita del Direttorio, diede le dimissioni e si ritir\u00f2 in campagna a Vic-sur-Aisne nei pressi di Soissons, dove rimase tre anni.\nNel 1798 un corriere del presidente del Direttorio lo richiam\u00f2 per prendere il posto di Dominique-Vincent Ramel-Nogaret al ministero delle finanze. Gaudin rifiut\u00f2, ma pi\u00f9 avanti nello stesso anno accett\u00f2 l'incarico di commissario generale dell'amministrazione delle Poste, funzione comunque assai importante, data l'importanza del cosiddetto \"cabinet noir\".\nIl Consolato e il Primo Impero.\nNapoleone lo nomin\u00f2 ministro delle finanze l'indomani del Colpo di Stato del 18 brumaio. Gaudin ricorda cos\u00ec il loro incontro:\nGaudin si dedic\u00f2 alla riorganizzazione delle finanze; creando un corpo di funzionari dipendenti direttamente dal ministro miglior\u00f2 immediatamente l'efficienza: un riscossore per arrondissement ed un riscossore generale per dipartimento. Fu anche imposto il versamento di una cauzione a tutti i funzionari e specie ai riscossori (somme da cui pot\u00e9 in seguito creare la Banca di Francia)\nRistabil\u00ec poi le imposte indirette quali l'accisa, le tasse sul tabacco, le bevande ed il sale, e ripristin\u00f2 il gioco del lotto. Prese in prestito l'idea del catasto, che fu la sua grande preoccupazione, dalla Costituzione del 1791, ma nessuno come lui ne aveva compreso l'importanza per stabilire un sistema contributivo equo.\nGaudin fu anche uno dei padri del franco germinale, che rimase in vigore sino al 1928 con un valore in rapporto all'oro immutato sino al 1914.\nPresent\u00f2 nel 1802 il primo bilancio dello Stato degno di tal nome. Tutte le sue riforme non furono realizzate senza ostacoli, tanto che Gaudin arriv\u00f2 a presentare a Napoleone le dimissioni il 18 maggio 1804, ma queste vennero respinte. Gaudin rimase dunque ministro delle finanze sino al 30 marzo 1814.\nCavaliere della Legion d'onore il 2 ottobre 1803, grand ufficiale il 14 giugno 1804, gran croce il 2 febbraio 1805, fu creato, il 26 aprile 1808, conte dell'Impero, e duca di Gaeta il 15 agosto 1809.\nNel 1805 Gaudin fu incaricato di riorganizzare le finanze della Liguria, nel 1811 quelle dei Paesi Bassi.\nDal 21 marzo all'8 luglio 1815, durante i Cento giorni, fu nominato ministro delle finanze per tre volte, e il 2 giugno 1815, pari dei Cento giorni. Fu sempre fedele a Napoleone, e, nel Parlamento della Restaurazione, dove sedeva, quando qualche realista attaccava la memoria dell'Imperatore, non manc\u00f2 mai di difenderla.\nLa Restaurazione.\nFu in effetti eletto deputato alla Camera dei deputati il 22 agosto 1815, per il collegio del dipartimento dell'Aisne, con 68 voti a favore su 135 votanti e 266 aventi diritto, e rieletto il 4 ottobre 1816, con 119 voti su 180 votanti e 293 aventi diritto. Sedeva nei banchi della maggioranza e nel 1820 fu nominato, a succedere a Jacques Laffitte, governatore della Banca di Francia, carica che tenne sino al 1834.\nHa lasciato: \"M\u00e9moires, souvenirs et opinions de M. Gaudin, duc de Ga\u00ebte\" (1826), \"Notice historique sur les finances de la France depuis 1800 jusqu'au 1er avril 1814\" (1818) ed altri scritti.\nContrasse matrimonio solo all'et\u00e0 di settant'anni, nel 1822: la sua sposa, divorziata da un omonimo, \u00c9mile Gaudin de Feurs, era una greca di Naxos: Marie-Anne Summaripa. Gaudin ne adott\u00f2 la figlia che spos\u00f2 pi\u00f9 tardi il marchese de Girardin."}
{"id": "2805182", "revid": "287204", "url": "https://it.wikipedia.org/wiki?curid=2805182", "title": "Canada ai XXI Giochi olimpici invernali", "text": "Il Canada ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 206 atleti. \u00c8 stata la squadra ospitante di questa edizione dei giochi.\nCurling.\nTorneo maschile.\nLa squadra \u00e8 stata composta da:\nTorneo femminile.\nLa squadra \u00e8 stata composta da:\nHockey su ghiaccio.\nTorneo maschile.\nRoster.\nLa squadra maschile \u00e8 composta da:\nTorneo femminile.\nRoster.\nLa squadra femminile \u00e8 composta da:"}
{"id": "2805187", "revid": "287204", "url": "https://it.wikipedia.org/wiki?curid=2805187", "title": "Charles Brabin", "text": "Biografia.\nNato in Inghilterra, and\u00f2 a lavorare negli USA, a New York, nei primi anni del 1900 iniziando come attore teatrale. Nel 1910, prima come attore, poi come sceneggiatore e regista, lavor\u00f2 per la Edison Company. \nNel 1921, si spos\u00f2 con la star del muto Theda Bara, la prima vamp dello schermo. Fu uno dei matrimoni pi\u00f9 longevi di Hollywood, durato fino al 1955, quando l'attrice mor\u00ec a causa di un tumore.\nBrabin svolse la sua carriera soprattutto durante il periodo del muto, mentre fu meno prolifico all'avvento del sonoro. Il suo ultimo film, \"A Wicked Woman\" lo gir\u00f2 nel 1934 per la MGM."}
{"id": "2805189", "revid": "76069", "url": "https://it.wikipedia.org/wiki?curid=2805189", "title": "Circondari municipali di Parigi", "text": ""}
{"id": "2805190", "revid": "76069", "url": "https://it.wikipedia.org/wiki?curid=2805190", "title": "Antichi circondari di Parigi", "text": ""}
{"id": "2805193", "revid": "92723", "url": "https://it.wikipedia.org/wiki?curid=2805193", "title": "Diocesi di Maguelonne", "text": ""}
{"id": "2805200", "revid": "1543377", "url": "https://it.wikipedia.org/wiki?curid=2805200", "title": "Morro Bay", "text": "Morro Bay \u00e8 una citt\u00e0 costiera della contea di San Luis Obispo, in California, Stati Uniti. Nel 2000 aveva una popolazione di abitanti, passati a nel 2010.\nStoria.\nLa preistoria di Morro Bay si ricollega con l'insediamento dei Chumash, posto in prossimit\u00e0 della foce del Morro Creek. All'inizio del periodo della preistoria californiana indicato Millingstone Horizon, migliaia di anni fa, l'insediamento copriva un ampio territorio lungo la riva e sulle terrazze sopra il Morro Creek.\nIl Morro Rock \u00e8 stato scoperto nel 1542 dal navigatore portoghese Juan Rodr\u00edguez Cabrillo, che esplorava la costa del Pacifico per conto della Spagna. Cabrillo chiam\u00f2 il monte \"El Moro\", perch\u00e9 gli ricord\u00f2 la testa di un Moro con indosso il suo tipico turbante. Altrimenti, il nome potrebbe essere derivato dalla parola spagnola \"morro\", che significa \"ciottolo\", spesso utilizzata nelle aree dove si parla lo spagnolo per indicare montagne isolate e dalla forma che ricorda un'enorme roccia.\nI primi immigranti filippini che giunsero in America col galeone spagnolo \"Nuestra Se\u00f1ora de Esperanza\", approdarono il 18 ottobre 1587 a Morro Bay.\nSotto la sovranit\u00e0 messicana, estese concessioni terriere divisero le aree circostanti in ranch per l'allevamento del bestiame e per la produzione del latte. Le necessit\u00e0 del commercio, in particolare di collegamenti navali con le altre citt\u00e0 per il trasporto del raccolto, degli animali e degli altri prodotti delle fattorie, portarono Morro Bay a crescere.\nLa citt\u00e0 fu fondata da Franklin Riley nel 1870 come un porto per l'esportazione di prodotti caseari. Riley fu determinante per la costruzione di un molo, oggi indicato come l'\"Embarcadero\". Durante gli anni settanta dell'Ottocento, era frequente vedere schooner ormeggiati all'\"Embarcadero\" caricare lana, patate, orzo e prodotti caseari.\nSin dall'inizio del XX secolo, la citt\u00e0 \u00e8 stata una meta per le vacanze estive. Il turismo \u00e8 la principale attivit\u00e0 della citt\u00e0. La spiaggia pi\u00f9 famosa \u00e8 sul lato settentrionale del Morro Rock, a nord della baia. Altre spiagge sono presenti a nord ed a sud della citt\u00e0 e sono oggi possedute dallo Stato della California.\nNegli anni quaranta, si \u00e8 sviluppata l'industria della raccolta degli abaloni o orecchie di mare, dei molluschi. Dopo aver raggiunto il picco nel 1957, le partite di abaloni sono declinate significativamente a causa del sovrasfruttamento. \u00c8 invece attiva la pesca dell'halibut, della sogliola, del pesce roccia, del tonno alalunga e di molte altre specie di pesce, sia a scopo commerciale, sia come pesca sportiva. Le attivit\u00e0 cittadine combinano, oggi, l'industria della pesca con il turismo costiero. Inoltre, le ostriche sono allevate artificialmente nella baia poco profonda.\nMorro Bay \u00e8 ospita un santuario degli uccelli ed una riserva marina, nella baia. Anche l'estuario \u00e8 indicato come d'interesse statale e nazionale.\nGeografia fisica.\nMorro Bay si trova alle coordinate (35,379043, -120,853354). Con lo stesso nome \u00e8 indicato l'ampio estuario collocato sulle spiagge settentrionali della baia stessa. La citt\u00e0 \u00e8 a 20\u00a0km da San Luis Obispo e si trova sulla Highway 1.\nSecondo i dati forniti dallo United States Census Bureau, la citt\u00e0 copre un'area di 26,3\u00a0km\u00b2, dei quali 13,4\u00a0km\u00b2 di terra e 12,9\u00a0km\u00b2 (pari al 49.2% del totale) ricoperti dall'acqua.\nMorro Rock.\nLa principale caratteristica \u00e8 il Morro Rock, un neck vulcanico di 176\u00a0m di altezza, che si trova all'entrata del porto ed \u00e8 collegato alla spiaggia da una strada rialzata. Inizialmente era totalmente circondato dall'acqua ma successivamente il canale settentrionale \u00e8 stato riempito per creare il porto. \u00c8 stato sfruttato come cava dal 1889 al 1969. Oggi, l'accesso del pubblico alla montagna \u00e8 vietato perch\u00e9 selezionata per la protezione del falco peregrino, mentre \u00e8 visitabile l'area alla sua base.\nMorro Rock \u00e8 parte di una serie di neck vulcanici indicati come le Nine Sisters (Nove sorelle), allineati tra Morro Bay e San Luis Obispo. \u00c8 possibile che l'area sia transitata sopra un punto caldo nel corso delle ere.\nClima.\nMorro Bay ha un clima mediterraneo (contraddistinto dalla sigla \"Csb\" secondo la classificazione dei climi di K\u00f6ppen).\nI dati riportati in tabella sono tratti dalla fonte riportata in nota."}
{"id": "2805201", "revid": "599013", "url": "https://it.wikipedia.org/wiki?curid=2805201", "title": "S\u00e3o Bento do Trair\u00ed", "text": ""}
{"id": "2805202", "revid": "767487", "url": "https://it.wikipedia.org/wiki?curid=2805202", "title": "Nil\u00fcfer Yumlu", "text": "Attiva fin dal 1972, ha pubblicato numerosi album ed \u00e8 attualmente in attivit\u00e0. Nel 1976 Nil\u00fcfer ha pubblicato nel suo album \"Selam S\u00f6yle\" una cover della canzone \"La Scala Buia\", interpretata originariamente da Mina, con il titolo tradotto in \"Ba\u015ftan Anlat\"."}
{"id": "2805214", "revid": "17045", "url": "https://it.wikipedia.org/wiki?curid=2805214", "title": "Gobbo rugginoso", "text": ""}
{"id": "2805215", "revid": "599013", "url": "https://it.wikipedia.org/wiki?curid=2805215", "title": "Clancy Pendergast", "text": "Nella NFL.\nStagioni: dalla 1996 alla 2002\nInizia la sua carriera nella NFL con i Dallas Cowboys con il ruolo di assistente della difesa.\nStagione 2003\nFirma con i Cleveland Browns come \"coach\" dei linebacker.\nStagioni: dalla 2004 alla 2008\nHa firmato con gli Arizona Cardinals come coordinatore della difesa.\nStagione 2009\nHa firmato con i Kansas City Chiefs per il medesimo ruolo.\nStagione 2010\nIl 6 febbraio 2010 firma con gli Oakland Raiders come \"coach\" dei defensive back. Per poi lasciare per il ruolo di coordinatore della difesa dei California Gloden State Bears che giocano nella NCAA."}
{"id": "2805217", "revid": "1543377", "url": "https://it.wikipedia.org/wiki?curid=2805217", "title": "Marcello Moretti", "text": "Biografia.\nSi forma come attore all'Accademia Nazionale d'Arte Drammatica di Roma diplomandosi a trent'anni e intraprendendo subito una carriera da attore teatrale il cui punto pi\u00f9 alto \u00e8 considerato il ruolo di Arlecchino nell'\"Arlecchino servitore di due padroni\" di Carlo Goldoni per la regia Giorgio Strehler, interpretato a partire dal 1947 per il Piccolo Teatro di Milano, ruolo per il quale fu amato dalla critica e applaudito dal pubblico mondiale in numerose tourn\u00e9e internazionali. A lui succedette Ferruccio Soleri, devoto allievo di Moretti nella tecnica recitativa dell'Arlecchino."}
{"id": "2805218", "revid": "767487", "url": "https://it.wikipedia.org/wiki?curid=2805218", "title": "Under the Yoke", "text": "Under the Yoke \u00e8 un film muto del 1918 diretto da J. Gordon Edwards e interpretato da Theda Bara. Titolo di lavorazione: \"Spanish Love\".\nUscito negli Stati Uniti 9 giugno 1918, il film venne riedito dalla Fox nel gennaio del 1919. Un'altra versione della storia fu girata nel 1922 dalla Universal, diretta da Tod Browning.\nLa 20th Century Fox rifece il film nel 1936, con la regia di Frank Lloyd e con Ronald Colman.\nAmbientato nelle Filippine, il film \u00e8 stato girato in California, sulle San Jacinto Mountains. Viene considerato perduto.\nTrama.\nNelle Filippine, la giovane Maria Valverde torna a casa dal convento dove ha completato gli studi, accolta dal padre, don Ramon. La ragazza ha conosciuto a Manila il bel Paul Winter, un capitano dell'esercito USA e, quando un piantatore locale, Diablo Ramirez, si mette a farle la corte chiedendole di sposarlo, lei rifiuta le sue profferte.\nL'uomo, scacciato dai Valverde, giura di vendicarsi. Si mette alla testa di una banda di ribelli e attacca la tenuta. Don Ramon rimane ucciso, mentre Maria viene tenuta prigioniera nella propria casa.\nPaul tenta di portare aiuto alla giovane, ma viene catturato pure lui. Intervengono i militari USA e riconquistano la zona; Paul entra nella casa e uccide Diablo. Maria \u00e8 salva e pu\u00f2 tornare insieme al suo capitano.\nProduzione.\nIl film fu prodotto dalla Fox Film Corporation e venne girato a San Jacinto Mountains, in California.\nDistribuzione.\nDistribuito dalla Fox Film Corporation, il film usc\u00ec nelle sale cinematografiche USA il 9 giugno 1918."}
{"id": "2805219", "revid": "767487", "url": "https://it.wikipedia.org/wiki?curid=2805219", "title": "\u00a1No me toques las palmas que me conozco!", "text": "\u00a1No me toques las palmas que me conozco! \u00e8 il 1\u00ba album studio di Mar\u00eda Isabel, pubblicato il 2 novembre 2004 e contenente 10 brani inediti in lingua spagnola pi\u00f9 2 bonus track. Lo stesso titolo viene dato anche al suo secondo singolo sempre del 2004\nIl Disco.\nIl disco viene pubblicato subito 1 anno dopo la sua vittoria al Junior Eurovision Song Contest, sar\u00e0 un album che avr\u00e0 un grande successo vendendo pi\u00f9 di 500.000 copie."}
{"id": "2805220", "revid": "290948", "url": "https://it.wikipedia.org/wiki?curid=2805220", "title": "Elemento radioattivo", "text": ""}
{"id": "2805221", "revid": "111325", "url": "https://it.wikipedia.org/wiki?curid=2805221", "title": "Baka to Test to Sh\u014dkanj\u016b", "text": ""}
{"id": "2805224", "revid": "643494", "url": "https://it.wikipedia.org/wiki?curid=2805224", "title": "Jean Servais", "text": "Biografia.\nServais esord\u00ec nel cinema nel 1932 con \"Criminel\". Due anni dopo interpret\u00f2 i primi ruoli importanti nei film \"I miserabili\" (1934) di Raymond Bernard e \"La chanson de l'adieu\" (1934) di Albert Valentin e G\u00e9za von Bolv\u00e1ry.\nNegli anni trenta e quaranta apparve fra gli altri in \"Una ragazza intraprendente\" (1935) di Ren\u00e9 Guissart, \"Terra di fuoco\" (1939) di Giorgio Ferroni e Marcel L'Herbier, \"La prigioniera dell'isola\" (1948) di Marcel Cravenne, \"Amanti senza amore\" (1948) di Gianni Franciolini, \"La via del rimorso\" (1949) di Yves All\u00e9gret.\nNegli anni cinquanta spiccano alcuni dei suoi lavori pi\u00f9 importanti, in particolare due film diretti da Jules Dassin, \"Rififi\" (1955) e \"Colui che deve morire\" (1957), \"L'amante di una notte\" (1950) di Ren\u00e9 Cl\u00e9ment, \"Il piacere\" (1952) di Max Oph\u00fcls, \"Godot\" (1957) di Yves All\u00e9gret, \"La strada della violenza\" (1958) di Pierre Chenal e \"L'isola che scotta\" (1959) di Luis Bu\u00f1uel.\nNegli anni sessanta partecip\u00f2 a film popolari, soprattutto in ruoli secondari, come nel kolossal bellico \"Il giorno pi\u00f9 lungo\" (1962). Fra i film di questo periodo si possono ricordare \"Il delitto non paga\" (1962) di G\u00e9rard Oury, \"L'uomo di Rio\" (1964) di Philippe de Broca, \"Sciarada per quattro spie\" (1966) di Jacques Deray.\n\u00c8 stato sposato dal 1952 fino alla morte con l'attrice Dominique Blanchar. \u00c8 sepolto a Parigi nel cimitero di Passy."}
{"id": "2805225", "revid": "121604", "url": "https://it.wikipedia.org/wiki?curid=2805225", "title": "N\u00famero 2", "text": "N\u00famero 2 \u00e8 il secondo album inedito di Mar\u00eda Isabel pubblicato il 2 ottobre 2005 e rispetto al primo album (No me toques las palmas que me conozco) ha venduto pi\u00f9 di 200.000 copie.\nIl disco.\nL'album contiene 12 brani inediti di cui 1 traccia bonus (En mi jard\u00edn)."}
{"id": "2805228", "revid": "767487", "url": "https://it.wikipedia.org/wiki?curid=2805228", "title": "Capricornio", "text": "Capricornio \u00e8 il terzo album in studio di Mar\u00eda Isabel, pubblicato il 21 novembre 2006, contiene 15 brani di cui un brano in un duetto assieme a Marisol.\nIl Disco.\nL'album non ha riscosso molto successo ma ha comunque venduto pi\u00f9 di 120.000 copie, 80.000 in meno dell'album precedente."}
{"id": "2805245", "revid": "118418329", "url": "https://it.wikipedia.org/wiki?curid=2805245", "title": "Carl M\u00f6hner", "text": "Biografia.\nIl suo primo ruolo importante fu quello di Joe \"lo svedese\" nel noir \"Rififi\" (1955), diretto da Jules Dassin, con il quale lavor\u00f2 anche nel successivo \"Colui che deve morire\" (1957). Negli anni seguenti lavor\u00f2 soprattutto in Inghilterra, partecipando a film quali \"L'isola dei disperati\" (1958) di Val Guest e \"Affondate la Bismarck!\" (1960) di Lewis Gilbert.\nNel 1958 si ciment\u00f2 anche nella regia e sceneggiatura con \"Istanbul macerasi\", un'esperienza che ripete successivamente con \"La citt\u00e0 vietata\" (1962).\nNegli anni sessanta lavor\u00f2 anche in Italia e in Spagna. Negli anni settanta dirad\u00f2 la sua attivit\u00e0 fino a concludere la propria carriera nel 1976 con \"Una donna alla finestra\" di Pierre Granier-Deferre."}
{"id": "2805246", "revid": "92723", "url": "https://it.wikipedia.org/wiki?curid=2805246", "title": "Emil Manz", "text": "Biografia.\nSi dedic\u00f2 prevalentemente alla rappresentazione di animali. Fu anche poeta umoristico in dialetto bavarese.\nManz studi\u00f2 scultura dapprima presso Wilhelm von R\u00fcmann e Erwin Kurz all'Accademia delle belle arti di Monaco di Baviera. Dopo una soggiorno negli USA fu per sei anni allievo di Hermann Hahn.\nLa maggior parte delle sue opere si trovano a Monaco di Baviera, dove negli anni trenta cre\u00f2 una serie di fontane."}
{"id": "2805248", "revid": "55935", "url": "https://it.wikipedia.org/wiki?curid=2805248", "title": "Duchessa di Malfi", "text": ""}
{"id": "2805249", "revid": "889336", "url": "https://it.wikipedia.org/wiki?curid=2805249", "title": "Prinzregententheater", "text": "Il Prinzregententheater (in tedesco \"teatro del principe reggente\") \u00e8 un teatro d'opera costruito in stile Art Nouveau a Monaco di Baviera nel quartiere di Bogenhausen.\nIl teatro \u00e8 dedicato al Principe Reggente Luitpold e si trova nella piazza Prinzregentenplatz.\nFu iniziato da Ernst von Possart come teatro di festival di Richard Wagner con Luitpold di Baviera.\nL'architetto fu Max Littmann. L'inaugurazione ebbe luogo il 21 agosto 1901 con \"Die Meistersinger von N\u00fcrnberg\" di Richard Wagner.\nNel 1906 avviene la prima assoluta di \"Das Christ-Elflein\" di Hans Pfitzner con Elisabeth Rethberg e nel 1917 di Palestrina, sempre di Pfitzner.\nDopo i danni subiti nella seconda guerra mondiale dal Nationaltheater diventa sede della Bayerische Staatsoper dal 1944 al 1963.\nFra le prime rappresentazioni che hanno avuto luogo nel teatro sono da ricordare nel 1948 la prima di \"Abraxas\" di Werner Egk e nel 1957 di \"Die Harmonie der Welt\" di Paul Hindemith.\nIl 10 novembre 1996 viene riaperto con Tristan und Isolde di Richard Wagner con Hildegard Behrens, Ernst Haefliger ed Alan Titus e nel 1997 avviene la prima assoluta di \"Helle N\u00e4chte\" di Moritz Eggert."}
{"id": "2805251", "revid": "1573940", "url": "https://it.wikipedia.org/wiki?curid=2805251", "title": "Inbiomyia", "text": "Inbiomyia , \u00e8 un genere di insetti dell'ordine dei Ditteri (Brachycera: Cyclorrhapha: Acalyptratae). Di recente definizione, comprendente specie esclusive della regione neotropicale. \u00c8 stato inquadrato sistematicamente come unico genere della famiglia Inbiomyiidae , nell'ambito dei Carnoidea. \nDescrizione.\nGli adulti sono insetti di piccole dimensioni, con corpo lungo poco pi\u00f9 di 1 mm. La livrea \u00e8 scura.\nIl capo \u00e8 corto e largo quanto il torace. La chetotassi \u00e8 ridotta e comprende un paio di setole fronto-orbitali medioclinate, le due paia di setole verticali (interne ed esterne), le vibrisse e una numerose setole genuali. Le antenne hanno una conformazione caratteristica, con primo flagellomero breve e globoso, su cui si articola un'arista eccezionalmente lunga, inserita in posizione dorsale all'estremit\u00e0 distale. L'apparato boccale \u00e8 poco sviluppato e presenta i \"labella\" del labbro inferiore marcatamente divergenti. \nIl torace \u00e8 fortemente convesso e prominente rispetto al capo. La chetotassi dorsale comprende brevi setole acrosticali allineate su due serie e, per ogni lato, tre setole dorsocentrali (una presuturale e due postsuturali, una breve omerale, due notopleurali, due sopralari (una presuturale, una postsuturale), una postalare, una o due setole scutellari. Le setole omerali e quella scutellare anteriore possono ridursi a peli. La chetotassi pleurale comprende solo una setola sull'episterno ventrale. Le zampe sono sottili, con serie di setole eventualmente presenti nei femori e nelle tibie anteriori.\nLe ali sono relativamente corte ed ampie, con apice ottuso, lobo anale modernamente ampio e alula poco pronunciata. La costa si estende fino alla terminazione della media e presenta due fratture, l'omerale e la subcostale. La subcosta \u00e8 debole e incompleta. La radio si divide in tre rami: R1 \u00e8 molto breve e termina entro il quarto basale del margine costale, R2+3 e R4+5 sono lunghi e terminano, rispettivamente, sul terzo distale del margine costale e in prossimit\u00e0 dell'apice. La media \u00e8 indivisa e la cubito si divide in due rami: CuA1 \u00e8 lunga e termina presso il margine posteriore diventando debole nel tratto terminale, CuA2 \u00e8 breve e marcatamente convessa e termina confluendo sull'anale. La vena A1+CuA2 \u00e8 robusta, ma diventa evanescente nel suo tratto distale, terminando prima del margine dell'ala. Le nervature trasversali della regione mediana sono rappresentate dalla radio-mediale in posizione prossimale, la medio-cubitale basale, anch'essa prossimale, e la medio-cubitale discale posizionata a circa met\u00e0 della lunghezza dell'ala. Presenti e ben delimitate le cellule tipiche della regione mediana e anale: le due basali, la discale e la cup.\nL'addome \u00e8 composto da quattro uriti apparenti, con la fusione del primo e secondo tergite in entrambi i sessi e dal quinto al settimo nel maschio.\nLe larve sono sconosciute.\nBiologia e habitat.\nLa biologia di questi ditteri \u00e8 ancora sconosciuta. L'habitat \u00e8 rappresentato dalla foresta pluviale tropicale, dal livello del mare fino ai 2000 metri di altitudine. Dai ritrovamenti si ritiene che gli Inbiomyiidae siano associati ai residui organici di origine vegetale in decomposizione.\nSistematica e filogenesi.\nIl genere \"Inbiomyia\" \u00e8 rimasto sconosciuto fino al 2006, con la descrizione della nuova specie \"Inbiomyia mcalpineorum\", rinvenuta in Costa Rica. In tale occorrenza, Buck ha definito il nuovo genere includendolo in una propria famiglia. Nello stesso anno, Buck &amp; Marshall hanno prodotto un altro lavoro contenente la descrizione di altre dieci specie.\nLa definizione della nuova famiglia ha permesso a Buck la revisione della filogenesi dei Carnoidea, le cui conoscenze erano fino ad allora fondamentalmente basate sullo schema di J.F. McAlpine (1989), proposto nel Manual of Nearctic Diptera, e su alcuni aspetti incerti e controversi. Il riesame delle relazioni filogenetiche ha confermato in parte le tesi di McAlpine, ma nello stesso tempo ha aggiunto ulteriori elementi che modificano le relazioni all'interno dei Carnoidea e lasciano ancora oggi aperti alcuni interrogativi. In sostanza, Buck conferma la natura monofiletica della superfamiglia e la separazione del genere \"Australimyza\" in una propria famiglia, aspetti sostenuti da McAlpine. Rispetto alle analisi cladistiche di J.F. McAlpine, le divergenze concernono i seguenti punti:\nIl ruolo degli Inbiomyiidae nella filogenesi dei Carnoidea ha un importante riflesso sulla collocazione sistematica del genere \"Australimyza\". Questo genere \u00e8 stato incluso, secondo i vari Autori, prima fra i Milichiidae, poi fra i Carnidae. Griffiths (1972) e J.K. McAlpine (1989) sostenevano invece la separazione di questo genere in una famiglia distinta, sia pure con risultati differenti. La revisione di Buck identifica diverse sinapomorfie tra \"Australimyza\" e il nuovo genere \"Inbiomyia\", giustificando la tesi della separazione di \"Australimyza\" in una famiglia propria. In definitiva, \"Australimyza\" e \"Inbiomyia\" formerebbero un clade monofiletico rispetto alla famiglia dei Carnidae. Alla luce della revisione di Buck e della successiva revisione di D.K. McAlpine del complesso Tethinidae+Canacidae, l'albero cladistico di J.K. McAlpine sarebbe modificato secondo il seguente schema:\nDal cladogramma restano escluse, come \"incertae sedis\", le famiglie Braulidae e Acartophthalmidae, le cui relazioni filogenetiche restano ancora oggi non accertate. Va precisato che gli Acartophthalmidae sono ancora oggi inseriti nella superfamiglia Opomyzoidea dalle classificazioni basate fondamentalmente sul Manual of Nearctic Diptera.\nAllo stato attuale, \"Inbiomyia\" comprende solo undici specie, ma si conoscono altre tre specie ancora non classificate:\nDistribuzione.\nIl genere \"Inbiomyia\" ha una distribuzione limitata alle regioni tropicali del continente americano. La presenza del genere \u00e8 segnalata in un areale che comprende la Costa Rica, la Colombia, il Venezuela e l'Ecuador e, limitatamente a due sole specie, la Bolivia e la Guyana francese."}
{"id": "2805252", "revid": "62221", "url": "https://it.wikipedia.org/wiki?curid=2805252", "title": "Inbiomyiidae", "text": ""}
{"id": "2805253", "revid": "110157", "url": "https://it.wikipedia.org/wiki?curid=2805253", "title": "Vale Music", "text": "La Vale Music \u00e8 stata una casa discografica spagnola fondata da Ricardo Campoy e diretta da Jos\u00e9 Mar\u00eda Castells, Toni Peret e Andreu Ugas. Dal 2006 \u00e8 un marchio di propriet\u00e0 della Universal Music Group e a partire dal 2011 \u00e8 stata inglobata. Ha sede a Barcellona in Spagna ed ha pubblicato le musiche di diversi progetti televisivi come \"Crash\" o \"The Martian Chronicles\"."}
{"id": "2805254", "revid": "1573940", "url": "https://it.wikipedia.org/wiki?curid=2805254", "title": "Razveh", "text": "Razveh (farsi \u0631\u0632\u0648\u0647) \u00e8 una citt\u00e0 dello shahrest\u0101n di Chadegan, circoscrizione Centrale, nella Provincia di Esfahan. "}
{"id": "2805255", "revid": "339392", "url": "https://it.wikipedia.org/wiki?curid=2805255", "title": "Starabba", "text": ""}
{"id": "2805256", "revid": "767487", "url": "https://it.wikipedia.org/wiki?curid=2805256", "title": "\u00c1ngeles S.A.", "text": "\u00c1ngeles S.A. \u00e8 il quarto album in studio di Mar\u00eda Isabel pubblicato il 27 novembre 2007 contenente 12 brani di cui 3 strumentali.\nIl Disco.\nIl disco riesce a essere venduto per 100.000 copie, inoltre il disco contiene tutti i brani dell'omonimo film di cui Mar\u00eda Isabel \u00e8 interprete. Dall'album sono stati estratti ben 5 singoli: "}
{"id": "2805258", "revid": "1934238", "url": "https://it.wikipedia.org/wiki?curid=2805258", "title": "Pontificia facolt\u00e0 teologica di Sicilia &quot;San Giovanni Evangelista&quot;", "text": "La Pontificia facolt\u00e0 teologica di Sicilia \"San Giovanni evangelista\" \u00e8 una facolt\u00e0 teologica che ha sede a Palermo in via Vittorio Emanuele, 463. I titoli accademici sono di diritto pontificio.\nStoria.\nLa Congregazione per l'educazione cattolica della Santa Sede, l'8 dicembre 1980, istitu\u00ec la \"Facolt\u00e0 teologica di Sicilia\" con unica sede a Palermo e fiss\u00f2 l'inizio dell'attivit\u00e0 didattica il 1\u00ba ottobre 1981.\nStruttura.\nSono presenti due dipartimenti:\nL'insegnamento si articola nei tre cicli accademici previsti dalla costituzione apostolica \"Sapientia Christiana\" ed \u00e8 attivo l'Istituto superiore di scienze religiose.\nAffiliazioni.\nLo Studio teologico \"San Paolo\", con sede a Catania, \u00e8 un istituto affiliato alla Facolt\u00e0 teologica di Sicilia con decreto della Congregazione per l'educazione cattolica n.648 / 85 / 22 del 14 settembre 1990."}
{"id": "2805259", "revid": "98077", "url": "https://it.wikipedia.org/wiki?curid=2805259", "title": "Cesare Ricotti", "text": ""}
{"id": "2805263", "revid": "767487", "url": "https://it.wikipedia.org/wiki?curid=2805263", "title": "Dehaqan", "text": "Deh\u0101q\u0101n (farsi \u062f\u0647\u0627\u0642\u0627\u0646) \u00e8 una citt\u00e0 dello shahrest\u0101n di Dehaqan, circoscrizione Centrale, nella Provincia di Esfahan. Si trova a 30\u00a0km dalla citt\u00e0 di Shahreza, sulla strada che conduce a Borujen."}
{"id": "2805264", "revid": "462459", "url": "https://it.wikipedia.org/wiki?curid=2805264", "title": "Jim Hendrix", "text": ""}
{"id": "2805273", "revid": "109981909", "url": "https://it.wikipedia.org/wiki?curid=2805273", "title": "Linux kernel oops", "text": "In informatica un oops (termine che significa semplicemente \"errore\") \u00e8 una deviazione dal comportamento corretto del kernel Linux, che viene riportata come errore nel log di sistema: quando il kernel individua un problema, stampa un \"messaggio di oops\" e \"uccide\", con l'invio di un segnale kill, tutti i processi coinvolti nell'errore; il messaggio permette cos\u00ec il debug del problema e aiuta la risoluzione dell'errore che lo ha causato.\nDopo che un \"oops\" viene riportato, alcune risorse interne possono per\u00f2 non essere pi\u00f9 disponibili e, anche se il funzionamento pu\u00f2 apparire corretto, alcuni effetti collaterali possono risultare dall'interruzione dei processi attivi: se infatti il sistema tenta di utilizzare risorse non pi\u00f9 disponibili si pu\u00f2 generare una condizione di kernel panic (una condizione frequente di \"kernel panic\" risulta da molti tipi di \"oops\", ma altri possono permettere la continuazione delle operazioni presentando tuttavia una affidabilit\u00e0 compromessa)."}
{"id": "2805277", "revid": "195739", "url": "https://it.wikipedia.org/wiki?curid=2805277", "title": "Segnale kill", "text": ""}
{"id": "2805278", "revid": "767487", "url": "https://it.wikipedia.org/wiki?curid=2805278", "title": "Baharestan", "text": "Bah\u0101rest\u0101n (farsi \u0628\u0647\u0627\u0631\u0633\u062a\u0627\u0646) \u00e8 una citt\u00e0 dello shahrest\u0101n di Esfahan, nella Provincia di Esfahan. Si trova 20\u00a0km a sud-est di Esfahan, sulla strada che conduce a Shiraz, e a nord dei monti Lashtar. \u00c8 una citt\u00e0 di nuova progettazione, una \"new town\"."}
{"id": "2805283", "revid": "204012", "url": "https://it.wikipedia.org/wiki?curid=2805283", "title": "John B. Connally, Jr", "text": ""}
{"id": "2805284", "revid": "204012", "url": "https://it.wikipedia.org/wiki?curid=2805284", "title": "Thomas S. Gates", "text": ""}
{"id": "2805285", "revid": "253797", "url": "https://it.wikipedia.org/wiki?curid=2805285", "title": "VARIG - VRG Linhas A\u00e9reas", "text": ""}
{"id": "2805287", "revid": "287204", "url": "https://it.wikipedia.org/wiki?curid=2805287", "title": "Paul Henry Nitze", "text": "Biografia.\nFu il decimo segretario della marina statunitense (United States Department of Defense) sotto il presidente degli Stati Uniti d'America Lyndon B. Johnson.\nHa frequentato la Hotchkiss School e successivamente l'universit\u00e0 di Harvard. Lavor\u00f2 presso la banca d'affari Dillon, Read &amp; Co. per poi fondare nel 1938 la PH Nitze &amp; Co.\nNel 1932 ha sposato Phyllis Pratt, la figlia di due esponenti di rilievo dell'epoca: John Teele Pratt e Ruth Baker Pratt, la coppia ebbe 4 figli: Peter, William, Phyllis Anina (Nina) e Heidi. La donna mor\u00ec nel 1987, in seguito ebbe seconde nozze con Elisabeth Scott Porter, tale matrimonio dur\u00f2 sino alla sua morte. La sua carriera di segretario fu compresa fra due segretari temporanei: prima di lui ricopr\u00ec la carica momentaneamente Paul Burgess Fay e dopo la sua morte Charles F. Baird sino all'inizio del mandato di Paul Robert Ignatius."}
{"id": "2805288", "revid": "204012", "url": "https://it.wikipedia.org/wiki?curid=2805288", "title": "Paul H. Nitze", "text": ""}
{"id": "2805289", "revid": "686936", "url": "https://it.wikipedia.org/wiki?curid=2805289", "title": "National Football League 1982", "text": "La stagione NFL 1982 fu la 63\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XVII, si disput\u00f2 il 30 gennaio 1983 al Rose Bowl di Pasadena, in California e si concluse con la vittoria dei Washington Redskins sui Miami Dolphins per 27 a 17. La stagione inizi\u00f2 il 12 settembre 1982 e si concluse con il Pro Bowl 1983 che si tenne il 6 febbraio a Honolulu.\nLa stagione fu caratterizzata da uno sciopero dei giocatori che dur\u00f2 57 giorni e che stravolse l'abituale formula del torneo. La stagione regolare venne ridotta a sole 9 giornate dalle 16 previste, vennero ignorate le posizioni all'interno delle \"Division\" ed i play-off vennero disputati secondo un classico tabellone a 16 squadre nel quale il seed venne assegnato selezionando le migliori otto squadre in classifica di ogni \"Conference\".\nNella stessa stagione i Raiders vinsero la causa che li vedeva opposti sin dal 1980 alla lega riguardante il loro trasferimento da Oakland a Los Angeles e poterono cos\u00ec cambiare la loro denominazione. Sempre in questa stagione i Minnesota Vikings trasferirono il loro campo di casa dal Metropolitan Stadium di Bloomington al Metrodome di Minneapolis.\nStagione regolare.\nLa stagione regolare si svolse in 9 giornate invece delle 16 previste a causa di uno sciopero dei giocatori che costrinse la lega a ridurre il calendario, inizi\u00f2 il 12 settembre 1982 e termin\u00f2 il 3 gennaio 1983. Venne ignorato il sistema delle \"Division\" e le classifiche vennero stilate per \"Conference\".\nPlay-off.\nI play-off si disputarono eccezionalmente, per via dello sciopero durante la stagione regolare, con la formula del tabellone ad eliminazione diretta a 16 squadre. Il primo turno si disput\u00f2 l'8 e il 9 gennaio 1983, il secondo il 15 e 16 gennaio e le semifinali (i \"Conference Championship Game\") il 22 e il 23 gennaio. Il Super Bowl XVII si disput\u00f2 il 30 gennaio al Rose Bowl di Pasadena."}
{"id": "2805294", "revid": "219355", "url": "https://it.wikipedia.org/wiki?curid=2805294", "title": "PIIGGS", "text": ""}
{"id": "2805299", "revid": "1305772", "url": "https://it.wikipedia.org/wiki?curid=2805299", "title": "Tautirut", "text": "Il tautirut, o violino eschimese, \u00e8 uno strumento musicale ad arco simile allo zither, originario della cultura canadese Inuit."}
{"id": "2805303", "revid": "204012", "url": "https://it.wikipedia.org/wiki?curid=2805303", "title": "Paul Nitze", "text": ""}
{"id": "2805305", "revid": "104458", "url": "https://it.wikipedia.org/wiki?curid=2805305", "title": "John D. Rockefeller, Jr. Memorial Parkway", "text": "Il John D. Rockefeller, Jr. Memorial Parkway \u00e8 un'area naturale protetta dello Stato del Wyoming, Stati Uniti, che mette in comunicazione tra loro il parco nazionale del Grand Teton ed il parco nazionale di Yellowstone fungendo da corridoio biologico. La sua gestione \u00e8 affidata al National Park Service.\nIl nome dell'area protetta ricorda John D. Rockefeller Jr., imprenditore e filantropo che si adoper\u00f2 per permettere la creazione di numerosi parchi nazionali, tra i quali quello del Grand Teton, Isole Vergini americane, Acadia ed il parco nazionale di Great Smoky Mountains.\nStoria.\nCreata nel 1972 con l'autorizzazione del Congresso degli Stati Uniti, l'area protetta si estende su una superficie di 97 km\u00b2, confinando direttamente con alcune \"Foreste Nazionali\". L'area \u00e8 parte integrante del Greater Yellowstone Ecosystem. La foresta nazionale di Caribou-Targhee delimita il confine ovest mentre la foresta nazionale di Bridger-Teton ed il Teton Wilderness delimitano il confine orientale.\nL'area era, originariamente, una \"Foresta Nazionale\" la cui gestione fu trasferita al National Park Service dal United States Forest Service al fine di assicurare una connessione ininterrotta tra i parchi nazionali di Grand Teton e Yellowstone. Il corridoio del Parkway si estende dal confine settentrionale del parco nazionale di Grand Teton fino a giungere ai bacini geotermici di West Thumb Geyser Basin nel parco nazionale di Yellowstone, per una distanza complessiva di 43 km. La gestione dell'area protetta \u00e8 integrata con quella del parco nazionale di Grand Teton.\nTerritorio.\nIl \"Parkway\", dal punto di vista geologico \u00e8 una zona di transizione tra le antiche colate laviche a nord e le rocce granitiche del Teton Range a sud. Il fiume Snake scorre attraverso il corridoio dirigendosi verso il lago Jackson a sud. Nell'area \u00e8 praticata la pesca con la mosca alla trota. Come nei parchi nazionali di Grand Teton e Yellowstone, la fauna \u00e8 rappresentata dal grizzly, dal orso nero americano, dall'alce, dallo wapiti, dal Bighorn e dal cervo mulo.\nGli incendi che colpirono il parco di Yellowstone nel 1988 attraversarono la parte settentrionale del \"Parkway\" distruggendo una superficie pari a 16\u00a0km\u00b2. In seguito la foresta cominci\u00f2 a rigenerarsi e l'habitat della fauna selvatica risulto essere arricchito grazie al migliore qualit\u00e0 dei prati e dei terreni boschivi. Il rafting \u00e8 uno sport molto popolare durante l'estate e le visite guidate in motoslitta attraverso il corridoio, per dirigersi al parco nazionale di Yellowstone, sono molto frequenti durante l'inverno."}
{"id": "2805307", "revid": "1573940", "url": "https://it.wikipedia.org/wiki?curid=2805307", "title": "Paul Robert Ignatius", "text": "Biografia.\nFu l'undicesimo segretario della marina statunitense (United States Department of Defense) sotto il presidente degli Stati Uniti d'America Lyndon B. Johnson.\nFiglio di armeni che emigrarono in cerca di fortuna, ha fondato la Harbridge House, Inc, suo figlio David Ignatius (nato il 26 maggio 1950), \u00e8 diventato un giornalista e collabora con il The Washington Post.\nPartecip\u00f2 alla seconda guerra mondiale.\nRiconoscimenti.\nL'university of Southern California gli ha consegnato il Bachelor per i suoi meriti."}
{"id": "2805310", "revid": "767487", "url": "https://it.wikipedia.org/wiki?curid=2805310", "title": "Gran Bretagna ai XXI Giochi olimpici invernali", "text": "Il Regno Unito (con il nome di Gran Bretagna) ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 50 atleti.\nCurling.\nTorneo maschile.\nLa squadra \u00e8 stata composta da:\nTorneo femminile.\nLa squadra \u00e8 stata composta da:"}
{"id": "2805316", "revid": "767487", "url": "https://it.wikipedia.org/wiki?curid=2805316", "title": "Cos\u00ec muore la carne", "text": " Cos\u00ec muore la carne (\"The Way of All Flesh\") \u00e8 un romanzo semi-autobiografico di Samuel Butler che attacca l'ipocrisia dell'Inghilterra vittoriana. Scritto tra il 1873 e il 1884 e pubblicato nel 1903, \u00e8 il ritratto di quattro generazioni della famiglia Pontifex e rappresenta un invito alla moderazione degli obblighi imposti dalla religione cristiana. L'opera \u00e8 stata pubblicata postuma per volere dell'autore, che non os\u00f2 farlo durante la sua vita; in seguito \u00e8 entrata a far parte degli scritti maggiormente critici verso l'epoca vittoriana.\nTrama.\nLa storia \u00e8 narrata da Overton, amico del padre del personaggio principale.\nIl romanzo prende inizio alla fine del XVIII secolo, ripercorrendo la genealogia familiare di Ernest Pontifex, il protagonista. John Pontifex (old Pontifex) era un carpentiere; suo figlio George migliora la sua posizione diventando un editore; il figlio di George, Theobald, pressato da suo padre a diventare un ministro, \u00e8 manipolato dalla madre a sposare Christina, la figlia di un pastore. La storia si concentra quindi su Ernest Pontifex, primogenito di Theobald e Christina.\nL'autore descrive la relazione antagonista tra Ernest ed i suoi genitori, ipocriti ed oppressivi. La zia Alethea \u00e8 cosciente di questa situazione, ma muore prima di poter opporsi in pieno alla maligna influenza dei genitori sul ragazzo. Riesce comunque a trasferire ad Ernest, poco prima di morire, una piccola fortuna tramite l'amico di famiglia Overton, che dovr\u00e0 conservarla e poi consegnarla al giovane al compimento dei suoi ventotto anni.\nErnest diventa un giovane uomo, percorre una strada teologicamente accidentata che riflette le divisioni e le controversie della Chiesa d'Inghilterra in epoca vittoriana. Facilmente influenzato da altri universitari, diventa prima cristiano evangelico, poi uomo di chiesa. Cade quindi vittima delle lusinghe del cattolicesimo (viene anche ingannato e privato di gran parte del suo denaro da un amico pastore). Decide quindi che il modo migliore di rigenerare la Chiesa d'Inghilterra \u00e8 quello di vivere tra i poveri, ma i risultati sono disastrosi. La sua fede nella Bibbia viene meno dopo una conversazione con uno povero che voleva riscattare e, sotto la pressione della povert\u00e0 e del dubbio teologico, tenta un'aggessione sessuale a una donna che aveva erroneamente ritenuto di facili costumi.\nQuest'aggressione lo porta a una pena detentiva. I suoi genitori lo disconoscono e la sua salute peggiora.\nSi riprende ed apprende il mestiere di sarto, decidendo di farne la sua professione una volta fuori di prigione. Perde la fede cristiana. Sposa Ellen, una ex cameriera dei suoi genitori, hanno due figli ed aprono un negozio nel settore dell'abbigliamento. Tuttavia, nel tempo, scopre che Ellen \u00e8 gi\u00e0 sposata ed alcolizzata. Overton, a questo punto, interviene e paga Ellen affinch\u00e9 vada via. D\u00e0 ad Ernest un lavoro e lo porta con s\u00e9 in un viaggio in Europa.\nInfine Ernest raggiunge i ventotto anni e riceve il lascito di sua zia Alethea. Ritorna quindi a casa dei genitori fino alla loro morte. L'influenza del padre su di lui svanisce allo stesso modo come si riduce il ruolo di Theobald come pastore, anche se trova sempre modo per infastidirlo. In analogia autobiografica Ernest diventa un autore di letteratura controcorrente."}
{"id": "2805322", "revid": "351943", "url": "https://it.wikipedia.org/wiki?curid=2805322", "title": "Walter Frederick Morrison", "text": "\u00c8 famoso per essere stato uno degli inventori del frisbee.\nMorrison ebbe l'idea di un disco volante come giocattolo nel 1937, mentre lanciava un coperchio di una confezione di popcorn alla fidanzata Lu, che sarebbe poi divenuta sua moglie. Il coperchio dei popcorn presto venne sostituito da forme per dolci, pi\u00f9 aerodinamiche e pi\u00f9 facilmente reperibili. Morrison e Lu iniziarono una piccola attivit\u00e0 vendendo \"Flyin' Cake Pans\" sulle spiagge di Santa Monica.\nDurante la seconda guerra mondiale acquis\u00ec conoscenze di aerodinamica volando su un P-47 Thunderbolt in Italia; fu colpito e fatto prigioniero per 48 giorni.\nNel 1946, abbozz\u00f2 l'idea del primo \"disco volante\" chiamato \u201cWhirlo-Way\u201d. Nel 1948 un investitore, Warren Franscioni, pag\u00f2 per lo stampo in plastica. Lo chiamarono \"Flyin-Saucer\". Dopo vendite non esaltanti, Fred &amp; Warren si divisero all'inizio del 1950. Nel 1954, Fred compr\u00f2 diversi \"Saucers\" dallo stampo originale da vendere nelle fiere locali, ma scopr\u00ec ben presto di poter fare dischi pi\u00f9 economici. Nel 1955 assieme a Lu disegn\u00f2 il \"Pluto Platter\", l'archetipo di tutti i dischi moderni. Il 23 gennaio 1957 vendettero i diritti del \"Pluto Platter\" alla \"Wham-O\", azienda di giocattoli. Inizialmente la \"Wham-O\" continu\u00f2 la commercializzazione come \"Pluto Platter\", ma nel giugno del 1957 iniziarono a utilizzare il nome \"Frisbee\"; nome ideato dagli studenti di un \"college\" del nordest che usavano il \"Pluto Platter\". Morrison invent\u00f2 altri prodotti per la Wham-O, ma nessuno ebbe successo come il disco \"Pluto Platter\".\nMorrison e sua moglie Lu Nay Morrison ebbero tre figli. Lu mor\u00ec nel 1987.\nMorrison mor\u00ec all'et\u00e0 di 90 anni nel 2010."}
{"id": "2805324", "revid": "22475", "url": "https://it.wikipedia.org/wiki?curid=2805324", "title": "Walter Morrison", "text": ""}
{"id": "2805329", "revid": "92723", "url": "https://it.wikipedia.org/wiki?curid=2805329", "title": "Caroniti", "text": "Caroniti (\"Charonites\", \u03a7\u03b1\u03c1\u03bf\u03bd\u03af\u03c4\u03b5\u03c2 in greco bizantino - \"Carun\u00ecti\" in calabrese) \u00e8 una delle frazioni di Joppolo, in provincia di Vibo Valentia, collocata in cima al Monte Poro. Il paesino sorge aggrappato alla montagna ed \u00e8 caratterizzato dai suoi stretti vicoli in saliscendi.\nGeografia fisica.\nIl territorio di Caroniti \u00e8 posto sulla pendice sud ovest del Monte Poro a una quota che va dai 550\u00a0m di piazza San Gennaro fino ai 710\u00a0m della cima del Monte Poro.\nIl paese si divide in 3 zone:\nLa parte attiva e commerciale del paese si identifica con via Pantano Marino dove \u00e8 situata la farmacia ed il negozio di alimentari.\nEconomia.\nIl paese ha un'economia basata sull'agricoltura con allevamento di bovini ed ovini e coltivazione di peperoncino per la produzione della famosa 'nduja di Spilinga, con annesse attivit\u00e0 di ristorazione e degustazione dei prodotti tipici (agriturismi). Sono presenti numerosi ristoranti dove si possono gustare diverse pietanze e specialit\u00e0 gastronomiche."}
{"id": "2805334", "revid": "149485", "url": "https://it.wikipedia.org/wiki?curid=2805334", "title": "Campionati europei di nuoto in vasca corta 2010", "text": "I XVIII Campionati europei di nuoto in vasca corta si sono svolti a Eindhoven, nei Paesi Bassi, dal 25 al 28 novembre 2010."}
{"id": "2805336", "revid": "1543377", "url": "https://it.wikipedia.org/wiki?curid=2805336", "title": "Esti Ginzburg", "text": "Biografia.\nHa iniziato la carriera di modella all'et\u00e0 di otto anni comparendo in una pubblicit\u00e0 di una marca di latte, e all'et\u00e0 di quattordici anni ha firmato il suo primo contratto con un'agenzia per modelle, la Elite Models.\nNel 2006 ha firmato un contratto biennale con la firma israeliana Fox, sostituendo la \"covergirl\" Yael Bar Zohar, ed \u00e8 comparsa sulla copertina del numero di febbraio/marzo 2007 della rivista francese ELLE.\nHa lavorato anche per firme come Tommy Hilfiger, Burberry, FCUK, Pull and Bear, e Castro.\nNel 2009 e 2010 \u00e8 stata scelta da \"Sports Illustrated Swimsuit Issue\".\nCome attrice, ha debuttato nel 2010 nel film \"Twelve\" di Joel Schumacher.\nNel febbraio 2010, ha annunciato di aver iniziato a lavorare per Victoria's Secret.\nServizio militare.\nFu chiamata a svolgere il servizio militare di leva alla Israel Defense Forces (in Israele obbligatorio per tutti, donne comprese) il 22 luglio 2009, e si \u00e8 inimicata la modella Bar Refaeli per averla criticata in quanto quest'ultima, per evitarlo, contrasse un breve matrimonio con un amico di famiglia. Parlando del servizio militare, Ginzburg ha detto:\nVita privata.\nL'8 giugno 2012 ha sposato l'imprenditore Adi Keizman.\nAttualmente risiede a Tel Aviv."}
{"id": "2805342", "revid": "2055516", "url": "https://it.wikipedia.org/wiki?curid=2805342", "title": "Bethanie Mattek-Sands", "text": "Nata Bethanie Mattek, di madre tedesca e con nonni slovacchi, ha aggiunto il secondo cognome in seguito al matrimonio con il connazionale Justin Sands.\nOttima doppista, in carriera si \u00e8 aggiudicata ventotto tornei WTA, di cui sette tornei del Grande Slam in doppio femminile (due volte l'Australian Open e due volte il Roland Garros nel 2015 e 2017, e lo US Open nel 2016) e quattro in doppio misto (Australian Open nel 2012, Roland Garros nel 2015, US Open nel 2018 e 2019). In questa specialit\u00e0 ha raggiunto la prima posizione del ranking mondiale il 9 gennaio 2017. Inoltre vanta una finale alle WTA Finals 2016 e una medaglia d'oro vinta alle Olimpiadi di Rio 2016 in doppio misto. In singolare ha disputato quattro finali, tutte perse, e si \u00e8 spinta fino alla posizione numero 30 l'11 luglio 2011. In singolare ha centrato due ottavi di finale Slam: Wimbledon nel 2008 e Roland Garros nel 2013.\nCarriera.\n1999 - 2000: gli esordi.\nEsordisce nel circuito professionistico nel novembre del 1999, provando le qualificazioni per l'ITF di Philadelphia: Mattek cede all'esordio alla giapponese Nana Smith Rogers (2-6 2-6). Nel 2000, le vengono offerte due wild-card per partecipare alle qualificazioni del suo primo torneo WTA (Miami) e del suo primo Slam (US Open): in entrambe le circostanze, perde al primo turno contro Anca Barna in Florida (1-6 2-6) e contro la spagnola Gisela Riera a New York (7-5 2-6 2-6).\n2001: primo main draw slam in doppio.\nIn singolare, ha nuovamente una wild-card per le qualificazioni del torneo di Miami: questa volta, Mattek coglie il suo primo successo in carriera a livello professionistico, battendo la n\u00b0105 del mondo Catalina Casta\u00f1o (6-4 7-6(3)); al second turno, cede a Sandra Cacic in due set. In aprile, trova il suo primo quarto ITF a Boynton Beach, dove perde da Asa Svensson. Nel torneo di Amelia Island, riceve una wild-card per disputare il suo primo main-draw WTA: all'esordio, viene estromessa dalla connazionale Jill Craybass per 6-4 1-6 3-6. A fine agosto, grazie nuovamente a un invito degli organizzatori, partecipa al suo primo torneo dello slam agli US Open: al primo turno, viene superata da Alicia Molik per 6-4 2-6 4-6. Chiude l'anno nella top-400.\nIn doppio, raggiunge il primo quarto di finale ITF a Boynton Beach e poi partecipa al suo primo slam agli US Open assieme ad Ashley Harkleroad: escono al primo turno.\n2002: primo main draw slam e prima finale ITF in singolare.\nIn singolare, raggiunge i quarti partendo dalle qualificazioni nell'ITF di Fullerton. In giugno raggiunge il secondo quarto ITF stagionale ad Allentown. Partecipa poi alle qualificazioni degli US Open: riesce ad accedere al main draw, cogliendo anche il suo primo successo in carriera su una top-100 al secondo turno contro Evgenija Kulikovskaja (n\u00b099 del mondo). Nel primo turno del tabellone principale, viene eliminata con un doppio 6-0 dalla n\u00b03 del mondo Jennifer Capriati. A Boynton Beach, l'americana raggiunge la sua prima finale ITF in carriera, centrando 7 vittorie tra qualificazioni e main draw; nell'ultimo atto, Mattek perde da Julia Vakulenko per 4-6 0-6.\nIn doppio, raggiunge una semifinale ITF a Lexington e partecipa nuovamente allo US Open, dove, assieme ad Ally Baker, viene sconfitta all'esordio da Su\u00e1rez/Ruano Pascual.\n2003: primo titolo ITF in singolare e primi 3 in doppio; prima vittoria slam in doppio.\nIn gennaio, Mattek vince il primo titolo ITF della carriera a Fullerton, battendo in finale Seda Noorlander. In marzo, partecipa per la prima volta al WTA di Indian Wells, grazie a una wild-card: cede all'esordio a Flavia Pennetta in tre set. L'americana partecipa anche ai WTA di Memphis e Miami, fermandosi sempre al primo turno. Si qualifica al main draw di Charleston, ma al primo turno si arrende a Laura Granville per 2-6 2-6. In maggio ottiene una semifinale ITF a Sea Island. Sull'erba, tenta le qualificazioni sia a Birmingham che a Wimbledon: in entrambi i casi, viene fermata all'ultimo turno. In luglio, raggiunge la seconda finale ITF dell'anno sul cemento di Oyster Bay, dopo aver battuto in semi la n\u00b095 del mondo Ansley Cargill; nell'ultimo atto, perde da Anna-Lena Gr\u00f6nefeld per 3-6 0-6. Agli US Open, dove ha nuovamente una wild-card, viene eliminata all'esordio da Nathalie Dechy per 6-4 al terzo.\nIn doppio, vince il primo titolo ITF della carriera a Fullerton con Shenay Perry. Raggiunge poi la finale a Midland e Surbiton, mentre trionfa a Charlottesville e Troy, chiudendo l'anno con 3 titoli nel circuito ITF. A livello WTA, partecipa al torneo di Memphis con Tanner Cochran: le due non vanno oltre il primo turno. Agli US Open, assieme a Perry, coglie la prima vittoria slam nella specialit\u00e0 sconfiggendo Chmelinova/De Villiers con un doppio 6-0; al secondo turno, cedono ad Hantuchov\u00e1/Rubin in due set.\n2004: il primo terzo turno slam e il primo titolo WTA in doppio.\nBethanie tenta le qualificazioni in 6 eventi, tre WTA e tre slam: tra Australian Open, Tokyo, Indian Wells, Roland Garros, Birmingham e Wimbledon, l'americana non riesce a qualificarsi in nessun main-draw. A luglio, Mattek vince il secondo titolo ITF della carriera a Schenectady, battendo in finale Maureen Drake per 6-3 6-1. Alla Rogers Cup, Bethanie riesce a entrare nel suo primo tabellone principale WTA dell'anno, eliminando Els Callens e Yuka Yoshida; nel main-draw, estromette l'indonesiana Angelique Widjaja in tre set, cogliendo il primo successo in un Tier I nella sua carriera; al secondo turno, cede alla n\u00b010 del seeding Vera Zv\u00f6nareva. Agli US Open, viene sconfitta al primo round da Iveta Melzer per 4-6 6-3 3-6. Nell'ultima parte di anno, l'americana coglie una semifinale ITF a Troy.\nIn doppio, con Laura Granville, raggiunge il secondo turno all'Australian Open, dove perde da Safina/Husarova. Al Roland Garros, assieme ad Abigail Spears, trova il primo terzo turno slam della carriera, eliminando Serna/Molik e Kostanic Tosic/Nagyov\u00e1; ai sedicesimi, le americane si arrendono a Weingartner/Craybas; a Wimbledon, con Jessica Lehnhoff, si ferma al secondo turno contro Huber/Sugiyama. Oltre al primo turno negli US Open, nell'ultima parte dell'anno Bethanie vince il primo titolo WTA a Vancouver (con Spears, livello Tier V) e ottiene una finale ITF a Troy.\n2005: prima semifinale WTA in singolare; seconda finale WTA in doppio.\nFino ad aprile, Bethanie ottiene 2 quarti di finale ITF e non riesce a qualificarsi ai WTA di Indian Wells e Charleston. Prova le quali anche al Roland Garros: batte Chanda Rubin (2-6 6-3 6-1) prima di capitolare contro Henrieta Nagyov\u00e1 (5-7 2-6). In luglio, partecipa al WTA di Cincinnati: si qualifica per il tabellone principale eliminando Drake (6-3 6-3), Daniela Kix (6(2)-7 7-6(3) 7-5) e Liga Dekmeijere (6-2 6-2); nel main-draw, si impone in rimonta su Marion Bartoli (n\u00b030 del mondo, 1-6 6-4 7-6(0)), centrando il primo successo su una top-50 in carriera; al secondo turno, approfitta del ritiro di Camille Pin (sul 6-3 2-0), accedendo ai suoi primi quarti di finale WTA; nella circostanza, prevale sulla n\u00b019 del mondo Jelena Jankovi\u0107 per 6-1 0-6 6-2, approdando alla sua prima semifinale nel circuito maggiore; tra le ultime quattro, Bethanie si arrende alla svizzera Schnyder (n\u00b012 del mondo) per 4-6 1-6. L'americana riesce a ottenere in questo torneo le sue prime vittorie su top-50, top-30 e top-20. Nel resto della stagione su cemento americano, partecipa al torneo di Los Angeles come lucky-loser ed esce al primo turno contro Tathiana Garbin; allo US Open, cede all'esordio all'argentina D\u00edaz-Oliva. Nel finale di anno, non centra i tabelloni principali dei WTA di Lussemburgo e Stoccarda ma a livello ITF ottiene una semifinale a Tucson e soprattutto il titolo di Palm Beach Gardens, battendo l'ungherese Czink in finale.\nIn doppio, ottiene due finali ITF (entrambe perse, a Houston e Pittsburgh) ma soprattutto centra la sua prima finale WTA nel Tier II di Los Angeles assieme ad Angela Haynes. Nell'ultimo atto, le due americane cedono a Pennetta/Dement'eva.\n2006: 2 finali WTA in doppio.\nBethanie tenta le qualificazioni all'Australian Open: batte Nika O\u017eegovi\u0107 e la connazionale Ahsha Rolle prima di arrendersi alla cinese Meng Yuan (4-6 5-7). Successivamente, tenta i tabelloni cadetti di Tokyo e Pattaya: in entrambi i casi esce di scena al secondo turno. Sulla terra di Bogot\u00e0, Bethanie centra il suo secondo quarto di finale WTA in carriera sconfiggendo Parra Santonja (6-2 4-6 6-2) e \u00c1gnes Sz\u00e1vay (6-1 6-0); nei quarti, cede a Flavia Pennetta in due set. Dopo un primo turno ad Acapulco, supera le quali a Indian Wells, eliminando Gallovits-Hill e Azaranka; nel tabellone principale, batte Nicole Pratt in tre set prima di arrendersi a Sania Mirza per 7-5 al terzo. A Miami viene sconfitta al primo turno dalla connazionale Varvara Lepchenko (6(4)-7 3-6). Successivamente, non passa le qualificazioni a Ponte Vedra Beach e Charleston. All'Estoril e a Praga esce all'esordio. A Rabat estromette Milagros Sequera per 6-3 6-2 per poi venir eliminata da Al'ona Bondarenko con lo stesso punteggio con cui aveva vinto la sua prima partita nel torneo. Nel suo primo main-draw al Roland Garros, l'americana perde per la seconda volta in stagione da Flavia Pennetta (3-6 1-6). Sull'erba, si qualifica per il tabellone principale di Birmingham, battendo Tatiana Perebyjnis e Meilen Tu; nel main-draw, elimina Julia Schruff (6-4 6(6)-7 6-1) prima di arrendersi a Marion Bartoli in tre set. A Wimbledon, cede alla n\u00b012 del mondo Venus Williams al primo turno (1-6 0-6). A Cincinnati, dove difendeva la semifinale, viene estromessa al secondo turno da Serena Williams per 3-6 1-6. Si rif\u00e0 a Los Angeles, dove raggiunge i quarti sconfiggendo Peschke (6-4 6-4), Pennetta (dopo averci perso per 3 volte in carriera, 6-4 2-6 7-5) e Bondarenko (6-1 6-1); tra le ultime otto, viene superata dalla n\u00b06 del pianeta Elena Dement'eva. Dopo un primo turno agli US Open (battuta da Hantuchov\u00e1), raggiunge la prima finale ITF del 2006 a Houston, dove cede ad \u00c1gnes Sz\u00e1vay in tre parziali.\nIn doppio, l'americana raggiunge la sua terza finale WTA a Praga assieme ad Ashley Harkleroad: le due cedono a Bartoli/Peer nell'ultimo atto, con un doppio 4-6. La settimana successiva, coglie un'altra finale WTA in quel di Rabat: sempre con Harkleroad, perde il trofeo anche qui, arrendendosi alla coppia Yan/Zheng nel match valido per il titolo. Nel corso dell'anno, ottiene altre due semifinali (a Birmingham e Cincinnati) e il terzo turno agli US Open, miglior risultato stagionale negli slam.\n2007: top-100 in singolare; top-40, primo quarto di finale slam e secondo titolo WTA in doppio.\nAll'Australian Open, Bethanie si ferma all'ultimo turno di qualificazione contro St\u00e9phanie Cohen-Aloro (6-2 6(4)-7 1-6). A Tokyo, invece, riesce a passare le qualificazioni, grazie ai successi su Anastasija Rodionova (6-1 6-3), Camille Pin (6-4 5-7 6-3) e Meilen Tu (6-4 1-6 6-3); al primo turno, cede a Jie Zheng per 2-6 1-6. A Memphis, l'americana raggiunge i quarti di finale, i primi stagionali in un WTA, battendo Lisa Raymond (6-2 7-5) e approfittando del ritiro di Shenay Perry (sul 6-2 0-1); tra le ultime otto, si arrende a Shahar Peer in due set. A Indian Wells, dopo aver superato Brenda Schultz-Mccarthy con un doppio 6-1, viene estromessa dalla n\u00b010 del mondo Nicole Vaidi\u0161ov\u00e1 per 4-6 1-6. Tra Miami, Ponte Vedra Beach e Charleston non riesce a passare le qualificazioni. In maggio, vince il suo 4\u00b0 titolo ITF della carriera a Indian Harbour Beach, superando in finale Vol'ha Havarcova per 7-5 1-6 6-1. Non si qualifica al Roland Garros mentre sull'erba di Birmingham si ferma al primo turno contro Elena Lichovceva (3-6 0-6). A Wimbledon vince il suo primo match nel main-draw battendo la russa Bardina (6-1 6-0); al secondo turno, cede alla n\u00b05 del mondo Svetlana Kuznecova in due set. Grazie al risultato, centra per la prima volta da quando \u00e8 professionista la top-100, issandosi al n\u00b099 del mondo. A Cincinnati viene sconfitta al secondo turno da Akgul Amanmuradova al tie-break del terzo. Dopo non essersi qualificata per il tabellone principale di Carlsbad, viene ripescata come lucky-loser a Los Angeles: viene eliminata dalla slovena Srebotnik (4-6 5-7). Agli US Open, vince il suo primo incontro in carriera nello slam newyorkese su Madison Brengle (wild-card, 6-4 6-1); al secondo turno, si arrende a Shahar Peer per 2-6 1-6. Termina l'anno al n\u00b0112 del mondo, facendo riscontrare la posizione n\u00b095 come suo best-ranking.\nIn doppio, gioca una prima parte di anno opaca, dove centra solo una semifinale a Memphis con Tu. A Cincinnati, con Sania Mirza, vince il suo secondo titolo WTA a Cincinnati, il primo di livello Tier III, battendo in finale \u017didkova/Pu\u010dek in due set. Coglie poi una semifinale a Carlsbad ma soprattutto i primi quarti di finale slam agli US Open in coppia nuovamente con Mirza: le due si arrendono a Chan/Chuang. Chiude l'anno con il suo best ranking, al n\u00b036 del mondo.\n2008: ottavi a Wimbledon, prima finale WTA e top-50 in singolare; 2 titoli WTA e quarti a Wimbledon in doppio.\nL'inizio anno dell'americana non regala particolar acuti: non si qualifica agli Australian Open (sconfitta subito da Ekaterina Lopes) e a Miami, esce al primo turno a Bogot\u00e0 e Indian Wells e al secondo turno a Memphis (battendo per\u00f2 all'esordio la n\u00b013 del mondo Tathiana Golovin). Dopo un primo turno a Ponte Vedra Beach, si sposta sulla terra: ottiene il secondo turno a Charleston (estromessa dalla n\u00b04 del pianeta \u0160arapova) ma soprattutto il 5\u00b0 titolo ITF della carriera a Dothan, eliminando solo tenniste statunitensi e vincendo in finale su Lepchenko per 6-2 7-6(3). Risale la classifica grazie ad altri buoni risultati ITF, come la semifinale a Charlottesville e la finale a Indian Harbour Beach (battuta da Wickmayer). Successivamente, prende parte alle qualificazioni del Roland Garros: le supera sconfiggendo Alina \u017didkova, Margit R\u00fc\u00fctel e Oxana Lyubtsova. Al primo turno, centra il suo primo successo nel main-draw dello slam francese prevalendo su Madison Brengle (6-3 2-6 6-4); al secondo turno, si arrende alla n\u00b01 del mondo Marija \u0160arapova in tre set. Dopodich\u00e9 si presenta a Birmingham, dove d\u00e0 inizio alla stagione su erba: si impone su Jarmila Wolfe (7-6(1) 6-2) e Aravane Reza\u00ef (6-1 6-4); agli ottavi, lascia 6 giochi a Tamarine Tanasugarn (6-4 6-2), ritrovando i quarti WTA dopo quasi un anno dall'ultima volta; tra le ultime otto, vince nettamente su Nicole Vaidi\u0161ov\u00e1 (6-3 6-0), approdando in semifinale, che mancava dal circuito maggiore dal 2005 per l'americana; nel penultimo atto, Bethanie cede il passo alla belga Wickmayer in due set tirati (5-7 6(2)-7). Grazie all'ottimo risultato, sale al n\u00b069 del mondo. Successivamente, gioca a Wimbledon: estromette S\u00e9verine Beltrame (5-7 6-1 6-0) e Vera Du\u0161evina (7-6(6) 6-4), accedendo al suo primo terzo turno slam in carriera; nella circostanza, Bethanie batte la sua prima top-ten in singolare, la n\u00b010 del mondo e finalista in carica Marion Bartoli (6-4 6-1). Nei suoi primi ottavi major, perde il derby contro la n\u00b06 del pianeta Serena Williams (3-6 3-6). Torna poi sul cemento, disputando il torneo di Los Angeles: elimina Abigail Spears (6-2 6-4) e poi Nicole Vaidi\u0161ov\u00e1 per la seconda volta nel 2008 (6-4 6-0); agli ottavi, supera Vol'ha Havarcova per 7-5 6-2, accedendo al suo secondo quarto WTA stagionale; nella circostanza, estromette Meng Yuan in due set, qualificandosi per la seconda semifinale dell'anno e la prima in un Tier II. Nel penultimo atto, perde dall'italiana Flavia Pennetta con lo score di 6-3 2-6 5-7. Grazie agli ottimi risultati tra Wimbledon e Los Angeles, l'americana entra in top-50, in posizione n\u00b045. Il resto della parte di stagione sul cemento americano non coglie risultati ragguardevoli, raggiungendo al massimo il secondo turno agli US Open. A Qu\u00e9bec City, gioca l'ultimo torneo dell'anno: sconfigge due wild-card locali, Fichman (6-3 6-3) e Val\u00e9rie T\u00e9treault (7-6(4) 3-6 7-6(1)), approdando ai quarti, dove si impone su Melanie Oudin in due set. Nella terza semifinale del 2008, Bethanie supera un'altra canadese, Aleksandra Wozniak (7-6(4) 6-3), accedendo alla sua prima finale nel circuito maggiore. Nell'ultimo atto, Bethanie cede alla n\u00b01 del seeding Nadia Petrova, con il punteggio di 6-4 4-6 1-6. Chiude l'anno al n\u00b039 del mondo, raggiungendo come best-ranking la posizione n\u00b038.\nIn doppio, coglie il terzo turno all'Australian Open e poi vince il terzo titolo WTA della carriera a Bogot\u00e0 con Iveta Melzer. Con Sania Mirza, raggiunge una prestigiosa semifinale a Indian Wells, dove perde una battaglia con Yan/Zheng per [5-10] al super-tiebreak. Assieme a Uhl\u00ed\u0159ov\u00e1, vince il secondo titolo stagionale sulla terra di Amelia Island, battendo in finale Azaranka/Vesnina per 6-3 6-1. Nuovamente con l'indiana Mirza, Bethanie coglie altri due risultati di rilievo: a Wimbledon centra i quarti di finale (i secondi slam dopo quelli di New York del 2007) dove si arrende alle sorelle Williams e la semifinale a Los Angeles. Termina l'anno al n\u00b026 del mondo, sfiorando la top-20 col suo best-ranking di n\u00b021.\n2009: uscita dalla top-100 in singolare; 3 titoli WTA e top-20 in doppio.\nLa stagione di Bethanie inizia a Indian Wells, dove esce di scena al secondo turno contro Gisela Dulko (1-6 3-6). A Miami si fa sorprendere all'esordio da Anastasija Pivovarova, n\u00b0172 del mondo, per 6(1)-7 3-6. Sulla terra, coglie il secondo turno a Ponte Vedra Beach, Charleston e Roma; viene poi convocata in Fed Cup per disputare la semifinale contro la Repubblica Ceca: nonostante perda i suoi due singolari contro Petra Kvitov\u00e1 e Lucie \u0160af\u00e1\u0159ov\u00e1, vince il doppio decisivo assieme a Liezel Huber, permettendo agli USA di accedere in finale. Successivamente, Mattek va in contro a 9 sconfitte consecutive al primo turno (considerando anche le qualificazioni di Cincinnati e della Rogers Cup) tra Madrid e Toronto, causando la sua uscita dalla top-100. Ritrova il successo agli US Open, dove batte Iveta Melzer (6-3 6-4) prima di cedere a Venus Williams (4-6 2-6). A Qu\u00e9bec City, dove difendeva la finale, esce di scena ai quarti di finale contro Lucie \u0160af\u00e1\u0159ov\u00e1 in due set. A causa della pessima stagione, chiude l'anno al n\u00b0152 del mondo.\nLa stagione in doppio \u00e8 invece molto pi\u00f9 positiva per Bethanie: vince il titolo a Charleston assieme a Nadia Petrova, battendo in finale Dekmeijere/Schnyder per [11-9] al super-tiebreak. In primavera, le due vincono anche a Stoccarda, superando in finale Dulko/Pennetta in rimonta (5-7 6-3 [10-7]). A Varsavia, con Raquel Kops-Jones, vince il terzo torneo stagionale sconfiggendo con un doppio 6-1 Yan/Zheng nell'ultimo atto. Con Petrova, l'americana raggiunge i quarti slam per la terza volta in carriera a Parigi, sconfiggendo le sorelle Williams agli ottavi in tre set; tra le ultime otto coppie, Mattek/Petrova si arrendono a Black/Huber con un doppio 3-6. Dopo scarsi risultati sull'erba (a Wimbledon fa terzo turno), si riprende nello swing su cemento americano: con Petrova raccoglie la semifinale a Stanford e poi i quarti agli US Open per la seconda volta in carriera; chiude la stagione con la semifinale a Qu\u00e9bec City. Termina l'anno al n\u00b017 del mondo, suo best-ranking.\n2010: 2\u00b0 finale WTA in singolare e rientro in top-100; semifinale a Wimbledon, 8\u00b0 titolo e altre 4 finali WTA e top-20 in doppio.\nBethanie inizia l'anno disputando le qualificazioni per l'Australian Open: viene eliminata all'ultimo turno da Yvonne Meusburger (6-3 5-7 4-6). A Memphis perde al secondo turno dalla n\u00b01 del seeding Marija \u0160arapova; a Indian Wells, dove riceve una wild-card per il main-draw, batte \u0160vedova (7-5 7-5) prima di capitolare contro Shahar Peer in due set. Entra nel tabellone principale di Miami passando le quali; nel main-draw, cede a Timea Bacsinszky per 4-6 4-6. Riesce a passare il tabellone cadetto anche a Ponte Vedra Beach, sconfiggendo Hlav\u00e1\u010dkov\u00e1 (6-2 6-2), Puig (2-6 6-2 6-1) e Lepchenko (6-4 6-1); nel main-draw, elimina Rodionova in tre set prima di arrendersi a Pavlju\u010denkova. Sulla terra, ottiene il secondo turno a Charleston, Roma e Parigi. Sull'erba, coglie il secondo round a Birmingham (battuta da \u0160arapova) e poi esce all'esordio a Wimbledon dopo aver passato le qualificazioni. Sul cemento americano, passa il tabellone cadetto prima a Montr\u00e9al e poi a New Haven: in Canada, riesce a imporsi al primo turno su Melanie Oudin (6-1 6-4) mentre al secondo turno cede a Kim Clijsters (n\u00b04 del mondo) per 6-4 4-6 3-6. In Carolina del Nord, batte solo top-100 per entrare nel main draw e poi si sbarazza della n\u00b027 del mondo Alexandra Dulgheru al primo turno (6-2 6-1); al secondo round, si arrende a Nadia Petrova in due parziali. Anche agli US Open si ferma al secondo turno contro Petkovi\u0107. Gioca a Qu\u00e9bec City l'ultimo torneo dell'anno: elimina Irina Falconi (6-4 7-5) e poi la n\u00b06 del seeding Julia G\u00f6rges (6-1 6-4); nel primo quarto di finale dell'anno, Mattek estromette la wild-card locale Rebecca Marino (6-4 7-6(4)). In semifinale, lascia tre giochi alla n\u00b028 del mondo Lucie \u0160af\u00e1\u0159ov\u00e1 (6-2 6-1). Bethanie trova cos\u00ec la prima finale dell'anno, la seconda WTA della carriera, ottenuta nuovamente in Canada. Come successo nel 2008, anche in questo caso l'americana non riesce a conquistare il trofeo, superata nell'ultimo atto da Tamira Paszek per 6(6)-7 6-2 5-7. Grazie ai buoni risultati nell'ultima parte di stagione, Mattek termina l'anno al n\u00b059 del mondo.\nLa stagione in doppio le regala ottime soddisfazioni: raggiunge i quarti di finale all'Australian Open assieme a Yan, riuscendo a cogliere cos\u00ec i quarti in tutti e quattro i major; nella circostanza, Mattek/Yan perdono dalle sorelle Williams in tre set. A Memphis, assieme a Meghann Shaughnessy, trova la prima finale WTA dell'anno senza perdere set; nell'ultimo atto, le americane cedono a King/Krajicek. Nuovamente con Yan, Bethanie arriva in semifinale ad Indian Wells, arrendendosi a Petrova/Stosur (3-6 2-6); a Ponte Vedra Beach, Mattek/Yan vincono il primo titolo assieme (l'ottavo per la statunitense) sconfiggendo in finale Chuang/Peng per 4-6 6-4 [10-8]. Dopo una deludente stagione su terra (con solo un terzo turno a Parigi), Mattek decide di fare coppia con Liezel Huber: le due ottengono subito una finale a Birmingham, persa contro Raymond/Black (3-6 2-3 e ritiro). Le americane partecipano poi al torneo di Wimbledon: raggiungono la semifinale (la prima slam per Bethanie) da quinte teste di serie; nel penultimo atto, le due cedono alle future campionesse King/\u0160vedova con un doppio 4-6. Nonostante gli ottimi risultati con Huber, decide poi di alternare la partnership tra Shaughnessy e Yan: con Meghann coglie i quarti a New York (persi contro Chan/Zheng) e la finale a New Haven, dove viene superata da Peschke/Srebotnik. Con Yan non va oltre una semifinale a Carlsbad. Assieme a Barbora Strycov\u00e1, invece, raggiunge la quinta finale annuale a Qu\u00e9bec City: le due vengono battute dalle svedesi Larsson/Arvidsson per [6-10] al super-tiebreak. Grazie all'ottima annata, Bethanie chiude il 2010 al n\u00b017 del mondo, arrivando a un passo dalla top-10 con il best ranking (n\u00b012).\n2011: 3\u00b0 finale WTA in singolare e quarti a Madrid; 9\u00b0 titolo WTA, finale a Indian Wells in doppio.\nBethanie inizia l'anno nel migliore dei modi, raggiungendo la terza finale WTA della carriera a Hobart, dopo aver superato Pavlju\u010denkova (6-2 e ritiro), Morita (6-3 6-1), Kerber (6-4 6-4) e Peng (4-6 6-1 6-1); nell'ultimo atto, come le era accaduto nelle altre due finali in Qu\u00e9beq, Mattek non riesce a sollevare il primo trofeo in singolare, cedendo all'ultimo ostacolo rappresentato da Jarmila Gajdo\u0161ov\u00e1 (4-6 3-6). Grazie alla finale, rientra in top-50 (al n\u00b048). All'Australian Open, esce di scena all'esordio contro la qualificata Rus (1-6 6-3 5-7). In Fed Cup, viene convocata per disputare i due singolari nel primo turno del World Group: Mattek cede sia contro Clijsters (n\u00b02 del mondo, 7-6(10) 2-6 1-6) che contro Wickmayer (n\u00b026 del pianeta, 1-6 6(6)-7). Alla fine, gli USA si arrendono per 4-1 alle belghe. In seguito, Bethanie gioca nel torno di Parigi Gaz de France: l'americana raggiunge la sua prima semifinale Premier in carriera, eliminando Carla Su\u00e1rez Navarro (6-0 6-3), St\u00e9phanie Cohen-Aloro (7-5 6-3) e Andrea Petkovi\u0107 in tre set; nel penultimo atto, cede alla top-20 Petra Kvitov\u00e1 (2-6 0-6). Dopo due secondi turni a Indian Wells e Miami, a Charleston d\u00e0 inizio alla stagione su terra: al primo turno, sconfigge la qualificata Stevenson (6-2 6-1) prima di soccombere contro Elena Vesnina, poi finalista (4-6 6(6)-7). Nel Premier Mandatory di Madrid, supera in rimonta la n\u00b017 del mondo Ana Ivanovi\u0107 (0-6 6-4 6-4) e poi la qualificata Vania King (6-0 6-2). Agli ottavi, si impone sulla campionessa in carica del Roland Garros e n\u00b04 del pianeta Francesca Schiavone per 7-6(5) 6-3, cogliendo cos\u00ec la sua prima vittoria su una top-5, nonch\u00e9 la pi\u00f9 importante della sua carriera. Nei quarti, la sua corsa si ferma contro la futura campionessa dell'Open di Francia Li Na in tre set (4-6 6-3 4-6). Grazie allo strepitoso risultato, l'americana rientra nella top-40, al n\u00b038, posizione che non ricopriva dal 2008. Dopo un secondo turno a Roma (dove comunque batte la n\u00b015 delle classifiche mondiali Pennetta al primo turno), riconferma il terzo turno raggiunto al Roland Garros nel 2010, estromessa dalla serba Jankovi\u0107 con un doppio 2-6. Come ultimo importante risultato, raggiunge i quarti a Copenaghen, sconfitta da Barthel.\nIn doppio, raggiunge assieme a Shaughnessy l'ottavo quarto di finale slam della carriera a livello slam, il secondo consecutivo agli Australian Open: come successo nel 2010, l'americana non riesce a raggiungere la semifinale, cedendo a Peschke/Srebotnik con un doppio 3-6. La coppia americana riesce a rifarsi nel Premier di Parigi Gaz de France, dove vincono il titolo senza perdere set e battendo in finale Makarova/Du\u0161evina per 6-4 6-2. Dopo i quarti a Dubai, Mattek/Shaughnessy colgono la finale pi\u00f9 importante della loro carriera nel Premier Mandatory di Indian Wells, dopo aver sconfitto le n\u00b03 del seeding Huber/Petrova ai quarti (6-4 6-3) e aver approfittato del walkover di Azaranka/Kirilenko in semifinale. Nell'ultimo atto, le americane cedono a Mirza/Vesnina con lo score di 0-6 5-7. Sulla terra, ottengono la seconda finale stagionale a Charleston (persa nuovamente da Mirza/Vesnina in due set) e poi i quarti a Madrid e Roma; deludono al Roland Garros, dove escono al secondo turno. Nel resto della stagione, trovano la semifinale a Eastbourne e il terzo turno agli US Open come migliori risultati. Grazie alla grande prima parte di 2011, Bethanie riesce a rimanere al n\u00b017 del mondo a fine anno, avvicinandosi ulteriormente alla top-10 con il suo best ranking (n\u00b011).\n2012: primo slam nel doppio misto.\nDopo un secondo turno a Hobart, esce al primo turno agli Australian Open per mano della n\u00b08 del mondo Radwa\u0144ska (7-6(10) 4-6 2-6). Si qualifica nel main-draw di Parigi Gaz de France, dove riesce anche a superare il primo turno contro la tedesca Barrois (7-6(3) 6-2) prima di cedere all'italiana Roberta Vinci (3-6 6-1 3-6). A Indian Wells viene eliminata subito da Ekaterina Makarova (2-6 3-6). Dopodich\u00e9, prova le qualificazioni a Madrid, dove difende i quarti: questa volta, l'americana cede nelle quali a \u010cakvetadze con un doppio 4-6; a causa di questa uscita prematura, Mattek esce dalle prime 100 del mondo, precipitando al n\u00b0148. Nel resto della stagione su terra, ottiene solo un secondo turno al Roland Garros come miglior risultato, dopo aver battuto la n\u00b013 del mondo Lisicki al primo round (6-4 6-3). Nel frattempo, esce dalle prime 200 del mondo e sul cemento americano \u00e8 costretta alle qualificazioni sia per la Rogers Cup che per il Western &amp; Southern Open: nel primo caso cede subito a Rodionova (2-6 2-6) mentre a Cincinnati sconfigge Dom\u00ednguez Lino (6-3 6-3) e Latisha Chan (1-6 7-5 6-3), guadagnandosi il main-draw, dove si arrende immediatamente a Hlav\u00e1\u010dkov\u00e1 in due set. A New Haven e agli US Open le viene concessa una wild-card per partecipare al tabellone principale: nel primo caso perde al primo turno dalla top-10 Errani (4-6 5-7) mentre nello slam newyorkese viene estromessa subito da Venus Williams (3-6 1-6). Gioca il miglio torneo stagionale a Linz: passa il tabellone cadetto grazie ai successi su Karol\u00edna Pl\u00ed\u0161kov\u00e1 (6-3 7-6(4)), Sesil Karatan\u010deva (7-5 7-6(0)) e Pervak (7-6(7) 7-5); al primo turno, si impone sulla n\u00b027 del pianeta Tamira Paszek (6-2 6-4) e poi Carla Su\u00e1rez Navarro (doppio 6-3), cogliendo il primo quarto di finale WTA in stagione. Nella circostanza, viene eliminata da Begu in tre parziali. Chiude il 2012 fuori dalla top-100, al n\u00b0173 del mondo, la posizione peggiore con cui ha concluso un'annata dal 2002.\nMattek decide di giocare fino a Indian Wells con Jarmila Wolfe: il miglior risultato raggiunto \u00e8 la semifinale a Hobart (persa da Begu/Niculescu); in pi\u00f9, trovano il terzo turno agli Australian Open e i quarti a Indian Wells. Da Roma, Bethanie decide di fare coppia con Sania Mirza: le due vincono il primo titolo assieme a Brussels, battendo in finale Rosolska/Zheng per 6-3 6-2. Deludono per\u00f2 al Roland Garros, dove escono di scena all'esordio da Gallovits-Hall/Brat\u010dikova. A Wimbledon, le due si fermano al terzo turno contro le sorelle Williams (4-6 3-6). Nella parte finale di anno, Mirza/Mattek ottengono una semifinale in Lussemburgo e un terzo turno agli US Open come migliori risultati. A causa della stagione non positiva, Bethanie chiude l'anno in discesa nel ranking, al n\u00b035.\nIn doppio misto, Bethanie coglie la sua prima finale slam all'Australian Open assieme a Horia Tec\u0103u: i due conquistano il titolo, battendo Vesnina/Paes nell'ultimo atto per [10-3] nel super-tiebreak.\n2013: 4\u00b0 finale WTA in singolare e ottavi a Parigi; 2 titoli WTA in doppio.\nA Brisbane e agli Australian Open l'americana non passa le qualificazioni. A Pattaya e Doha riesce a superare il tabellone cadetto, ma viene fermata poi al primo turno. Dopo aver fallito il main draw di Dubai, Bethanie si presenta a Kuala Lumpur, dove entra nel tabellone principale grazie a una wild card (\u00e8 n\u00b0197 del mondo a inizio torneo): Mattek esordisce battendo Donna Veki\u0107, 6\u00b0 testa di serie (6-3 4-6 6-2), centrando il primo successo WTA del 2013; al secondo turno, elimina Yingying Duan per 6-1 6-4 e ai quarti estromette la campionessa in carica Hsieh Su-Wei con lo score di 7-5 6-2. Nella settima semifinale nel circuito maggiore della carriera, l'americana sconfigge la seconda top-30 della settimana, la russa Anastasija Pavlju\u010denkova, con il punteggio di 6-4 6-1, qualificandosi per la sua quarta finale WTA. Nella circostanza, perde dalla n\u00b0127 del mondo Karol\u00edna Pl\u00ed\u0161kov\u00e1 per 6-1 5-7 3-6, non conquistando il primo titolo WTA nemmeno al quarto tentativo. Bethanie continua il buon momento a Charleston, dove raggiunge il terzo turno dopo aver eliminato Rodionova (6-4 6(4)-7 7-6(3)) e soprattutto la n\u00b016 del mondo Sloane Stephens con un eloquente 6-2 6-0; agli ottavi, cede a Madison Keys in due set. Si sposta poi a Stoccarda, dove passa i tre turni di qualificazione grazie ai successi su Julia Kimmelmann (6-0 6-3), Maryna Zanevs'ka (6-2 4-6 7-5) e Friedsam (6-3 6-4). Nel main-draw, si impone sulla top-40 Wickmayer (6-2 6-1) per poi estromettere Sara Errani (6-0 4-6 6-1), la 3\u00b0 top-10 battuta in carriera in singolare. Nei quarti, sconfigge Sabine Lisicki per 6-4 6-2, accedendo alla seconda semifinale stagionale, la prima su terra mai raggiunta sul circuito maggiore. Nella circostanza, l'americana si arrende alla n\u00b05 del pianeta Na Li, col punteggio di 4-6 3-6. Al Roland Garros, dopo un comodo successo su Dom\u00ednguez Lino (6-4 6-1), si prende la rivincita su Li Na, estromettendola per 5-7 6-3 6-2 e vincendo in questo modo il primo match su una top-10 in uno slam. Al terzo turno, elimina la qualificata Ormaechea per 4-6 6-1 6-3, approdando al suo primo ottavo major in carriera. Tra le ultime sedici, Bethanie perde dalla russa Kirilenko (n\u00b012 WTA) in due parziali. Grazie agli ottimi risultati raccolti in questa prima parte di anno, Mattek risale nel ranking, assestandosi al n\u00b058 dopo Parigi. La seconda met\u00e0 della stagione \u00e8 meno fruttuosa per l'americana, che raccoglie poco: solo tre secondi turni (US Open, Qu\u00e9beq City e Carlsbad) e tre primi turni (Wimbledon, Toronto e Cincinnati). Chiude il 2013 in top-50 per la seconda volta in carriera (dopo il 2008), al n\u00b047 del mondo.\nIn doppio, Bethanie vince il primo torneo giocato, il Brisbane International, assieme a Sania Mirza, superando in finale Peschke/Gr\u00f6nefeld per [10-7] al super-tiebreak. Deludono per\u00f2 all'Australian Open, dove escono di scena al primo turno per mano di Su\u00e1rez Navarro/Soler Espinosa in due parziali. Dopo una semifinale a Pattaya con Peer, torna a vincere un titolo con Mirza a Dubai, battendo Petrova/Srebotnik nell'ultimo atto. Dopo i quarti a Miami, la coppia indo-americana coglie la terza finale del 2013 a Stoccarda, dove per\u00f2 cedono alle padrone di casa Lisicki/Barthel. Gli ultimi buoni risultati stagionali giungono a Roma (quarti di finale) e a Parigi (terzo turno). Termina l'anno al n\u00b036 del mondo.\n2014: infortunio e discesa nel ranking.\nDopo un primo turno a Brisbane, l'americana prende parte al Premier di Sydney: supera le qualificazioni senza cedere set, eliminando Kumkhum (7-5 6-4), Watson (6-2 6-3) e G\u00f6rges (3-2 e ritiro). Al primo turno, estromette Eugenie Bouchard per 6-4 6-3 mentre al secondo turno si impone sulla n\u00b05 del mondo Agnieszka Radwa\u0144ska con lo score di 7-5 6-2; Mattek batte due delle future semifinaliste dello slam che si svolger\u00e0 in poche settimane, l'Australian Open. L'avventura di Bethanie in quel di Sydney termina ai quarti, sconfitta da Madison Keys (2-3 e ritiro). Nel primo major dell'anno, Mattek cede a Marija \u0160arapova al primo turno. A Pattaya perde all'esordio da Karol\u00edna Pl\u00ed\u0161kov\u00e1 (2-6 4-6). A Doha, elimina nuovamente Bouchard (7-5 6-1) per poi venir estromessa da Monica Niculescu in tre set. A Dubai viene sconfitta nelle qualificazioni mentre a Indian Wells si arrende al primo turno a Caroline Garcia per 3-6 5-7. Anche a Miami non va oltre al primo turno, battuta da Elina Svitolina per 3-6 al terzo parziale. L'americana, a inizio maggio, \u00e8 costretta a fermarsi per ricorrere a un'operazione all'anca, dopo che anche nel 2013 si era fermata per un infortunio al legamento collaterale mediale rimediato in Qu\u00e9beq. Ritorna in campo a settembre: non passa le quali a Wuhan mentre a Pechino supera il tabellone cadetto eliminando Wolfe (4-6 6-3 6-1) e V\u00f6gele (6-4 6-4); al primo turno, perde da Mona Barthel in tre set. Chiude l'anno con un primo turno a Tokyo e non passando le qualificazioni a Mosca. Termina la stagione al n\u00b0175 del ranking.\nIn doppio, gioca solo due tornei: a Pechino coglie i quarti con Petkovi\u0107 mentre a Wuhan, con Zheng, perde subito all'esordio. A causa degli scarsi risultati, Bethanie scende nel ranking, chiudendo al n\u00b0268 del mondo.\n2015: vittoria all'Australian Open e al Roland Garros in doppio e top-5; secondo slam nel doppio misto.\nA Brisbane l'americana non va oltre il primo turno, battuta da Kudrjavceva in due parziali. Prende poi parte agli Australian Open, dove raggiunge il suo miglior risultato in carriera eliminando Duan in tre set e Mladenovic in due tiebreak. Al terzo turno, si arrende alla n\u00b03 del mondo Simona Halep con lo score di 4-6 5-7. Dopo una breve parentesi sulla terra di Rio (dove fa secondo turno), si sposta sul cemento messicano: ad Acapulco viene sconfitta da Garcia al secondo round (2-6 3-6) mentre a Monterrey passa le quali estromettendo Zacarias, Ormaechea e Falconi, tutte in tre parziali. Al primo turno, cede a Francesca Schiavone, n\u00b070 del mondo. In seguito, incassa 5 k.o. al primo turno tra Indian Wells e Roland Garros, con una sconfitta anche nel primo turno delle qualificazioni di Norimberga. Partecipa, a fine giugno, alle qualificazioni del torneo di Wimbledon: le supera senza cedere set, battendo Pous Ti\u00f2 (6-4 6-3), Foretz (6-4 7-5) e Peer (6-1 6-4). Al primo turno, elimina Van Uytvanck per 6-3 6-2, cogliendo in tal modo la prima vittoria stagionale su una top-50; al secondo turno, l'americana sorprende la n\u00b07 del pianeta Ana Ivanovi\u0107 con lo score di 6-3 6-4, centrando la sesta vittoria in carriera su una top-10. Al terzo turno, viene fermata dalla giovane Belinda Bencic, che la estromette con un doppio 5-7. Successivamente, si sposta sulla terra di Florianopolis, dove, battendo Minella (5-7 6-3 6-4), Bogdan (6-2 6-3) e Martincov\u00e0 per 6-1 al terzo set, raggiunge la prima semifinale WTA della stagione. Nella circostanza, l'americana si arrende ad Annika Beck, n\u00b068 del mondo. Sul cemento americano, Bethanie trova il suo miglior risultato in singolare allo US Open, raggiungendo il terzo turno eliminando Baindl (6-4 6-3) e poi Coco Vandeweghe per 6-2 6-1. Ai sedicesimi, cede il passo alla n\u00b01 del pianeta Serena Williams con il punteggio di 6-3 5-7 0-6. Infine, coglie a Pechino l'ultimo positivo risultato di stagione: supera i due turni di qualificazione e, al primo turno, si impone con un duplice 6-3 su Cornet; al secondo turno, estromette in rimonta Lara Arruabarrena per 0-6 6-2 6-0. Agli ottavi, batte la finalista in carica degli US Open Roberta Vinci per 6-1 3-6 6-2, centrando il secondo quarto di finale stagionale. Nella circostanza, viene sconfitta da Muguruza in due parziali. Termina la stagione al n\u00b061 del mondo.\nIn doppio, gioca e vince con Sania Mirza l'Apia International di Sydney, sconfiggendo in finale Atawo/Spears (6-3 6-3); per Bethanie \u00e8 un ritorno al titolo WTA che mancava da quasi due anni. Agli Australian Open, decide di fare coppia con la ceca Lucie \u0160af\u00e1\u0159ov\u00e1: le due estromettono Maria/Olaru (6-3 6-2), le n\u00b010 del seeding Babos/Mladenovic (4-6 7-6(2) 6-4) e le teste di serie n\u00b07 Garcia/Srebotnik (3-6 6-2 6-2), accedendo ai quarti, dove si impongono sulle campionesse degli ultimi US Open Makarova/Vesnina per 7-6(3) 4-6 6-2. Nella loro prima semifinale assieme, approfittano del ritiro delle tedesche G\u00f6rges/Gr\u00f6nefeld dopo aver vinto il primo set, approdando cos\u00ec in finale. Nell'ultimo atto, \u0160af\u00e1\u0159ov\u00e1 e Mattek-Sands battono Zheng/Chan per 6-4 7-6(5), cogliendo il primo sigillo slam della carriera per entrambe. Successivamente, le due si spostano sulla terra, dove conquistano il titolo di Stoccarda (sconfiggendo in finale Garcia/Srebotnik per 6-4 6-3) e poi la semifinale a Madrid, persa contro Dellacqua/\u0160vedova al super-tiebreak. Dopo i quarti a Roma, \u0160af\u00e1\u0159ov\u00e1 e Mattek-Sands si presentano al Roland Garros da 7\u00b0 teste di serie: dopo il successo sulle francesi Ramialison/Sibille (6-1 7-6(1)), vincono agevolmente su Lepchenko/Zheng (6-3 6-2) e su Bencic/Siniakov\u00e1 (6-4 6-3), approdando ai quarti di finale. Nella circostanza, la coppia ceco-americana sconfigge la coppia n\u00b01 del seeding Mirza/Hingis con lo score di 7-5 6-2, accedendo in semifinale, dove battono Hradeck\u00e1/Hlav\u00e1\u010dkov\u00e1 perendo il primo set del loro torneo (6-2 5-7 6-4). \u0160af\u00e1\u0159ov\u00e1 e Mattek-Sands centrano cos\u00ec la loro seconda finale slam consecutiva, dove riaffrontano Dellacqua/\u0160vedova, che le avevano sconfitte qualche settimana prima a Madrid: questa volta, Bethanie e Lucie vendicano quella battuta d'arresto, superando le avversarie per 3-6 6-4 6-2 e conquistando il secondo titolo major dell'anno. \u0160af\u00e1\u0159ov\u00e1 e Mattek-Sands sono la 7\u00b0 coppia a fare la \"doppietta\" Australian Open-Roland Garros nella storia dell'era Open del doppio femminile. Successivamente, a Wimbledon, le due non vanno oltre i quarti di finale, estromesse da Atawo/Spears in due set. Sul cemento, ottengono i quarti a Pechino e poi il quinto titolo stagionale alla Rogers Cup, superando in finale Garcia/Srebotnik per 6-1 6-2. A fine anno, \u0160af\u00e1\u0159ov\u00e1 e Mattek-Sands si qualificano alle WTA Finals, dove sono inserite nel gruppo Bianco: le due battono Muguruza/Su\u00e1rez Navarro ma poi cedono a Chan/Chan e si ritirano nel corso del match contro Garcia/Srebotnik, chiudendo all'ultimo posto del girone. Grazie alla strepitosa stagione, Bethanie chiude al n\u00b03 del mondo, suo best-ranking.\nNel doppio misto, Bethanie vince il suo secondo slam nella specialit\u00e0 all'Open di Francia: con Mike Bryan, sconfigge in finale Hradeck\u00e1/Matkowski per 7-6(5) 6-1. Allo US Open, arriva in finale assieme a Sam Querrey: i due cedono a Paes/Hingis per [5-10] al super-tiebreak.\n2016: titolo allo US Open in doppio e oro olimpico nel misto.\nBethanie inizia l'anno con tre sconfitte consecutive all'esordio ad Auckland, Hobart e Australian Open. A Dubai, nel tabellone di qualificazione, elimina Konjuh (6-2 6-3) e Ostapenko (6-3 6-3) prima di cedere, nel turno decisivo, a Jana \u010cepelov\u00e1 in tre set. Prosegue il suo periodo no nei tabelloni WTA con altre tre battute d'arresto al primo turno tra Miami, Doha e Indian Wells. Sulla terra di Charleston, Mattek-Sands trova il primo successo annuale in un main draw del circuito maggiore superando la brasiliana Pereira per 5-7 6-3 6-2. Al secondo turno, si arrende a Irina-Camelia Begu (4-6 6-4 2-6). A Madrid e Roma non passa le qualificazioni mentre al Roland Garros esce di scena subito contro Begu (7-5 1-6 3-6). Sull'erba, prende parte solo al torneo di Wimbledon, dove rimedia una sconfitta all'esordio contro la compagna di doppio Lucie \u0160af\u00e1\u0159ov\u00e1 al termine di un match combattuto (7-6(7) 6(3)-7 7-5). L'unico risultato di rilievo di Mattek nella stagione arriva nel suo ultimo torneo disputato a Hong Kong, dove ottiene il suo unico quarto di finale WTA grazie ai successi su Eraydin (6-1 6-2) e su Garcia (4-6 6-2 6-4); tra le ultime otto, cede a Kiki Mladenovic al tie-break del terzo set.\nIn doppio, non gioca con la compagna del 2015 \u0160af\u00e1\u0159ov\u00e1 la prima parte di anno: con Lisicki gioca l'Australian Open, dove non difende il titolo, perdendo al secondo turno contro Rodionova/Rodionova. Dopo alcuni scarsi risultati con \u0160vedova, Mattek-Sands vince il suo 18\u00b0 titolo WTA ad Indian Wells assieme alla connazionale Coco Vandeweghe, battendo in finale G\u00f6rges/Pl\u00ed\u0161kov\u00e1. A partire da Miami, torna in coppia con \u0160af\u00e1\u0159ov\u00e1: al primo torneo assieme, le due trionfano nel Premier Mandatory, sconfiggendo Babos/\u0160vedova nell'ultimo atto. Bethanie \u00e8 la 7\u00b0 atleta in grado di realizzare il \"Sunshine Double\" nel doppio femminile, dopo Helena Sukov\u00e1 e Jana Novotn\u00e1 (1990), Martina Hingis (1999 e 2015) Lisa Raymond (2002, 2006 e 2007), Rennae Stubbs (2002) e Sania Mirza (2015). Sulla terra, conquistano la finale a Charleston, dove cedono a Garcia/Mladenovic. Al Roland Garros, dove erano chiamate a difendere il titolo colto un anno prima, perdono sorprendentemente al primo turno contro Bertens/Larsson (4-6 3-6). Non va meglio a Wimbledon, dove vengono sconfitte al primo round da Kasatkina/Saville in tre set. Prende parte al torneo olimpico di Rio, dove gareggia sia nel doppio femminile che nel misto: assieme a Coco Vandeweghe, viene battuta al secondo turno dalle svizzere Hingis/Bacsinszky per 4-6 4-6. Con Jack Sock, Bethanie riesce a conquistare la medaglia d'oro (la prima in assoluto alle Olimpiadi), vincendo la finale sui connazionali Venus Williams e Rajeev Ram al super-tiebreak. Dopodich\u00e9, torna con \u0160af\u00e1\u0159ov\u00e1 per disputare gli US Open: nel 2016, Mattek-Sands non ha ancora vinto un match in un main-draw slam. Le due arrivano agevolmente agli ottavi eliminando Aoyama/Ninomiya (6-4 6-2) e Arruabarrena/Sav\u010duk (6-4 6-1). Agli ottavi, si impongono su G\u00f6rges/Pl\u00ed\u0161kov\u00e1 in rimonta (2-6 7-5 6-3) mentre ai quarti lasciano tre giochi a Townsend/Muhammad (6-1 6-2). Nella loro prima semifinale a New York, superano le finaliste del Roland Garros Makarova/Vesnina per 6-2 7-6(4), approdando alla loro terza finale major, la seconda sul cemento. Nell'ultimo atto, Bethanie e Lucie conquistano il loro terzo slam, sconfiggendo Garcia/Mladenovic in tre parziali (2-6 7-6(5) 6-4). Grazie al risultato, Mattek-Sands e \u0160af\u00e1\u0159ov\u00e1 rientrano in top-10. Successivamente, le due allungano la striscia di vittorie consecutive a quota 17, trionfando a Wuhan e Pechino, battendo in finale, rispettivamente, Mirza/Strycov\u00e1 (6-1 6-4) e Garcia/Mladenovic (6-4 6-4). Visto l'ottimo finale di stagione e i 5 titoli conquistati, Bethanie e Lucie si qualificano per le WTA Finals per il secondo anno di fila: eliminando Babos/\u0160vedova (5-7 7-6(6) [10-2], annullando 3 match points) e Garcia/Mladenovic (6-3 7-5), approdano alla settima finale annuale. Nella circostanza, Mattek-Sands/\u0160af\u00e1\u0159ov\u00e1 cedono a Makarova/Vesnina in due set. Bethanie chiude l'anno al n\u00b05 del mondo, per il secondo anno consecutivo in top-5.\n2017: Successo all'Australian Open e al Roland Garros, n\u00b01 del mondo in doppio e grave infortunio al tendine rotuleo.\nBen fuori dalla top-150, Bethanie \u00e8 costretta alle qualificazioni per entrare nei main-draw WTA: l'americana riesce ad accedere al tabellone principale di Brisbane (dove perde al primo turno dalla giovane Aiava) ma non a quello dell'Australian Open. Ad Acapulco riesce a passare le quali, battendo Olmos (3-6 6-3 6-3) e Duque-Mari\u00f1o (6-0 6-1); al primo turno, viene eliminata da Heather Watson in due set. Ottiene poi due wild-card per partecipare ad Indian Wells e Miami: nel torneo californiano esce subito per mano di Krist\u00fdna Pl\u00ed\u0161kov\u00e1 (0-6 3-6). Va meglio in Florida, dove vince il suo primo match stagionale in un main draw WTA contro Kate\u0159ina Siniakov\u00e1 (6-3 4-6 6-4); al secondo turno, sconfigge a sorpresa la n\u00b010 del mondo Elina Svitolina per 7-5 6-4, centrando il settimo successo in carriera su una top-10. Al terzo turno, si sbarazza di Anastasija Pavlju\u010denkova in tre set (4-6 6-0 6-3). Nel suo primo ottavo di finale a Miami, Mattek-Sands si arrende a Lu\u010di\u0107-Baroni. La terra non \u00e8 foriera di risultati positivi per l'americana, che raccoglie solo un secondo turno a Charleston (sconfitta dalla compagna di doppio \u0160af\u00e1\u0159ov\u00e1) e non trova i main-draw di Roma e Madrid. Si presenta al Roland Garros, dove \u00e8 costretta a disputare le qualificazioni: le passa battendo Paolini, Ku\u017emova e Dijas nel turno decisivo; nel tabellone principale, elimina la n\u00b080 del mondo Rodina (7-5 6-2), tornando al successo in un main-draw slam per la prima volta dallo US Open 2015. Al secondo turno, estromette la rientrante Petra Kvitov\u00e1 con lo score di 7-6(5) 7-6(5), approdando al terzo turno del major francese per la terza volta. Nella circostanza, Mattek-Sands viene superata da Samantha Stosur con un duplice 2-6. Sull'erba, gioca a Wimbledon, dove le viene concessa una wild-card per il tabellone principale: al primo turno, rimonta un set di svantaggio a Magda Linette (1-6 6-2 6-3). Al secondo turno, affronta la romena C\u00eerstea: sulla situazione di un set pari, nel primo game del terzo parziale, l'americana si infortuna gravemente in una discesa a rete ed \u00e8 costretta al ritiro. In una diretta Facebook, Mattek-Sands annuncia la natura del suo infortunio, ovvero la rottura del tendine rotuleo, che pone fine alla sua stagione in maniera anticipata.\nIn doppio, vince il titolo di Brisbane con Sania Mirza, battendo Makarova/Vesnina in finale. Per l'Australian Open, Bethanie si ricongiunge con Lucie \u0160af\u00e1\u0159ov\u00e1: le due giungono in semifinale senza cedere alcun set, sconfiggendo Chuang/Gibbs, Errani/Flipkens, Babos/Pavlju\u010denkova e Atawo/Xu. Nel penultimo atto, superano le giapponesi Hozumi/Kat\u014d per 6-2 4-6 6-4, conquistando la loro 4\u00b0 finale slam assieme. Nella circostanza, si impongono in rimonta su Peng/Hlav\u00e1\u010dkov\u00e1 per 6(4)-7 6-3 6-3, portando a casa il quarto slam della carriera, il secondo nel major australiano. Grazie all'ottimo inizio di stagione, Mattek-Sands si issa alla prima posizione del ranking mondiale. La prima sconfitta stagionale di Bethanie e Lucie arriva nella semifinale di Indian Wells, dove cedono a Hingis/Chan in due set. Sulla terra, le due trionfano a Stoccarda, vincendo in finale su Hradeck\u00e1/Siniakov\u00e1 per 10-7 al super-tiebreak. Dopo due uscite premature a Madrid e Roma, Mattek-Sands e \u0160af\u00e1\u0159ov\u00e1 si presentano a Parigi come prime teste di serie. Con un percorso netto, ad eccezione del successo al secondo turno contro Kruni\u0107/Tomljanovi\u0107 (6(3)-7 6-4 6-4), le due giungono in finale, battendo: Cornet/Mertens (6-1 6-2), Kuznecova/Mladenovic (6-4 6-2), Flipkens/Schiavone (6-2 6-4) e Chan/Hingis (6-4 6-2). Nella loro 5\u00b0 finale major (la seconda al Roland Garros), Bethanie e Lucie riescono a cogliere il 5\u00b0 titolo slam della carriera, superando agevolmente Dellacqua/Barty per 6-2 6-1. Successivamente, a Wimbledon sono costrette al ritiro prima del match di secondo turno a causa del brutto infortunio rimediato da Bethanie in singolare. Grazie alla spettacolare stagione, Mattek-Sands riesce a conquistare la vetta della classifica, posizione che mantiene per 27 settimane. Termina l'anno al n\u00b08 del mondo.\n2018: 3\u00b0 slam nel doppio misto.\nBethanie, dopo la lunga riabilitazione, torna in campo a Miami grazie a una wild-card: l'americana cede subito ad Aliz\u00e9 Cornet (2-6 5-7). Anche sulla terra di Charleston riceve una wild-card e, come in Florida, si arrende al primo turno, contro Aleksandra Kruni\u0107 (2-6 2-6). Dopo un primo turno a Rabat, partecipa alle qualificazioni di Madrid (come Alternate) e coglie la prima vittoria del suo rientro su Caroline Dolehide (4-6 7-6(1) 6-1) per poi cedere a Schmiedlov\u00e1 nel round successivo. Dopo non aver passato le quali a Roma, ha una wild-card per giocare il Roland Garros: batte Johanna Larsson per 6-4 6-3, approdando al secondo turno, dove si arrende ad Andrea Petkovi\u0107 in due set. Salta la stagione su erba per poi tornare a giocare sul cemento americano: al City Open, grazie a una wild-card, si guadagna la sfida con la n\u00b03 del mondo Sloane Stephens. Bethanie cede per 5-7 4-6. Dopodich\u00e9, non passa le quali a Montr\u00e9al e agli US Open mentre a Cincinnati viene battuta al primo turno del main-draw da Madison Keys (6-3 6(3)-7 4-6). Chiude l'anno a Seoul, dove perde al primo turno da Agnieszka Radwa\u0144ska. Termina l'anno al n\u00b0370 del mondo.\nIn doppio, Mattek-Sands ottiene come miglior risultato stagionale il quarto di finale a Wimbledon assieme alla storica compagna Lucie \u0160af\u00e1\u0159ov\u00e1. Termina l'anno al n\u00b065 del mondo.\nNel misto, Bethanie si aggiudica il titolo dello US Open assieme a Jamie Murray, sconfiggendo in finale Rosolska/Mekti\u0107 (2-6 6-3 [11-9]).\n2019: titolo a Pechino in doppio e 2\u00b0 US Open nel misto.\nBethanie inizia l'anno con due sconfitte consecutive subite da M\u00f3nica Puig ad Auckland (main draw) e Sydney (qualificazioni). All'Australian Open, esce di scena all'esordio contro la wild-card locale Zoe Hives (1-6 2-6). Torna poi a giocare in estate, grazie a una wild-card concessale a San Jos\u00e9: al primo turno, batte la connazionale e top-50 Venus Williams in tre set, tornando a un successo WTA che sul cemento mancava da Miami 2017. Al secondo turno, cede a Carla Suar\u00e9z Navarro (6-3 1-6 2-6). A Cincinnati non passa il tabellone cadetto mentre agli US Open, dove riceve un invito dagli organizzatori per disputare le quali. Tuttavia, viene subito sconfitta da Ana Bogdan, con un doppio 5-7. Dopo non essersi qualificata per il tabellone principale di Wuhan e Mosca, chiude la stagione al WTA 125 di Houston, dove centra il terzo turno battendo le connazionali Lao (6-3 6-4) e Kiick (6-0 6-0); agli ottavi, cede a Irina Falconi. Chiude l'annata al n\u00b0398 del mondo.\nIn doppio, centra la sua 39\u00b0 finale in carriera a Eastbourne assieme a Kirsten Flipkens. Nell'ultimo atto le due cedono a Chan/Chan per [6-10] al super-tiebreak. Con Collins conferma il quarto di Wimbledon colto nel 2017 mentre a Cincinnati, con Vandeweghe, raggiunge la semifinale, persa da Gr\u00f6nefeld/Schuurs in due tie-break. Assieme a Sofia Kenin, Mattek-Sands conquista il suo 27\u00b0 titolo WTA in carriera (ad oggi l'ultimo) in quel di Pechino, battendo Ostapenko/Jastrems'ka nell'ultimo atto per 6-3 6(5)-7 [10-7]. Con Flipkens, l'americana approda alla terza finale dell'anno a Mosca: come successo a Eastbourne, le due non riescono ad alzare il primo trofeo assieme, cedendo a Shibahara/Aoyama in due set. Chiude l'anno rientrando in top-30, al n\u00b024 del mondo.\nNel misto, Mattek-Sands conferma il titolo conquistato un anno primo allo US Open, nuovamente assieme a Jamie Murray, sconfiggendo in finale Chan/Venus per 6-2 6-3. Per l'americana \u00e8 il quarto trofeo slam nella specialit\u00e0.\n2020: 7\u00b0 finale slam nel misto.\nL'americana tenta le qualificazione al WTA di Dubai: dopo aver battuto Ajla Tomljanovi\u0107 (al tie-break del terzo) e Kirsten Flipkens (6-1 6-1), si arrende nel turno decisivo a Veronika Kudermetova in due set. Dopo la lunga pausa del tennis dovuta alla pandemia di COVID-19, Mattek-Sands torna in campo a Lexington, dove passa le quali eliminando le connazionali Varvara Lepchenko (6-4 7-6(5)) e Robin Anderson (6-3 4-6 7-5); nel suo primo main-draw WTA dal 2019, Bethanie cede a Havarcova nel primo turno. A Ostrava non entra nel tabellone principale mentre nell'ITF di Charleston si ferma subito contro la polacca Fr\u0119ch (6-4 5-7 3-6). Termina l'anno al n\u00b0337 del mondo.\nIn doppio, decide di giocare i primi tre tornei annuali con Sofia Kenin, con la quale aveva trionfato a Pechino nel 2019: ad Adelaide colgono la semifinale (persa contro Melichar/Xu) mentre all'Australian Open si fermano al terzo turno contro Siniakov\u00e1/Krej\u010d\u00edkov\u00e1 (5-7 6-3 5-7), che poi giungeranno in finale. A Dubai raggiungono i quarti, dove cedono a Hsieh/Strycov\u00e1 in due set. Dopodich\u00e9, cambia varie partner nel corso dell'anno, ottenendo come miglior risultato il quarto di finale al Roland Garros (assieme a Kenin), perso, come successo in Australia, contro Siniakov\u00e1/Krej\u010d\u00edkov\u00e1. Termina la stagione al n\u00b020 del mondo.\nNel doppio misto, assieme a Jamie Murray, coglie la sua prima finale all'Australian Open: i due cedono a Krej\u010d\u00edkov\u00e1/Mekti\u0107 al super-tiebreak.\n2021: 5\u00b0 finale slam in doppio.\nBethanie comincia l'anno al Grampians Trophy, dove torna a vincere un match di un main-draw WTA (dopo quasi 2 anni) battendo Barbora Strycov\u00e1 per 7-6(3) 6-2. Al secondo turno, si arrende alla futura finalista Anett Kontaveit (5-7 5-7). Prova poi le qualificazioni a Doha: elimina Tig (6-3 6-2) e \u0160vedova (6-2 7-5) per poi cedere ad Anna Blinkova nel turno decisivo. Successivamente, non passa le quali a Dubai, Miami e Stoccarda. Torna a giocare a Cleveland, dove le viene concessa una wild-card: all'esordio, estromette la lucky-loser Ena Shibahara (6-4 3-6 6-1) mentre, nel round dopo, viene battuta da Shuai Zhang in due set. Chiude l'anno tentando le qualificazioni a Chicago, dove si ferma nel secondo turno contro Fr\u0119ch (2-6 2-6). Termina l'anno al n\u00b0367 del mondo.\nIn doppio, ottiene il primo buon risultato di stagione a Dubai, raggiungendo la semifinale di Dubai con la connazionale Pegula, battendo le campionesse dell'Australian Open Mertens/Sabalenka al secondo turno e le n\u00b07 del seeding Carter/Stefani. Nel penultimo atto, le americane cedono a Jurak/Guarachi (4-6 3-6). A Miami partecipa assieme a Iga \u015awi\u0105tek: le due colgono la semifinale, dove si arrendono alle future campionesse Aoyama/Shibahara al super-tiebreak. Con Krawczyk, Bethanie ottiene la prima finale del 2021 in quel di Stoccarda; nell'ultimo atto, le americane vengono sconfitte da Barty/Brady per 4-6 7-5 [5-10]. Al Roland Garros, torna a giocare con \u015awi\u0105tek: arrivano agli ottavi senza cedere set, eliminando Droguet/Janicijevic (6-0 6-1), Friedsam/Wang (7-5 6-3). Tra le ultime 16 coppie, affrontano le n\u00b01 del seeding Hsieh/Mertens: dopo aver perso il primo set (7-5), conquistano il secondo (6-4), rimandando il verdetto finale al terzo parziale. La coppia prima testa di serie sale in vantaggio per 5-1: da qui, Mattek-Sands e \u015awi\u0105tek operano una rimonta clamorosa, vincendo 6 giochi consecutivi e annullando ben 7 match-points, chiudendo l'incontro con lo score di 5-7 6-4 7-5. Ai quarti, superano agevolmente Jurak/Klepa\u010d (6-3 6-2) mentre in semifinale si impongono su Begu/Podoroska (6-3 6-4). Mattek-Sands torna in una finale slam a 4 anni esatti dall'ultima disputata (Roland Garros 2017). Nella circostanza, Bethanie e Iga perdono dalle ceche Krej\u010d\u00edkov\u00e1/Siniakov\u00e1 in due set (4-6 2-6). Per l'americana \u00e8 la prima sconfitta in una finale major in doppio. A Wimbledon partecipa assieme a Sania Mirza: le due vengono estromesse da Kudermetova/Vesnina al secondo turno. In luglio prende parte alle Olimpiadi di Tokyo, dove partecipa con Jessica Pegula: le due superano le polacche Linette/Rosolska (6-1 6-3) e le francesi Cornet/Ferro (6-1 6-4), giungendo ai quarti. Nella circostanza, cedono alle brasiliane Stefani/Pigossi (6-1 3-6 [6-10]).Sul cemento USA, Bethanie coglie i quarti a Cincinnati, la semifinale a Cleveland e solo il terzo turno agli US Open. Termina l'anno al n\u00b015 del mondo."}
{"id": "2805347", "revid": "117896597", "url": "https://it.wikipedia.org/wiki?curid=2805347", "title": "Sunbeam Tiger", "text": "La Sunbean Tiger \u00e8 un'automobile prodotta dalla casa britannica Sunbeam, in produzione dal 1964 al 1967.\nStoria del progetto.\nDurante gli anni cinquanta, Norman Garrad progett\u00f2 la Sunbeam Alpine, automobile che sotto vari aspetti anticip\u00f2 una nuova generazione di auto sportive.\nLa Alpine ebbe un buon successo anche nelle competizioni automobilistiche, in particolare nei rally, nonostante ci\u00f2 il suo motore a 4 cilindri erogava solo 78 hp e Garrad non lo giudicava sufficientemente competitivo. Furono presi in considerazione diversi propulsori prodotti dal Gruppo Rootes, di cui anche la Sunbeam faceva parte, ma nessuno fu ritenuto adatto.\nLa Rootes aveva all'epoca grossi problemi finanziari, e non c'erano i fondi per progettare un nuovo motore.\nIl figlio di Norman, Ian Garrad, era il manager per la West Coast del Gruppo Rootes. Continuando il lavoro del padre, e ispirato dalla recente Shelby Cobra, Ian decise di migliorare le prestazioni della Alpine installando un V8 statunitense. Per valutare la fattibilit\u00e0 del progetto, Garrad organizz\u00f2 un incontr\u00f2 con John Panks, che era il direttore del Gruppo Rootes per il Nord America, e Carroll Shelby.\nVenne espresso parere favorevole al progetto, e Shelby consigli\u00f2 l'adozione di un motore Small-block, date le ridotte dimensioni della vettura. Difatti, dei V8 presenti sul mercati, la maggior parte non entravano nella piccola scocca della Alpine, e alla fine si opt\u00f2 proprio per uno \"Small-block\" di produzione Ford.\nI primi prototipi.\nIan si rivolse allora al pilota automobilistico Ken Miles e allo stesso Carroll Shelby, che lavorarono separatamente ai loro progetti.\nShelby, a cui furono offerti 10.000 dollari, part\u00ec da una Alpine serie III su cui install\u00f2 il propulsore Ford, portato a 275 HP. Venne adottato un nuovo albero di trasmissione, mentre il radiatore dovette essere modificato. L'originale sterzo a ricircolo di sfere fu sostituito da uno a cremagliera della MG.\nIl prototipo realizzato da Miles, dietro un compenso di 800 dollari, era pi\u00f9 convenzionale e manteneva la maggior parte della componentistica della Alpine, compreso lo sterzo a ricircolo di sfere.\nEntrambi i prototipi furono terminati nel maggio del 1963.\nLe vetture furono sottoposte a numerosi test, ma quella di Shelby si rivel\u00f2 nettamente superiore fin dal principio. L'automobile fu trasportata via nave nel Regno Unito, dove fu prima portata alla fabbrica della Sunbeam per ulteriori valutazioni.\nInfine, il prototipo venne presentato a Lord Rootes, il fondatore del Gruppo. Prov\u00f2 egli stesso la vettura, e ne rimase entusiasta, nonostante durante la guida avesse lasciato inserito il freno a mano.\nLa prima serie.\nLa scelta del nome.\nInizialmente, il progetto aveva il nome di \"Thunderbolt\" (letteralmente \"Folgore\", \"Saetta\"). In seguito, fu lo stesso Lord Rootes a cambiarne il nome in \"Tiger\", per richiamare l'omonima Sunbeam Tiger degli anni venti, vettura da competizione che conquist\u00f2 il record di velocit\u00e0 terrestre nel 1926.\nTecnica e prestazioni.\nIl propulsore era un V8 da 4261,4cm\u00b3 con distribuzione a valvole in testa, che erogava 164 HP.\nPer adattare il nuovo motore fu necessario modificare il tunnel di trasmissione, nonch\u00e9 rinforzare le sospensioni. Tali modifiche comportarono un aumento di peso rispetto alla Alpine.\nIl cambio di serie era manuale a 4 marce, l'automatico era disponibile come optional a 500 dollari.\nLa Tiger accelerava da 0 a 60 mph in 7,8 secondi, e arrivava alle 100\u00a0mph in 23,7. Il quarto di miglio veniva invece percorso 16 secondi. La Tiger aveva una velocit\u00e0 massima di 189 km/h.\nL'assemblaggio delle vetture non veniva effettuato direttamente dalla Sunbeam, ma era affidato alla Jensen Motors.\nEra disponibile, come optional, un kit che portava la potenza della Tiger a 245 HP.\nVarianti e esemplari unici.\nDella prima serie, la MkI, furono prodotti 6469 esemplari. Di questi, gli ultimi 2706 erano MkIA, versione su cui vennero apportate diverse modifiche. La prima versione montava un tettuccio rigido amovibile in acciaio, che sulla MkIA venne sostituito da una capote in vinile. Venne installata l'aria condizionata, le portiere subirono un leggero restyling, con nuovi angoli quadrati invece di tondi, inoltre vennero svuotate dal riempimento in piombo.\nLa Harrington coup\u00e9.\nLa carrozzeria Harrington aveva realizzato una versione coup\u00e9 della Alpine, che ebbe grande successo nelle competizioni, comprese alcune partecipazioni alla 24 Ore di Le Mans. Poco dopo l'entrata in produzione della Tiger, la Sunbeam si rivolse alla Harrington per allestire una versione coup\u00e9 della nuova vettura. L'unico prototipo, con numero di telaio B9472164HROFE, fu completato nel 1965. Non ebbe alcun seguito, in quanto dopo l'acquisto del Gruppo Rootes da parte della Chrysler, vennero sospesi tutti i nuovi progetti.\nLa MkII.\nNel 1967 venne lanciata sul mercato la Tiger MkII. La vettura montava un nuovo propulsore da 4737\u00a0cm\u00b3, che erogava 200\u00a0hp a 4400 giri, con una coppia di 382,4 N\u00a0m a 2400 giri.\nLa Tiger nelle competizioni.\nLa Tiger fu progettata rispettando le omologazioni FIA per i campionati di turismo europei.\nCome la Alpine, anche la Tiger partecip\u00f2 alle competizioni di rally. Significative furono le vittorie di categoria al Rally di Genova del 1964, e quelle al Rally di Montecarlo e all'International Scottish Rally del 1965.\nNegli Stati Uniti, le Tiger parteciparono principalmente alle competizioni di dragster, che erano organizzate da diverse associazioni. La maggiore di queste era la National Hot Rod Association, che organizzava il \"Campionato mondiale\" di dragster, campionato che nel 1965 fu vinto proprio da una Sunbeam Tiger. La vettura, che partecipava nella Classe C, alla guida di Stan Peterson complet\u00f2 il quarto di miglio in 12,9 secondi con una velocit\u00e0 di uscita di 110\u00a0mph (180\u00a0km/).\nLa 24 Ore di Le Mans.\nLa Lister allest\u00ec due Tiger in versione coup\u00e9 per partecipare alla 24 Ore di Le Mans del 1964. La preparazione tecnica fu affidata a Shelby, che decise di aumentare la cilindrata, portando la potenza erogata a 275 HP. Oltre alle due vettura da gara, ne fu modificata anche una terza da impiegare come muletto.\nLe Tiger cos\u00ec elaborate rientravano nella classe destinata ai prototipi con cilindrata libera, e si ritrovarono a gareggiare con avversarie come la Ferrari 330 P o la Ford GT40. \nLe vetture si rivelarono comunque veloci, registrando sull'Hunaudi\u00e8res una velocit\u00e0 di punta di 160\u00a0mph (257,4\u00a0km/h).\nLe due Tiger furono portate in gara dagli equipaggi Ballisat/Dubois e Procter/Blumer, ma entrambe furono costretta al ritiro per problemi al motore, rispettivamente al 37\u00ba e al 118\u00ba giro.\nL'uscita di scena.\nL'elevato prezzo di vendita, che era pari a quello di una Chevrolet Corvette e oltre il doppio di quello della Jaguar E-Type, si ripercosse sulle vendite che non riuscirono mai a decollare. Inoltre, la Chrysler, che recentemente aveva acquistato l'83% del Gruppo Rootes, non apprezzava il fatto che la Tiger montasse un propulsore Ford.\nPoco dopo l'entrata in commercio della nuova MkII, la produzione cess\u00f2.\nLa produzione totale fu di circa 7000 esemplari.\nLa Tiger nei media.\nLa Sunbeam Tiger divenne nota al grande pubblico come l'automobile dell'Agente 86, il protagonista della serie televisiva Get Smart."}
{"id": "2805349", "revid": "121738927", "url": "https://it.wikipedia.org/wiki?curid=2805349", "title": "John Lester Hubbard Chafee", "text": "Biografia.\nFu il dodicesimo segretario della marina statunitense sotto il presidente degli Stati Uniti d'America Richard Nixon.\nMolti dei suoi familiari erano coinvolti nella politica, da suo bisnonno Henry Lippitt ai suoi zii Charles Warren Lippitt e Zechariah Chafee. Il suo percorso scolastico lo port\u00f2 prima alla Deerfield Academy e poi all'universit\u00e0 di Yale.\nSpos\u00f2 Virginia Coates Chafee, con cui ebbe 4 figli; uno di questi, Lincoln, lo ha succeduto nella carica di senatore del Rhode Island alla sua morte ed \u00e8 stato anche governatore dello stesso Stato.\nDurante la seconda guerra mondiale partecip\u00f2 alla battaglia di Okinawa e alla campagna di Guadalcanal.\nRiconoscimenti.\nIl cacciatorpediniere USS Chafee (DDG-90) \u00e8 stato chiamato cos\u00ec in suo onore."}
{"id": "2805354", "revid": "125344345", "url": "https://it.wikipedia.org/wiki?curid=2805354", "title": "Antonio Calenda", "text": "Biografia.\nConsiderato tra i pi\u00f9 prolifici registi teatrali italiani (lo stesso Calenda nel 2015 affermava di aver realizzato 150 spettacoli), Antonio Calenda ha iniziato la sua formazione con una laurea in Filosofia del diritto incentrata su un un'opera di Eschilo, l'\"Orestea\", della quale analizzava il concetto di giustizia.\nDopo le prime esperienze con il teatro universitario, con Virginio Gazzolo (ex Teatro Stabile di Torino) e Gigi Proietti nel 1965 dava vita ad un progetto di ricerca, il Teatro Sperimentale Centouno, una \"cantina\" in via Turba a Roma, esperienza alla quale prendevano parte anche Piera Degli Esposti e Francesca Benedetti. Uno dei primi allestimenti, \"Direzione memorie\" di Corrado Augias, veniva notato da Paolo Grassi e ospitato al Piccolo Teatro di Milano.\nNel 1969 veniva nominato alla direzione del Teatro Stabile dell'Aquila, che Calenda ha diretto per un periodo non continuativo di nove anni complessivi, e dove ritrova Gigi Proietti, Piera Degli Esposti e Francesca Benedetti. Il primo allestimento, \"Il dio Kurt\" di Alberto Moravia, debuttava il 27 gennaio 1969. La stagione successiva era inaugurata con la prima mondiale di \"Operetta\" di Witold Gombrowicz, con Gigi Proietti e Piera Degli Esposti. Nel 1971 presentava la prima italiana de \"Il balcone\" di Jean Genet, con Franca Valeri e Roberto Herlitzka.\nNel 1978 allestiva la \"Rappresentazione della Passione\", dramma sacro abruzzese di origine medioevale curato da una suora copista del Cinquecento, ambientata negli anni '30, con Elsa Merlini nel ruolo della Madre. La prima \u00e8 stata a L'Aquila nella Chiesa di San Pietro a Coppito, come era per le sacre rappresentazioni medievali. Negli anni successivi Calenda organizzava nuovi allestimenti con Pupella Maggio (1984), Piera Degli Esposti (2000), Lina Sastri (2015).\nHa portato in scena lavori di autori classici, tra cui William Shakespeare, Carlo Goldoni, Samuel Beckett, Bertolt Brecht, Achille Campanile e numerosi altri con uno sguardo particolare per la drammaturgia contemporanea, che ha costantemente incoraggiato tramite la produzione e l'allestimento di giovani leve, nonch\u00e9 di alcune produzioni radiofoniche, operistiche e riduzioni televisive di drammi teatrali; tra i suoi lavori va ricordata l'attivit\u00e0 di drammaturgo con le commedie \"Cinecitt\u00e0\" e \"Le ragazze di Lisistrata\".\nDal 1995 \u00e8 direttore del Teatro Stabile del Friuli-Venezia Giulia e nel 2010 \u00e8 stato nominato Sovrintendente della Fondazione Teatro lirico Giuseppe Verdi di Trieste. Nel 2012 riceve dall'Istituto nazionale del dramma antico il premio Eschilo d'Oro. \nNel 2019 partecipa alla riapertura dello spazio Sala1 sito in Piazza San Giovanni a Roma, sotto il nome di Teatrobasilica, dove collabora attivamente come supervisore artistico e dove ha presentato nel 2020 la sua interpretazione dell\u2019\"Enrico IV\" di Pirandello con Roberto Herlitzka.\nOnorificenze.\n "}
{"id": "2805366", "revid": "123543538", "url": "https://it.wikipedia.org/wiki?curid=2805366", "title": "Whatever Gets You Thru the Night", "text": "Whatever Gets You Thru the Night \u00e8 un singolo di John Lennon pubblicato nel 1974 ed estratto dall'album \"Walls and Bridges\". Il 45 giri arriv\u00f2 al numero 1 nella classifica statunitense Billboard Hot 100.\nIl brano.\nRegistrazione.\nLa registrazione mette in evidenza Elton John che canta nei cori e suona il pianoforte. Mentre erano in studio di registrazione, Elton scommise con Lennon che la canzone sarebbe salita in cima alle classifiche USA, e tale era lo scetticismo di Lennon che Elton strapp\u00f2 a lui la promessa di comparire sul palco in una delle sue performance se il brano avesse raggiunto il numero 1 in classifica. Quando il singolo sal\u00ec in cima alle classifiche, Lennon comparve al concerto di Elton John al Madison Square Garden il 28 novembre 1974. Quella fu la sua ultima apparizione dal vivo.\nLennon trasse l'ispirazione per la composizione del brano da uno show televisivo che stava guardando a tarda notte. Nel dicembre del 2005, May Pang, ex segretaria e amante di Lennon, raccont\u00f2 a Radio Times: \u00abDi notte a lui [John Lennon] piaceva fare zapping in TV, e prendeva nota di qualsiasi cosa curiosa ascoltasse in televisione. Una sera, stava guardando in TV il Reverendo Ike, un celebre pastore evangelista di colore, che stava dicendo: \"Lasciate che ve lo dica ragazzi, non ha alcuna importanza, Lui vi prender\u00e0 comunque durante la notte!\" John am\u00f2 fin dall'inizio la frase e disse: \"Devo scrivermela altrimenti me la dimentico\". Teneva sempre un taccuino e una penna a portata di mano vicino al letto. Questa fu la genesi di \"Whatever Gets You thru the Night\".\u00bb\nIl brano non era la prima scelta di Lennon per essere il primo singolo estratto dall'album. Fu scelto invece dal vicepresidente della Capitol Records Al Coury, che aveva recentemente collaborato con Paul McCartney."}
{"id": "2805367", "revid": "367445", "url": "https://it.wikipedia.org/wiki?curid=2805367", "title": "Corrente galvanica", "text": ""}
{"id": "2805372", "revid": "1982", "url": "https://it.wikipedia.org/wiki?curid=2805372", "title": "Canton Grigioni", "text": ""}
{"id": "2805375", "revid": "117635829", "url": "https://it.wikipedia.org/wiki?curid=2805375", "title": "Codice Edizioni", "text": "Codice Edizioni \u00e8 una casa editrice italiana con sede a Torino, fondata da Vittorio Bo e Maria Perosino nel 2003.\nNel primo decennio dalla sua nascita Codice Edizioni si \u00e8 specializzata nella saggistica e nella divulgazione scientifica, proponendo opere in cui la scienza nelle sue tante declinazioni (fisica, evoluzionismo, tecnologia, scienze naturali) si fa chiave di lettura della societ\u00e0 contemporanea. Tra gli autori in catalogo, Stephen Jay Gould, Luigi Luca Cavalli-Sforza, Chris Anderson, Michio Kaku, Giulio Tononi, Douglas Hofstadter e i premi Nobel Wole Soyinka, Robert Laughlin e Eric Kandel.\nNel 2012 la casa editrice ha deciso di cambiare in parte la sua veste grafica, e a partire dal 2014 ha iniziato la pubblicazione di una nuova collana di narrativa, che tra i vari titoli include \"Arcadia\" di Lauren Groff, \"La duchessa\" di Caroline Blackwood e \"Fuga dal Campo 14\" di Blaine Harden, biografia della vita di Shin Dong-hyuk, il primo uomo nato in un campo di prigionia della Corea del Nord che sia mai riuscito a evaderne e a raccontare la propria storia al mondo.\nOltre al catalogo di saggistica e narrativa Codice Edizioni pubblica anche i magazine \"Oxygen\" (dal 2007, dedicato ai temi di attualit\u00e0 legati all'ambiente, alla geopolitica, alla scienza e alla tecnologia), \"Agor\u00e0\" (dal 2012, su mobilit\u00e0, reti e tecnologie infrastrutturali) e \"BCFN Magazine\" (dal 2010, su nutrizione e sostenibilit\u00e0).\nDal 2010 al 2018 le pubblicazioni di Codice Edizioni sono state distribuite da Messaggerie Libri; nel 2019 la distribuzione \u00e8 passata ad A.L.I."}
{"id": "2805377", "revid": "2134764", "url": "https://it.wikipedia.org/wiki?curid=2805377", "title": "Teo \u010cizmi\u0107", "text": ""}
{"id": "2805392", "revid": "729019", "url": "https://it.wikipedia.org/wiki?curid=2805392", "title": "Battaglia di Tournai", "text": "La battaglia di Tournai venne combattuta il 22 maggio 1794 nella provincia dell'Hainaut, nell'attuale Belgio (circa 80\u00a0km a sud-ovest di Bruxelles) tra le forze francesi, capeggiate dal Generale Pichegru, ed un esercito della Prima coalizione, sotto il comando del Principe Josias of Coburg. Le forze della coalizione uscirono vittoriose dalla battaglia, nonostante la netta inferiorit\u00e0 numerica."}
{"id": "2805394", "revid": "767487", "url": "https://it.wikipedia.org/wiki?curid=2805394", "title": "Watching the Wheels", "text": "Watching the Wheels \u00e8 un singolo postumo di John Lennon, pubblicato nel 1981 ed estratto dall'album \"Double Fantasy\" pochi mesi dopo la morte di Lennon.\nIl brano.\nLa prima stesura del brano risale al 1978 e si intitolava \"I'm Crazy\", aveva la melodia definitiva di quella che diventer\u00e0 poi \"Watching the Wheels\" ma un testo leggermente differente. A sua volta il brano derivava da una primissima stesura di una canzone intitolata \"Emotional Wreck\" abbozzata da Lennon nel 1977. Nella sua versione finale, la canzone sembrerebbe trattare, secondo una delle interpretazioni possibili, del \"congedo\" di Lennon da coloro che erano sconcertati dai suoi anni di ritiro mediatico (1975-1980) seguiti al suo abbandono della scena musicale. Durante questo periodo, rimase lontano dal settore della musica occupandosi in prevalenza di crescere il figlio Sean. Il testo della canzone, \u00e8 una sorta di inno alla pigrizia, che rimanda inevitabilmente ad altre composizioni di Lennon con i Beatles come \"I'm Only Sleeping\", dove Lennon rivendica il diritto di passare le sue giornate semplicemente \"watching shadows on the wall\" (osservando le ombre sulla parete), lasciando fuori dalla sua vita gli affanni e lo stress del music business. \nIl brano fu il terzo e ultimo singolo estratto da \"Double Fantasy\", e raggiunse la decima posizione in classifica negli Stati Uniti e la 30\u00aa in Gran Bretagna.\nCopertina singolo.\nLa copertina del singolo consiste in una fotografia della coppia Lennon/Ono scattata da Paul Goresh, un fotografo fan di Lennon diventato celebre per aver poi scattato anche la famigerata foto di John che autografa una copia di \"Double Fantasy\" al suo assassino, Mark David Chapman, poche ore prima che egli lo uccidesse. Entrambe le foto furono prese nello stesso posto, all'ingresso del Dakota Building. Successivamente, dopo aver sparato a Lennon, Chapman venne registrato dalla polizia mentre citava una frase del testo di \"Watching the Wheels\": \u00abPeople say I'm crazy\u00bb (\"la gente dice che sono pazzo\"). Questa registrazione venne utilizzata dalla band EMF per la traccia \"Lies\" presente sul loro album del 1991 \"Schubert Dip\", sebbene le immediate proteste da parte dei legali di Yoko Ono costrinsero il gruppo a togliere il sample audio dalle successive stampe del disco.\nCover.\nDella canzone vennero fatte delle reinterpretazioni da:"}
{"id": "2805402", "revid": "204012", "url": "https://it.wikipedia.org/wiki?curid=2805402", "title": "John Chafee", "text": ""}
{"id": "2805404", "revid": "110157", "url": "https://it.wikipedia.org/wiki?curid=2805404", "title": "Somewhere Over the Slaughterhouse", "text": "Somewhere Over the Slaughterhouse \u00e8 il sesto album in studio del chitarrista statunitense Buckethead, pubblicato il 5 giugno 2001 dalla Stray Records.\nIl disco.\n\u00c8 stato l'unico album solista ad essere stato pubblicato sia nel formato CD che in quello LP e allo stato attuale \u00e8 fuori catalogo. Una possibile ristampa del disco \u00e8 impossibile, a causa di problemi sulla propriet\u00e0 dei diritti d'autore."}
{"id": "2805409", "revid": "228587", "url": "https://it.wikipedia.org/wiki?curid=2805409", "title": "Giancarlo Ferrari (disambigua)", "text": ""}
{"id": "2805412", "revid": "1305772", "url": "https://it.wikipedia.org/wiki?curid=2805412", "title": "Forward", "text": ""}
{"id": "2805417", "revid": "1543377", "url": "https://it.wikipedia.org/wiki?curid=2805417", "title": "Forward (Contea di Allegheny, Pennsylvania)", "text": "Forward \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 3.771 abitanti.\nStoria.\nIl nome \u00e8 dato in onore di Walter Forward, Segretario del Tesoro dal 1841 al 1843.\nSociet\u00e0.\nEvoluzione demografica.\nLa composizione etnica vede una prevalenza della razza bianca (97,61%) seguita da quella afroamericana (1,09%)."}
{"id": "2805425", "revid": "119159", "url": "https://it.wikipedia.org/wiki?curid=2805425", "title": "Fallimento (diritto)", "text": "Il fallimento \u00e8 un istituto giuridico, regolato dalle normative del diritto commerciale, che tratta la situazione di un'impresa dissestata dal punto di vista finanziario.\nStoria.\nEt\u00e0 antica.\nLe origini si possono ravvisare in alcuni istituti risalenti al diritto romano. Innanzitutto nella \"partes secanto\", riportata nelle XII Tavole, che consisteva nello smembramento dei debitori e nella distribuzione del suo patrimonio tra i creditori. Anche nell'istituto della esecuzione \"per manus iniectionem ex missio in possessionem\", inizialmente previsto per la fuga del debitore e per facilitare l'acquisizione del suo patrimonio da parte del creditore; questo tipo di esecuzione si diffuse quando venne creata la figura dell\u2019\"honorum emptor\", valutato come precedente storico dell'assuntore del concordato. Come altri precedenti storici, si possono citare anche la \"bonorum vendictio\" che era una forma di esecuzione universale e la \"cessio bonorum\", che possiamo citare come precedente storico del concordato preventivo per la cessione dei beni, inoltre la cessio bonorum comportava che il \u201cfallito\u201d non fosse tacciato di infamia, quindi ebbe una grande diffusione. Quest'ultimo istituto era affine alla \"distractio bonorum\" che introdusse, oltre che la vendita dei beni al dettaglio, anche la figura del curatore.\nMedioevo.\nNell'alto medioevo, con l'influenza del diritto barbarico, fu introdotta la dichiarazione d'ufficio, ma poche altre furono le modifiche apportate dalla legislazione barbarica, poich\u00e9 la tradizione romana era estremamente radicata. Inoltre l'esecuzione barbarica aveva come fine il pagamento, pi\u00f9 che la vendetta personale dei creditori nei confronti del fallito. Nel basso medioevo, invece, il processo esecutivo concorsuale si impose come procedimento di accertamento dei crediti. A Genova troviamo l'esempio dei primi giudici speciali come il \u201cmagistrato dei rotti\u201d, infatti il termine bancarotta trova la sua origine nella pratica di \u201crompere il banco\u201d ai mercanti che non potevano onorare i loro debiti, come segno tangibile di infamia. All'epoca il fallimento era disciplinato solo per i mercanti.\nEt\u00e0 moderna.\nNell'et\u00e0 moderna, invece, il fallimento viene esteso anche a chi non \u00e8 mercante: negli statuti dei mercati bolognesi (1550) \u00e8 riportato che si poteva procedere contro \"alcuna persona habitante nella citt\u00e0 o cont\u00e0 di Bologna\u2026di qualunque conditione\u2026la quale non si esercitasse in alcuno mistero o trafico\". Nella legislazione Napoleonica del code de commerce (1807 e 1865), il fallimento era applicato solo ai commercianti che avevano un comportamento professionalmente scorretto. Era un modo di disciplina interna della corporazione, un sistema per far rispettare i principi alla base di un sistema di valori come era quello corporativo; le sanzioni, infatti, erano di natura penale a prescindere dalla colpevolezza del fallito.\nDefinizione.\nCon questa procedura concorsuale, un tribunale spossessa l'imprenditore reo di insolvenza dei propri beni al fine di risarcire i creditori: in seguito alla sentenza di accertamento, viene nominato un curatore fallimentare cui spetta l'esecuzione della procedura.\nNel mondo.\nItalia.\nSebbene la procedura possa essere evitata col concordato preventivo, oppure tentando una ristrutturazione aziendale o una richiesta di amministrazione controllata, per il codice penale italiano, gli atti compiuti dall'imprenditore e mirati a ledere l'interesse dei creditori sono configurati come reato (per esempio la bancarotta).\nNel terzo trimestre del 2018 si \u00e8 ridotto il numero di imprese uscite dal mercato a seguito di fallimenti. Le statistiche indicano che tra luglio e settembre sono fallite 2.170 imprese, in netto calo rispetto allo stesso periodo del 2017 (-10,8%). Con questo dato, il numero di fallimenti registrati nei primi nove mesi dell\u2019anno si \u00e8 attestato a 8.137, in diminuzione del 6,9% rispetto alle 8.737 imprese fallite nello stesso periodo del 2017. Si tratta del valore pi\u00f9 basso osservato nei primi tre trimestri dell\u2019anno dal 2011. Il calo ha riguardato tutti i settori ma non tutta la Penisola: tra gennaio e settembre i fallimenti evidenziano incrementi su base annua dell\u20198,5% in Calabria, del 3% in Sicilia e dello 0,6% in Abruzzo.\nStati Uniti d'America.\nLa materia \u00e8 disciplinata dal \"Chapter 11\" dello \"United States Code\"."}
{"id": "2805444", "revid": "767487", "url": "https://it.wikipedia.org/wiki?curid=2805444", "title": "Le sette spade del vendicatore", "text": "Le sette spade del vendicatore \u00e8 un film del 1962, diretto da Riccardo Freda.\n\u00c8 un remake di \"Don Cesare di Bazan\", film con cui lo stesso Freda aveva esordito come regista vent'anni prima.\nConosciuto anche con il titolo La lama del giustiziere."}
{"id": "2805450", "revid": "1543377", "url": "https://it.wikipedia.org/wiki?curid=2805450", "title": "Frazer (Pennsylvania)", "text": "Frazer \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 1.286 abitanti. A Frazer si ritrovano i numerosi negozi che compongono Pittsburgh Mills.\nSociet\u00e0.\nEvoluzione demografica.\nLa composizione etnica vede una quasi esclusivit\u00e0 della razza bianca ( 99,53%)"}
{"id": "2805451", "revid": "2145561", "url": "https://it.wikipedia.org/wiki?curid=2805451", "title": "Villa Schneider", "text": "Villa Schneider \u00e8 una palazzina in stile liberty di Biella, situata a breve distanza dal centro storico in piazza Lamarmora (incrocio via Micca e Via Gramsci), che viene custodita come luogo della memoria della tirannide nazi-fascista perpetrata ai danni della popolazione civile durante la seconda guerra mondiale.\n\u00c8 stata una delle molte Villa Triste aperte dai nazifascisti, sull'esempio di quella allestita a Firenze, nella seconda parte del conflitto mondiale.\nStoria.\nLa villa, dopo l'armistizio di Cassibile dell'8 settembre 1943 e l'istituzione della Repubblica Sociale Italiana, fu requisita dalle SS e da forze repubblichine per essere adibita a quartier generale del comando di Polizia Militare e luogo di interrogatori e torture cui venivano sottoposti, in particolare, i partigiani catturati e reclusi nelle prigioni del Piazzo.\nCon la fine del conflitto mondiale la palazzina di stile liberty ha avuto diverse destinazioni d'uso fino a divenire quasi abbandonata e prima essere utilizzato per gli uffici di assessorati comunali e come sede museale permanente e \"Luogo della memoria\".\nDal gennaio 2018 il piano terreno ospita la sede del Comitato Provinciale Biellese dell'ANPI.\nI proprietari.\nLa villa era appartenuta, prima della requisizione, a Daniele Schneider, un francese di umili origini nato a Mulhouse, in Alsazia, il 27 settembre 1868, che da semplice operaio meccanico arrivato nell'anno 1900 nel biellese per lavorare alla Filatura di Tollegno scal\u00f2 ogni gradino di carriera fino a diventare industriale del settore e a ricoprire importanti incarichi nelle associazioni di categoria.\nL'edificio era stato edificato nel 1898 da tale Sebastiano Protto e da questi lo Schneider lo acquist\u00f2 per la sua famiglia il 18 novembre 1919 al costo di 120\u00a0000 lire. La casa pass\u00f2 poi in propriet\u00e0 nella primavera del 1932 ai figli di Schneider e, dal\nsettembre 1948, al solo Paolo Roberto Schneider.\nIl Comune di Biella ha acquisito l'edificio - rimasto a lungo disabitato - nel gennaio 1973 pagandolo 60 milioni di lire e destinandolo ad attivit\u00e0 culturali o assistenziali.\nSchneider, che dopo l'8 settembre, quando gli fu requisita la villa, trov\u00f2 riparo in Francia, morir\u00e0 il 12 settembre 1957, non prima di essere stato nominato socio onorario dell'allora prestigiosa Associazione Laniera Italiana. \u00c8 sepolto nel cimitero che sorge accanto al santuario di Oropa.\nIl presidio e radio Baita.\nTrasformata in presidio di sorveglianza della citt\u00e0, mentre le truppe tedesche dal centro-Italia iniziavano la ritirata verso il nord, Villa Schneider fu abitata, dopo la requisizione, dal tenente Schun, comandante SS, da un ufficiale tedesco, da due sottufficiali anch'essi di nazionalit\u00e0 germanica e da sette militari italiani fedeli alla RSI.\nIl presidio dipendeva direttamente dal comando SS di Torino e in tal modo veniva esautorato il potere del comando dell'esercito tedesco di stanza a Biella. Come scrissero i giudici della Corte Straordinaria d'Assise di Vercelli nell'introduzione alla sentenza del 10 ottobre 1946: \"si sapeva del contrasto fra il maggiore comandante della piazza di Biella e il comandante del presidio di Villa Schneider\".\nAl piano superiore di Villa Schneider era ospitata una stazione radio chiamata Radio Baita e allestita da due italiani, fra cui un religioso, che svolgeva azione di propaganda nazifascista sotto forma di controinformazione ai messaggi dell'emittente partigiana Radio Libert\u00e0, che consentiva ai volontari organizzati in formazioni attive sulle prealpi biellesi, di comunicare con le famiglie. Ai microfoni venivano fatti parlare anche partigiani costretti a leggere comunicati predisposti dalle SS in cui si dichiaravano soddisfatti del trattamento loro riservato e invitavano i compagni a costituirsi.\nLo scopo di Radio Baita era quindi quello di minare il morale dei combattenti e di ingenerare dubbi e sospetti fra le file partigiane facendo circolare informazioni che potessero tornare utili alla causa nazifascista.\nAl processo che si tenne nel dopoguerra, gli italiani accusati si difesero sostenendo che l'emittente radio era stata installata con l'intento di avvicinare soldati tedeschi e partigiani italiani in funzione antifascista. Una volta che i partigiani fossero riusciti ad allontanare dal biellese le guarnigioni repubblichine si sarebbero dovute scacciare anche le truppe tedesche e dichiarare una sorta di stato partigiano indipendente sul modello di quanto successo in Val d'Ossola.\nI processi.\nLe vicende del presidio di Villa Schneider - utilizzato per venti mesi come nucleo scelto con compiti di polizia politica e lotta contro il movimento partigiano - sono state ricostruite, sia pure solo parzialmente, dalle testimonianze dei superstiti e dalle sentenze emesse dopo la fine del conflitto mondiale, ed in particolare da quella della Sezione Speciale della Corte d'Assise di Vercelli datata 10 ottobre 1946 e da quella della Corte d'Assise di Torino del 6 dicembre 1949. Da tali sentenze emergono in particolare le responsabilit\u00e0 di esponenti italiani delle SS accusati, a diversi livelli di responsabilit\u00e0, di aver \"sottoposto a maltrattamenti\" gli arrestati e di aver loro provocato delle lesioni.\nA parlare per primi dei fatti di Villa Schneider furono comunque, fin dalle settimane successive alla caduta della Repubblica Sociale Italiana, due giornali locali, \"Baita\" e \"Il Biellese\". Nel giugno del 1945 quest'ultimo giornale dava conto, accanto ai resoconti sul processo per la strage di ventuno partigiani uccisi dopo un rastrellamento sulla Serra Morenica di Ivrea, fra Torrazzo e Sala Biellese, in piazza Quintino Sella (ora Piazza Martiri della Libert\u00e0), dei processi che sarebbero iniziati di l\u00ec a poco da parte della Corte Straordinaria d'Assise contro aderenti alla RSI implicati nelle vicende della villa biellese. I processi, tenutisi subito dopo, portarono ad alcune condanne a morte di esponenti della Repubblica Sociale Italiana.\nLuogo della memoria.\nNei primi anni duemila nei fondi della palazzina \u00e8 stata allestita la mostra permanente \"Spazio alla memoria\", organizzata dall'Assessorato alla Cultura della Citt\u00e0 di Biella. La mostra \u00e8 la risultanza di una volont\u00e0 politica della Giunta Susta, fortemente voluta dall'assessore Barazzotto Vittorio al fine di raccogliere la testimonianza dei superstiti grazie ai quali era stata trascritta la storia orale al fine di evitare il rischio che tutto si trasformasse in una leggenda metropolitana facendo scivolare nell'oblio le urla e le vittime che si sentivano fin sulla strada. La storia di Villa Schneider venne immortalata con il nome di Museo della memoria in una mostra permanente frutto di una ricerca storica degli studenti nell'anno scolastico 2001-2002 della Consulta provinciale coordinati dal prof. Marcello Vaudano e dal critico Bruno Pozzato in collaborazione con l'Istituto storico della Resistenza di Biella, Vercelli e Torino e del personale dell'assessorato. L'allestimento della mostra venne curato da Gigi Piana che rafforz\u00f2 gli elementi storici per creare un percorso emozionale di un passato da rivivere negli uffici dell'assessorato alla cultura. Purtroppo a partire dal 2019 la mostra \u00e8 stata relegata in un angolo, alcuni supporti digitali sono spariti anche se per fortuna le registrazioni delle interviste ai superstiti sono state conservate. La volont\u00e0 da parte dei promotori di allora \u00e8 quella di ripristinare la mostra nella sua interezza. Si attende il consenso del Comune. \nOggi grazie ai volontari dell'ANPI \u00e8 possibile visitare su prenotazione quello che rimane dopo vent'anni."}
{"id": "2805457", "revid": "287204", "url": "https://it.wikipedia.org/wiki?curid=2805457", "title": "Killer Grass", "text": "Killer Grass \u00e8 l'ottavo album in studio del gruppo Hayseed Dixie, pubblicato l'8 febbraio del 2010. Il cofanetto contiene sia canzoni inedite che cover."}
{"id": "2805460", "revid": "484362", "url": "https://it.wikipedia.org/wiki?curid=2805460", "title": "Vasistas", "text": "Un vasistas (s. m.; pronuncia: o , scritto anche wasistas) \u00e8 un serramento apribile verso l'interno dell'edificio in cui le cerniere sono posizionate sul traverso inferiore e la chiusura, detta cricchetto, su quello superiore. Il sistema permette all'anta di ruotare verso il basso e l'apertura viene delimitata da appositi fermi, chiamati bracci limitatori d'apertura. Non va confuso con l'abbaino e con la finestra a sporgere, che apre verso l'esterno.\nDa non confondere con il termine ribalta, che viene spesso utilizzato per descrivere la finestra \"aperta all'ins\u00f9\".\nFunzioni.\n\u00c8 destinato all'illuminazione, alla ventilazione ed al tamponamento delle aperture e delle luci di un edificio. Viene usato principalmente per capannoni industriali, cantine, vani scale e similari. Nei fabbricati industriali i vasistas hanno spesso anche la funzione di evacuatori di fumo e calore in caso di incendi.\nDescrizione.\nI profili, le cerniere, le guarnizioni e gli accessori di assemblaggio usati per eseguire un vasistas sono gli stessi di una normale finestra a battente apribile all'interno. Il normale accessorio per la chiusura si chiama cricchetto mentre l'apertura ha un fermo, solitamente regolabile, comandato dai bracci (detti anche compassi) limitatori d'apertura, che permettono all'anta di rimanere aperta senza ribaltarsi all'ingi\u00f9. Sono in commercio diversi tipi di bracci tra i quali quello sganciabile, che consente di aprire completamente l'anta con facilit\u00e0 quando si vuole pulire il vetro esterno dall'interno. Altri tipi di bracci montati sui profili verticali di anta e telaio, oltre a limitare l'apertura provvedono anche alla rotazione dell'anta e sostituiscono le cerniere.\nNel caso in cui i vasistas siano utilizzati anche come evacuatori di fumo e calore, l'apertura \u00e8 affidata a cilindri pneumatici che sostituiscono chiusura e bracci e sono collegati ad un impianto di rilevazione incendi. Il segnale dell'eventuale incendio viene trasmesso ad una centralina che comanda l'apertura dei vasistas con un sistema ad aria compressa o elettrico. Nel caso in cui la chiusura sia troppo alta dal pavimento, come nei capannoni industriali, \u00e8 possibile aprire lo sportello tramite comando a distanza manuale a manovella. Versioni pi\u00f9 costose ed evolute prevedono il comando a distanza elettrico o pneumatico, con o senza fili.\nQuando il vasistas \u00e8 inserito in un telaio in cui la parte inferiore \u00e8 costituita da una porta o da una finestra, viene definito sopraluce a vasistas. Il secondo caso \u00e8 utilizzato oggi quasi esclusivamente nei serramenti in ferro dopo la diffusione nella seconda met\u00e0 del XX secolo dell'anta ribalta, un meccanismo usato nei serramenti in legno, alluminio e PVC che consente l'apertura di finestre e porte-finestre sia a battente che a vasistas.\nEtimologia.\nIl termine vasistas \u00e8 un forestierismo proveniente dal francese, che a sua volta l'ha adottato dal tedesco. Deriva dalla domanda \u00ab\"Was ist das?\"\u00bb, il cui significato \u00e8 \u00abCosa \u00e8 questo?\u00bb, che veniva posta dai visitatori tedeschi ai francesi prima di aprire la porta attraverso una sorta di sportello apribile a vasistas.\nSecondo il linguista francese Alain Rey, la prima forma conosciuta di questo prestito lessicale in francese risale al 1776, e venne scritta \u00abwass-ist-dass\u00bb dal medico Jean Fran\u00e7ois Cl\u00e9ment Morand nel suo trattato \"M\u00e9moire sur les feux de houille\". La prima apparizione del termine 'vasistas' in un dizionario francese risale al 1798, nella 5\u00aa edizione del \"Dictionnaire de l'Acad\u00e9mie fran\u00e7aise\":\n\u00abVASISTAS. sostantivo maschile. Piccola porzione di una porta o finestra, la cui parte si apre o ferma a volont\u00e0.\u00bb\nUtilizzo del termine nell'arte francese.\nArchitettura.\nL'architetto francese Eug\u00e8ne Viollet-le-Duc (1814 \u2013 1879), nel suo \"Dictionnaire raisonn\u00e9 de l'architecture fran\u00e7aise du XIe XVIe si\u00e8cle\" - Tome 5, scrisse alla voce \"Fen\u00eatre\": \u00ab [...] che queste vetrate chiudono tanto bene quanto le nostre, se non meglio; che esse possono essere sigillate ermeticamente, e che si potrebbe, grazie a degli chassis separati, dare agli interni minore o maggior quantit\u00e0 d'aria e di luce. Oggi si \u00e8 sostituito tutto quello con vasistas, ma non abbiamo ancora ripreso le imposte che si aprono per piccole porzioni [...] \u00bb\nLetteratura.\nNel XIX secolo, la letteratura francese, o le traduzioni in francese, hanno registrato l'apparire del termine 'vasistas' per designare delle finestre particolari:"}
{"id": "2805461", "revid": "30052765", "url": "https://it.wikipedia.org/wiki?curid=2805461", "title": "Prefissi", "text": ""}
{"id": "2805462", "revid": "98077", "url": "https://it.wikipedia.org/wiki?curid=2805462", "title": "Sansepolcristi", "text": ""}
{"id": "2805463", "revid": "287204", "url": "https://it.wikipedia.org/wiki?curid=2805463", "title": "Il garofano rosso (romanzo)", "text": "Il garofano rosso \u00e8 un'opera letteraria di Elio Vittorini. Lo scrittore inizia il romanzo nel 1933: all'iniziale entusiasmo subentra presto una stasi e la stesura procede cos\u00ec con una certa fatica e con frequenti interruzioni, dovute ad altri lavori pressanti, come le traduzioni. Il garofano rosso, comunque, comincia a uscire a puntate, nello stesso 1933, sulla rivista \"Solaria\", con cui lo scrittore collaborava.\nLe circostanze di composizione.\nQuando appare la sesta puntata nell'agosto 1934, quel numero della rivista viene sequestrato dalla censura per ragioni morali (che riguardavano, oltre alle pagine di Vittorini, il racconto \"Le figlie del generale\" di Enrico Terracini). Vittorini viene invitato dal direttore a \"purgare\" la puntata e a rivedere le parti ancora da pubblicare. Questo costituisce per lo scrittore un compito tormentoso, visto che le lettere testimoniano un crescente distacco, per cos\u00ec dire, \"affettivo\", dal romanzo. L'obbligo dei ritocchi gli rendono il libro quasi estraneo, come egli stesso ricorder\u00e0 a distanza di anni: \u00abio m'ero accorto di non avere pi\u00f9 ne \"Il garofano rosso\" un libro \"mio\" nell'atto stesso in cui lo ritoccavo per la censura\u00bb. Quando compare la settima puntata, incorre nuovamente nel veto della censura ed esce tagliata. Vittorini continua di malavoglia a lavorare sia sulle parti nuove che sui passi censurati, ma il lavoro stenta a procedere e ancora nell'agosto 1935 il direttore di Solaria lo deve sollecitare perch\u00e9 concluda al pi\u00f9 presto il romanzo. Finalmente nel 1936 l'ottava puntata esce (il numero di Solaria \u00e8 retrodatato a settembre-dicembre 1934).\nA questo punto Vittorini si d\u00e0 da fare per pubblicare il romanzo in volume, riscrivendo \"ex novo\" le parti non pubblicate o mutilate a causa dell'intervento della censura e correggendo in vario modo lo stile. Tuttavia nel 1938 il manoscritto, spedito da Mondadori a Roma per l'approvazione ministeriale, riceve un nuovo - questa volta definitivo - rifiuto.\nLo sfortunato romanzo \"Garofano rosso\" rimane cos\u00ec inedito fino al 1948, quando finalmente esce presso Arnoldo Mondadori Editore con un'importante prefazione dell'autore: in essa Vittorini da un lato prende le distanze da questo suo romanzo giovanile, dall'altro ne sottolinea l'importanza nella sua biografia umana e intellettuale e il valore di documento storico di una generazione.\nQuando stende la prefazione Vittorini non si mostra pi\u00f9 convinto del libro, prima di tutto sul piano estetico: rifiuta ormai il \"realismo psicologico\" di cui si era servito per descrivere i personaggi e il linguaggio narrativo impiegato. Gi\u00e0 nel 1936-1937 infatti, scrivendo Conversazione in Sicilia, Vittorini si era orientato verso moduli lirico-simbolici, verso una parola \"poetica\", una parola \"musica\", verso un'idea di romanzo volto alla ricerca di una verit\u00e0 profonda che \u00abnon si arriva a conoscere con il linguaggio dei concetti\u00bb (\"Prefazione\"). Tale ideale linguistico, che anima la ricerca espressiva di \"Conversazione\", \u00e8 realizzato solo a tratti nel \"Garofano\", il cui stile, come dir\u00e0, \u00e8 alquanto ibrido. D'altra parte, come osserva acutamente lo scrittore, proprio i libri non del tutto riusciti spesso costituiscono un prezioso documento: \u00e8 come se l'avessero scritto tutti coloro che hanno vissuto quelle stesse esperienze.\n\u00abIl principale valore documentario del libro \u00e8 [...] nel contributo che pu\u00f2 dare a una storia dell'Italia sotto il fascismo e ad una caratterizzazione dell'attrattiva che un movimento fascista in generale, attraverso malintesi spontanei o procurati, pu\u00f2 esercitare sui giovani. In quest'ultimo senso il libro ha un valore documentario non solo per l'Italia\u00bb (\"Prefazione\"). E Vittorini continua ricordando l'attrazione del giovane protagonista per il sangue, per la violenza, l'impressione che per diventare adulti, essere considerati \"uomini\", occorra versare del sangue. \u00c8 appena avvenuto il delitto di Giacomo Matteotti e agli occhi di quei giovani \u00abil fascismo \u00e8 forza, e come forza \u00e8 vita, e come vita \u00e8 rivoluzionario\u00bb. Forse per ribadire e accentuare questo valore di \"documento generazionale\", nella \"Prefazione\" Vittorini d\u00e0 un'interpretazione strettamente politica della censura allora esercitata sul romanzo, ricordando che la censura fascista \u00abnon voleva nemmeno accenni a ragioni d'essere fascista che non fossero le ufficiali e ad entusiasmi giovanili per l'aspetto delittuoso che pur aveva avuto il fascismo [...] cio\u00e8 per il suo aspetto sanguinario, per il suo aspetto violento\u00bb.\nIn realt\u00e0, come oggi \u00e8 stato dimostrato, la censura fu esercitata quasi esclusivamente per ragioni morali: l'amore tra Alessio e Zobeida era infatti descritto con particolari assai scabrosi per l'epoca (il modello probabile delle scene erotiche era il romanzo di David Herbert Lawrence (1885-1930) \"L'amante di Lady Chatterley\", 1928, di cui tutti allora parlavano e che nel 1933 Vittorini aveva tradotto per Arnoldo Mondadori Editore.\nLa struttura e la trama.\n\"Il garofano rosso\" \u00e8 diviso in quindici capitoli ed ha una struttura composita: all'interno della narrazione si ha prima una lunga sezione dedicata al diario del protagonista e quindi alcune lettere dell'amico pi\u00f9 caro, Tarquinio.\nL'azione del romanzo, narrato in prima persona dal protagonista, Alessio Mainardi, si svolge principalmente a Siracusa, \u00abla citt\u00e0 dalla montagna rosa\u00bb, a partire dal 1924, anno del delitto Matteotti.\nIl romanzo ripercorre una fase importante della vita del giovane Alessio Mainardi: il trapasso dalla prima adolescenza alle soglie dell'et\u00e0 adulta attraverso una serie di esperienze \"formative\": l'amicizia (in particolare con Tarquinio), l'amore (da quello platonico per la liceale Giovanna, che gli dona come pegno un garofano rosso, alla scoperta dell'eros con la bella e misteriosa prostituta Zobeida), la passione politica (dall'ingenua infatuazione per la violenza fascista al primo germe di una diversa coscienza etica prima ancora che politica), la scoperta della totale \"diversit\u00e0\" che lo allontana definitivamente dal rigido e freddo modello di vita rappresentato dal padre, tappa fondamentale anche quest'ultima per entrare nella vita \"adulta\".\nAlessio e Vittorini.\nIl romanzo ha uno spiccato sapore autobiografico: la citt\u00e0 dove \u00e8 ambientata l'azione \u00e8 Siracusa, terra natale dello scrittore stesso; l'Alessio che nel 1924 ha sedici anni \u00e8 esattamente coetaneo di Vittorini e come lui \u00e8 legato alle zie e al nonno materno pi\u00f9 che ai genitori. L'ingenuo \u00abfascismo di sinistra\u00bb di Alessio \u00e8 lo stesso vissuto dallo scrittore nella sua giovinezza; allo stesso modo l'embrionale presa di coscienza politica di Alessio, che lo porta a percepire \u00abil mondo offeso\u00bb, \u00e8 il germe stesso che spinger\u00e0 Vittorini a distaccarsi dal fascismo e a militare sul fronte opposto nella guerra di Spagna nel 1936. A differenza dell'autore, proveniente da una famiglia di modestissime condizioni, Alessio Mainardi \u00e8 un giovane liceale di agiata famiglia borghese.\nUn romanzo di formazione.\nCome gi\u00e0 si pu\u00f2 capire dalla trama e da quanto abbiamo appena detto, \"Il garofano rosso\" si pu\u00f2 leggere come un romanzo di formazione, che delinea il percorso esistenziale dell'adolescente Alessio Mainardi, ansioso di diventare adulto, di \"entrare nella vita\": un percorso simboleggiato dal garofano rosso che d\u00e0 il titolo al romanzo. Dell'adolescenza questo romanzo conserva, a differenza di altri del genere, tutto il sapore inconfondibile ed \u00e8 questa caratteristica che ne costituisce il fascino principale, soprattutto per un lettore giovane.\nUna formazione che \u00e8 s\u00ec principalmente quella di Alessio (e, in secondo luogo, dell'amico Tarquinio), ma al contempo \u00e8 quella, come Vittorini stesso suggerisce nella \"Prefazione\" sopra citata, di un'intera generazione. Abbastanza spesso infatti, soprattutto nella prima parte, l'io narrante si identifica nel gruppo giovanile di cui fa parte e allora lo scrittore usa il pronome \"noi\": un gruppo giovanile legato dalle stesse abitudini, speranze, passioni politiche e che ha luoghi propri di ritrovo, un proprio modo, esclusivamente giovanile, di chiamare i luoghi: \u00abAspettavamo la campana del secondo orario, tra undici e mezzogiorno, pigramente raccolti, sbadigliando, intorno ai tavolini del caff\u00e8 \"Pascoli &amp; Giglio\", ch'era il caff\u00e8 nostro, del Ginnasio-Liceo, sull'angolo di quella strada, anch'essa nostra, con la via principale della citt\u00e0, dai borghesi detta \"Corso\" e da noi \"Parasanghea\"\u00bb: l'apertura del romanzo gi\u00e0 sottolinea questa appartenenza al \"gruppo\", questa separatezza dal mondo degli adulti che all'inizio connota il romanzo.\nI motivi conduttori del romanzo e al contempo, come si \u00e8 detto, le esperienze esistenziali attraverso cui Alessio passa per costruire il suo io \"adulto\" sono quattro: il confronto con la storia e la politica (e quindi col fascismo), l'amicizia, l'amore e, pi\u00f9 sullo sfondo, la famiglia. A met\u00e0 circa del romanzo i riferimenti politici, cos\u00ec vivi nella prima parte, si sfocano fino quasi a scomparire del tutto, mentre emerge in primo piano il motivo dell'amore. Tra la prima e la seconda parte si colloca il viaggio di ritorno a casa dopo la sospensione da scuola in seguito allo sciopero. \u00c8 un viaggio di ritorno all'infanzia, ai suoi riti e giochi, rinfrescati nella memoria di Alessio dai fratelli piccoli, dalla complicit\u00e0 affettuosa con la sorella. Fredde, distanti, del tutto incomunicabili appaiono invece al protagonista le figure del padre e della madre: i silenziosi pranzi nella casa paterna si contrappongono alla felice anarchia, all'allegra rumorosit\u00e0 della pensione a Siracusa, dove Alessio alloggia come studente.\nLa citt\u00e0 \u00e8 il mondo della storia, la campagna \u00e8 il mondo dell'infanzia, anche se proprio in essa il giovane ha il primo barlume di una diversa coscienza politica, che porter\u00e0 Alessio-Vittorini fuori dal fascismo: la scoperta delle dure leggi sociali che costringono alcuni a rimanere subalterni, la sconvolgente presa di coscienza del \u00abmondo offeso\u00bb, seppur solo accennata, ha una grande rilevanza nel cammino interiore di Alessio, avviandolo al progressivo distacco dalle \u00abcertezze fasulle del fascismo\u00bb, dalle \u00abinfatuazioni vagamente rivoluzionarie a vantaggio di un'autentica rivoluzione interiore, segnata non solo dal rifiuto del goliardismo gratuito e spesso violento, fino ad allora praticato al fianco dei compagni di scuola, ma anche dallo stravolgimento inatteso della sua vita sentimentale\u00bb (De Nicola).\nSe la famiglia non addestra alla vita, anche la scuola, con le sue figure di professori-macchiette, \u00e8 lontana dal dare ad Alessio le risposte che cerca; anzi costituisce agli occhi del giovane un intralcio nel suo frettoloso cammino di crescita e vale pi\u00f9 come teatro di avventurose e scapestrate imprese o di conquiste amorose che come luogo di crescita intellettuale.\nGli esami, le promozioni e le bocciature sono per il giovane Alessio \"riti\" quasi lontani da lui, che si consumano in una dimensione di irrealt\u00e0, distanti come sono dal suo io profondo.\nMolto pi\u00f9 importante, come gi\u00e0 si \u00e8 detto, sono l'amicizia, non priva di conflitti e antagonismi, con Tarquinio, e soprattutto l'amore. Se Giovanna \u00e8 quasi esclusivamente una voce, simbolo pi\u00f9 che esperienza reale dell'amore (come il garofano rosso che dona ad Alessio), Zobeida, la donna con un nome \u00abda mille e una notte\u00bb, \u00e8 per Alessio l'amore vero, passione dell'anima e dei sensi. L'amore con lei \u00e8 insieme un ingresso nel mondo adulto, attraverso la porta della sensualit\u00e0, e al contempo un dolce ritorno all'infanzia, alla donna-madre, che alimenta nuovi racconti-favole.\nLo stile.\nIl linguaggio impiegato nel romanzo \u00e8 piuttosto ibrido: da un lato tende al realismo, dall'altro al lirismo, alla costruzione di una solariana \"aura poetica\", con una certa discontinuit\u00e0 tra le due dimensioni.\nAl livello stilistico alto delle parti espressamente liriche, magari legate alla descrizioni di paesaggio, si contrappone una lingua quotidiana, a volte ostentatamente poco curata, con epiteti ed esclamazioni persino volgari e gergali, propri del mondo giovanile.\nCerto, nell'uno come nell'altro registro, in diverso modo si sente il rifiuto, in genere proprio di \u00ab\"Solaria\"\u00bb, e di Vittorini in particolare, di un linguaggio intellettualistico e tradizionale, la ricerca di nuove direzioni espressive.\nLa versione cinematografica del romanzo.\nNel 1976 usc\u00ec nelle sale il film \"Garofano rosso\", per la regia di Luigi Faccini, tratto dall'omonimo romanzo di Vittorini."}
{"id": "2805466", "revid": "404338", "url": "https://it.wikipedia.org/wiki?curid=2805466", "title": "Immunodeficienze combinate gravi", "text": " #REDIRECT Immunodeficienza combinata grave"}
{"id": "2805467", "revid": "404338", "url": "https://it.wikipedia.org/wiki?curid=2805467", "title": "Immunodeficienza grave combinata", "text": ""}
{"id": "2805468", "revid": "404338", "url": "https://it.wikipedia.org/wiki?curid=2805468", "title": "Immunodeficienze gravi combinate", "text": ""}
{"id": "2805490", "revid": "30053266", "url": "https://it.wikipedia.org/wiki?curid=2805490", "title": "U.C. Albinoleffe", "text": ""}
{"id": "2805495", "revid": "1543377", "url": "https://it.wikipedia.org/wiki?curid=2805495", "title": "Open di Francia 1973", "text": "L'Open di Francia 1973, la 72\u00aa edizione degli Open di Francia di tennis, si \u00e8 svolto sui campi in terra rossa\ndello Stade Roland Garros di Parigi, Francia, dal 21 maggio al 3 giugno 1973.\nIl singolare maschile \u00e8 stato vinto dal rumeno Ilie N\u0103stase,\nche si \u00e8 imposto sullo jugoslavo Nikola Pili\u0107 in 3 set col punteggio di 6\u20133, 6\u20133, 6\u20130.\nIl singolare femminile \u00e8 stato vinto dall'australiana Margaret Court, che ha battuto in 3 set la statunitense Chris Evert.\nNel doppio maschile si sono imposti John Newcombe e Tom Okker.\nNel doppio femminile hanno trionfato Margaret Court e Virginia Wade.\nNel doppio misto la vittoria \u00e8 andata a Fran\u00e7oise D\u00fcrr in coppia con Jean-Claude Barclay.\nSeniors.\nSingolare maschile.\n Ilie N\u0103stase ha battuto in finale Nikola Pili\u0107 6\u20133, 6\u20133, 6\u20130\nSingolare femminile.\n Margaret Court ha battuto in finale Chris Evert 6\u20137, 7\u20136, 6\u20134\nDoppio maschile.\n John Newcombe / Tom Okker hanno battuto in finale Jimmy Connors / Ilie N\u0103stase 6\u20131, 3\u20136, 6\u20133, 5\u20137, 6\u20134\nDoppio Femminile.\n Margaret Court / Virginia Wade hanno battuto in finale Fran\u00e7oise D\u00fcrr / Betty St\u00f6ve 6\u20132, 6\u20133\nDoppio Misto.\n Fran\u00e7oise D\u00fcrr / Jean-Claude Barclay hanno battuto in finale Betty St\u00f6ve / Patrice Dominguez 6\u20131, 6\u20134"}
{"id": "2805497", "revid": "486946", "url": "https://it.wikipedia.org/wiki?curid=2805497", "title": "Rugbista", "text": ""}
{"id": "2805499", "revid": "7969", "url": "https://it.wikipedia.org/wiki?curid=2805499", "title": "Produttrice cinematografica", "text": ""}
{"id": "2805508", "revid": "7459", "url": "https://it.wikipedia.org/wiki?curid=2805508", "title": "Monastero Chilandario", "text": ""}
{"id": "2805522", "revid": "120900249", "url": "https://it.wikipedia.org/wiki?curid=2805522", "title": "Monte Great Sitkin", "text": "Il Great Sitkin \u00e8 uno stratovulcano statunitense che occupa la parte settentrionale dell'omonima isola delle Andreanof, nell'arcipelago delle Aleutine, in Alaska.\nIl vulcano, ampiamente eroso dai ghiacci, \u00e8 costituito da un alternarsi e sovrapporsi di caldere e duomi vulcanici che costituiscono la struttura a stratovulcano. Di forma ovale, \u00e8 il risultato dell'accrescimento di un cono parassita nato dalla caldera di un precedente vulcano tanto che il picco di maggior rilievo si trova sul bordo della stessa."}
{"id": "2805523", "revid": "125019", "url": "https://it.wikipedia.org/wiki?curid=2805523", "title": "Teoria del reddito permanente", "text": "La teoria del reddito permanente \u00e8 una teoria economica sviluppata da Milton Friedman per l'analisi delle relazioni tra redditi individuali e familiari e livello dei consumi.\nL'economista defin\u00ec il reddito permanente semplicemente come quel livello di reddito di lungo periodo il cui valore attuale \u00e8 pari alla ricchezza della famiglia e del suo reddito futuro atteso. Tutte le altre variazioni del reddito si considerano transitorie.\nC = bpYp + btYt \nYp = 1/n \u03a3 (Y t)i dove \u03a3 rappresenta la sommatoria di i che varia da 1 a n \nC = bp \u03bcYt\nEntrambe le formule del consumo \u201cC\u201d sono coerenti con la teoria di Friedman \nbp : rappresenta la propensione marginale al consumo relativa al reddito permanente ed assume un valore vicina a 1 \nbt : rappresenta la propensione marginale al consumo relativa al reddito transitorio ed assume un valore vicina a 0\nYp : rappresenta il reddito permanente, cio\u00e8 una media del reddito che si \u00e8 verificata negli ultimi anni.\nYt : rappresenta i redditi transitori, corrente\nSe si verificasse un aumento improvviso del reddito corrente \u201cYt\u201d, il reddito permanente \u201cYp\u201d aumenta di poco; affinch\u00e9 il reddito permanente aumenti i redditi correnti devono crescere per molti anni.\nL'ipotesi di Friedman era quindi che il consumo dipendesse non solo dal reddito corrente, come previsto dalla semplice funzione keynesiana, ma anche da quello passato perch\u00e9 quest'ultimo aiuta gli individui a prevedere il reddito futuro."}
{"id": "2805532", "revid": "30053695", "url": "https://it.wikipedia.org/wiki?curid=2805532", "title": "Grad Turjak", "text": ""}
{"id": "2805541", "revid": "46291", "url": "https://it.wikipedia.org/wiki?curid=2805541", "title": "Khaya", "text": "Khaya \u00e8 un genere della famiglia delle Meliaceae che comprende specie arboree diffuse nell'Africa tropicale ed in Madagascar.\nDescrizione.\nLe piante crescono fino a 30-35 metri, ma possono raggiungere anche i 45 ed avere un tronco con un diametro superiore al metro. Le foglie sono pennate, composte da 4 a 6 paia di foglioline lunghe fino a 10-15 centimetri: a seconda delle specie le estremit\u00e0 possono essere acuminate o bruscamente arrotondate e le foglie decidue o sempreverdi. Produce infiorescenze di piccoli fiori a quattro o cinque petali di colore giallastro e dieci stami. Il frutto \u00e8 un globulo composto da quattro o cinque capsule di 5-8 centimetri di diametro, contenenti numerosi semi alati.\nTassonomia.\nIl genere comprende le seguenti specie:\nUsi.\nIl legname delle varie specie viene chiamato khaya, kaya o pi\u00f9 spesso mogano africano o mogano khaya. Diverse specie di \"Khaya\" sono simili al vero mogano ma con un peso specifico mediamente inferiore. Con il legno vengono prodotti mobili, strumenti musicali e rivestimenti in genere."}
{"id": "2805542", "revid": "30053993", "url": "https://it.wikipedia.org/wiki?curid=2805542", "title": "Il Piccolo Faro Rosso", "text": ""}
{"id": "2805544", "revid": "30677", "url": "https://it.wikipedia.org/wiki?curid=2805544", "title": "Little Red Lighthouse", "text": ""}
{"id": "2805545", "revid": "1005847", "url": "https://it.wikipedia.org/wiki?curid=2805545", "title": "Capo De\u017en\u00ebv", "text": "Capo De\u017en\u00ebv (in russo: \u043c\u044b\u0441 \u0414\u0435\u0436\u043d\u0451\u0432\u0430) \u00e8 un promontorio situato nella penisola dei \u010cuk\u010di, in Russia, appartenente al circondario autonomo della \u010cukotka (Circondario federale dell'Estremo Oriente). Costituisce il punto pi\u00f9 orientale del continente asiatico e quello pi\u00f9 occidentale dello stretto di Bering. Dista 82\u00a0km da capo Principe di Galles in Alaska.\nGeografia.\nCapo De\u017en\u00ebv \u00e8 la punta orientale di un alto promontorio roccioso, una montagna dalla cima piatta alta 740\u00a0m e a picco sul mare, che misura circa 20\u00a0km da capo U\u0117len a nord, fino a capo P\u0117\u0117k a sud e che \u00e8 collegato alla terraferma da una parte di terra bassa e pianeggiante costellata di lagune e laghi poco profondi. Questo fa s\u00ec che il promontorio da una certa distanza appaia come un'isola. A ovest di capo U\u0117len, su una lingua di terra situata sulla laguna U\u0117len, si trova l'omonimo villaggio (in russo: \u0423\u044d\u043b\u0435\u043d) di circa 800 abitanti.\nClima.\nIl clima artico della zona \u00e8 aggravato dalla vicinanza del circolo polare artico. Per tutto l'anno l'aria artica \u00e8 secca e fredda. Le basse temperature sono costanti in inverno e fa molto freddo. L'estate \u00e8 breve. In inverno, le temperature possono raggiungere i \u221240\u00a0\u00b0C, in estate gli 8\u00a0\u00b0C.\nFauna.\nCi sono colonie di trichechi, foche, e numerose colonie d'uccelli. Nelle acque costiere sono presenti balene grigie e orche.\nStoria.\nCapo De\u017en\u00ebv prende il nome dell'esploratore russo Sem\u00ebn Ivanovi\u010d De\u017en\u00ebv, che nel 1648 fu il primo europeo a doppiare il promontorio pi\u00f9 orientale dell'Asia e a navigare attraverso lo stretto di Bering, scoprendo che l'Asia non era unita all'Alaska. La sua impresa fu dimenticata per quasi cent'anni e a Vitus Bering fu in seguito attribuito il merito per la scoperta dello stretto che porta il suo nome. Prima dell'inizio del XVIII secolo, il promontorio era stato indicato come \u010cukotskij Nos (\u0427\u0443\u043a\u043e\u0442\u0441\u043a\u0438\u0439 \u041d\u043e\u0441). Nel 1778, il navigatore inglese James Cook lo mapp\u00f2 con il nome di capo Orientale (\"East Cape\"; \u043c\u044b\u0441 \u0412\u043e\u0441\u0442\u043e\u0447\u043d\u044b\u0439, \"mys Vosto\u010dnyj\"). Nel 1879, l'esploratore polare svedese Adolf Erik Nordenski\u00f6ld propose di chiamarlo con il nome dello scopritore: De\u017en\u00ebv. Alla vigilia del 250\u00ba anniversario della sua scoperta, la proposta \u00e8 stata accettata e, su richiesta della Societ\u00e0 geografica russa, nel 1898 \u00e8 stato rinominato capo De\u017en\u00ebv.\nLa penisola di capo De\u017en\u00ebv \u00e8 stato un centro per il commercio tra balenieri e commercianti di pellicce e i nativi yupik e ciukci della costa, tra il tardo XIX e l'inizio del XX secolo."}
{"id": "2805549", "revid": "284427", "url": "https://it.wikipedia.org/wiki?curid=2805549", "title": "Raccontami Capitolo II", "text": ""}
{"id": "2805554", "revid": "1543377", "url": "https://it.wikipedia.org/wiki?curid=2805554", "title": "Open di Francia 1972", "text": "L'Open di Francia 1972, la 71\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 22 maggio al 4 giugno 1972. Il singolare maschile \u00e8 stato vinto dallo spagnolo Andr\u00e9s Gimeno, che si \u00e8 imposto sullo francese Patrick Proisy in 4 set col punteggio di 4\u20136, 6\u20133, 6\u20131, 6\u20131. Il singolare femminile \u00e8 stato vinto dalla statunitense Billie Jean King, che ha battuto in 3 set l'australiana Evonne Goolagong Cawley. Nel doppio maschile si sono imposti Bob Hewitt e Frew McMillan. Nel doppio femminile hanno trionfato Billie Jean King e Betty St\u00f6ve. Nel doppio misto la vittoria \u00e8 andata a Evonne Goolagong Cawley in coppia con Kim Warwick.\nSeniors.\nSingolare maschile.\n Andr\u00e9s Gimeno ha battuto in finale Patrick Proisy 4\u20136, 6\u20133, 6\u20131, 6\u20131\nSingolare femminile.\n Billie Jean King ha battuto in finale Evonne Goolagong Cawley 6\u20133, 6\u20133\nDoppio maschile.\n Bob Hewitt / Frew McMillan hanno battuto in finale Patricio Cornejo / Jaime Fillol 6\u20133, 8\u20136, 3\u20136, 6\u20131\nDoppio Femminile.\n Billie Jean King / Betty St\u00f6ve hanno battuto in finale Winnie Shaw / Nell Truman 6\u20131, 6\u20132\nDoppio Misto.\n Evonne Goolagong Cawley / Kim Warwick hanno battuto in finale Fran\u00e7oise D\u00fcrr / Jean-Claude Barclay 6\u20132, 6\u20134"}
{"id": "2805558", "revid": "52953", "url": "https://it.wikipedia.org/wiki?curid=2805558", "title": "Acque di prima pioggia", "text": "Per acque di prima pioggia si identificano convenzionalmente, secondo la legislazione italiana, i primi 5 mm d'acqua precipitata durante un evento meteorico per ogni metro quadrato di superficie impermeabile dotata di rete drenante. Ai fini del calcolo delle portate, si stabilisce che tale quantitativo d'acqua corrisponda a quello che raggiunge la superficie nei primi 15 minuti dell'evento meteorico.\nCon lo sviluppo urbanistico degli ultimi decenni, si \u00e8 incrementata in modo eccezionale la quantit\u00e0 di aree impermeabili soprattutto destinate ad usi produttivi e/o commerciali. Per questo sono state messe a punto delle normative che prevedono l'obbligo di accumulare le acque meteoriche ricadenti sulle superfici impermeabili e di trattarle al fine di evitare il recapito nei corsi d'acqua o nelle pubbliche fognature di sabbia, terriccio, idrocarburi, residui oleosi, particelle di materiali di consumo provenienti dagli autoveicoli circolanti, eccetera.\nA tal fine, la prima normativa che ha regolamentato l'afflusso e il trattamento di questo tipo di acque \u00e8 stata quella della Regione Lombardia, che con la legge n. 62 del 27 maggio 1985 ha definito cosa si intende per \"acqua di prima pioggia\" e quali sono i trattamenti indispensabili.\nCol decreto legislativo n. 152 dell'11 maggio 1999, e successivamente col decreto legislativo n. 152 del 3 aprile 2006, la normativa nazionale ha recepito il concetto di acque di prima pioggia e all'articolo n. 113 del d.lgs. n. 152/2006 si legge:\n\"Ai fini della prevenzione di rischi idraulici ed ambientali, le Regioni, previo parere del Ministero dell'ambiente e della tutela dei territori, disciplinano e attuano:"}
{"id": "2805560", "revid": "767487", "url": "https://it.wikipedia.org/wiki?curid=2805560", "title": "Preston Beach", "text": "Preston Beach \u00e8 una piccola citt\u00e0 situata nella regione Peel nell'Australia Occidentale, appena fuori dalla Old Coast Road, tra Mandurah e Bunbury nel Parco nazionale Yalgorup."}
{"id": "2805563", "revid": "1543377", "url": "https://it.wikipedia.org/wiki?curid=2805563", "title": "Open di Francia 1971", "text": "L'Open di Francia 1971, la 70\u00aa edizione degli Open di Francia di tennis, si \u00e8 svolto sui campi in terra rossa\ndello Stade Roland Garros di Parigi, Francia, dal 24 maggio al 6 giugno 1971.\nIl singolare maschile \u00e8 stato vinto dal ceco Jan Kode\u0161,\nche si \u00e8 imposto sul rumeno Ilie N\u0103stase in 4 set col punteggio di 8\u20136, 6\u20132, 2\u20136, 7\u20135.\nIl singolare femminile \u00e8 stato vinto dall'australiana Evonne Goolagong Cawley, che ha battuto in 2 set la connazionale Helen Gourlay Cawley.\nNel doppio maschile si sono imposti Arthur Ashe e Marty Riessen.\nNel doppio femminile hanno trionfato Gail Sherriff Chanfreau e Fran\u00e7oise D\u00fcrr.\nNel doppio misto la vittoria \u00e8 andata a Fran\u00e7oise D\u00fcrr in coppia con Jean-Claude Barclay.\nSeniors.\nSingolare maschile.\n Jan Kode\u0161 ha battuto in finale Ilie N\u0103stase 8\u20136, 6\u20132, 2\u20136, 7\u20135\nSingolare femminile.\n Evonne Goolagong Cawley ha battuto in finale Helen Gourlay Cawley 6\u20133, 7\u20135\nDoppio maschile.\n Arthur Ashe / Marty Riessen hanno battuto in finale Tom Gorman / Stan Smith 6\u20138, 4\u20136, 6\u20133, 6\u20134, 11\u20139\nDoppio Femminile.\n Gail Sherriff Chanfreau / Fran\u00e7oise D\u00fcrr hanno battuto in finale Helen Gourlay Cawley / Kerry Harris 6\u20134, 6\u20131\nDoppio Misto.\n Fran\u00e7oise D\u00fcrr / Jean-Claude Barclay hanno battuto in finale Winnie Shaw / Toomas Leius 6\u20132, 6\u20134"}
{"id": "2805566", "revid": "41824", "url": "https://it.wikipedia.org/wiki?curid=2805566", "title": "Paul Karl Feyerabend", "text": ""}
{"id": "2805567", "revid": "819238", "url": "https://it.wikipedia.org/wiki?curid=2805567", "title": "Magazzino merci", "text": "Con magazzino merci, il cui acronimo in gergo ferroviario \u00e8 MM, si intende l'edificio o l'insieme degli edifici di una stazione ferroviaria nel quale si svolge il servizio merci e nel quale sono presenti tutte le connesse strutture come il piano caricatore, le gru e gli argani di sollevamento, i nastri trasportatori. Il termine non va confuso con quello di scalo merci, col quale s'intende l'insieme di infrastrutture ferroviarie di cui fa parte anche il fabbricato, ma specifica una parte ben definita dello scalo stesso.\n\u00c8 nella forma pi\u00f9 semplice composto da un fabbricato, munito di tettoie laterali, di dimensioni adeguate al tipo di servizio che deve svolgere e pu\u00f2 essere costituito da una semplice costruzione a salone unico al solo piano terra, dove vengono poste sia le merci alla rinfusa che quelle divise in gruppi, o diviso in vari locali appositi; negli scali ferroviari pi\u00f9 importanti pu\u00f2 essere un grande edificio a pi\u00f9 elevazioni e grande numero di locali interni di cui alcuni adibiti ad uffici e a sedi di compagnie o societ\u00e0, private o pubbliche, di spedizione.\nIl magazzino merci un tempo accompagnava tutte le costruzioni di stazioni ferroviarie del passato; oggi viene costruito soltanto in alcuni scali appositi."}
{"id": "2805572", "revid": "767487", "url": "https://it.wikipedia.org/wiki?curid=2805572", "title": "Johnny Burnette", "text": "Nativo di Memphis, Tennessee, lavor\u00f2 per un certo periodo in un'azienda elettrica di quella citt\u00e0 ma nel tempo libero assieme al fratello, Dorsey Burnette ed a un amico, Paul Burlison, si esibivano in vari spettacoli a livello locale.\nNel 1956 i tre si recarono a New York per partecipare ad una gara musicale (che vinsero) ed incontrarono Henry Jerome, che in seguito divenne loro manager, grazie al quale ottennero un contratto discografico.\nIl primo lavoro del trio fu il brano \"The Train Kept A-Rollin\"' che ottenne un discreto successo di classifica.\nSeguirono altri hit quali: \"Lonesome Train\", \"Eager Beaver Baby\", \"Drinking Wine, Spo-Dee-O-Dee\", \"If You Want It Enough\".\nJohnny Burnette fu anche autore di canzoni che scrisse anche per altri musicisti, in particolare per Ricky Nelson, questi port\u00f2 al successo brani come: \"It's Late\", \"Believe What You Say\" e \"Just a Little Too Much\".\nDopo un breve periodo in cui si esib\u00ec in duo con il fratello, Johnny Burnette intraprese una propria carriera solistica in cui piazz\u00f2 ancora diversi hit da classifica (tra cui \"Dreamin\"' e \"You're Sixteen\" su tutte), nel 1964 fond\u00f2 una propria etichetta discografica (Magic Lamp) ma nell'agosto di quello stesso anno per\u00ec in un incidente con la sua barca a Clear Lake in California."}
{"id": "2805574", "revid": "463935", "url": "https://it.wikipedia.org/wiki?curid=2805574", "title": "Numero di Kibel", "text": ""}
{"id": "2805578", "revid": "1573940", "url": "https://it.wikipedia.org/wiki?curid=2805578", "title": "Spedizione di Qatan", "text": "La spedizione di Qa\u1e6dan () fu un'azione bellica organizzata da Maometto nel muharram del 4 dell'Egira (equivalente al 13 giugno 625).\nLa gravissima sconfitta di Uhud sugger\u00ec ai Ban\u016b Asad del Najd di colpire Medina e i musulmani.\nInformato per\u00f2 da un appartenente alla trib\u00f9 dei Ban\u016b \u1e6cayy di quanto si andava progettando, Maometto decise di prevenire gli Asad, organizzando un'immediata azione. Affid\u00f2 il comando di 150 uomini (tra cui due cugini del Profeta e Arqam ibn Abi l-Arqam) al suo Compagno \u02bfAbd All\u0101h b. \u02bfAbd al-Asad, detto Ab\u016b Salama, ancora convalescente per una brutta ferita all'avambraccio, ricevuta a Uhud.\nGli Asad non furono colti di sorpresa, perch\u00e9 gli attaccanti si fecero tentare dalla razzia di alcuni loro dromedari, e gli scontri non provocarono molti morti, risolvendosi in una banale razzia di pecore e dromedari.\nSulla strada di ritorno la ferita del comandante musulmano si riapr\u00ec e \u02bfAbd All\u0101h b. \u02bfAbd al-Asad mor\u00ec alcuni mesi dopo, il 26 Jumada II / 3 dicembre 625, mentre la compagine islamica era ancora sulla strada di ritorno."}
{"id": "2805581", "revid": "767487", "url": "https://it.wikipedia.org/wiki?curid=2805581", "title": "Slovensk\u00e9 \u010earmoty", "text": "Slovensk\u00e9 \u010earmoty (in ungherese \"T\u00f3tgyarmat\") \u00e8 un comune della Slovacchia facente parte del distretto di Ve\u013ek\u00fd Krt\u00ed\u0161, nella regione di Bansk\u00e1 Bystrica."}
{"id": "2805585", "revid": "46291", "url": "https://it.wikipedia.org/wiki?curid=2805585", "title": "Khaya senegalensis", "text": "Khaya senegalensis \u00e8 un albero della famiglia delle Meliaceae che cresce nelle regioni tropicali dell'Africa occidentale.\nUsi.\nOltre all'uso del legname, questa specie di \"Khaya\" viene usata durante la stagione secca come foraggio per il bestiame. Inoltre, la corteccia del \"K. senegalensis\" \u00e8 spesso raccolta nelle piantagioni dalle popolazioni indigene e utilizzata per il trattamento di molte malattie. I semi della pianta hanno un contenuto di olio pari al 52,5%, composto dal 21% di acido palmitico, il 10% di acido stearico, il 65% acido oleico, e il 4% di altri composti acidi ."}
{"id": "2805594", "revid": "46291", "url": "https://it.wikipedia.org/wiki?curid=2805594", "title": "Khaya anthotheca", "text": "Khaya anthotheca \u00e8 un specie arborea della famiglia delle Meliaceae, che fa parte dei mogani africani. L'albero cresce nelle regioni tropicali dell'Africa. Il legno ha tessitura simile al mogano (\"Swietenia\") e con colore generalmente marrone scuro.\nUsi del legname.\nViene usato per la costruzione di mobili ed impiallacciature, buona falegnameria d'interni e tornitura. Viene poi usato in liuteria, come surrogato del mogano, per la costruzione di manici, corpi di chitarre e bassi elettrici, nonch\u00e9 manici, fondi e fasce di strumenti acustici."}
{"id": "2805597", "revid": "367445", "url": "https://it.wikipedia.org/wiki?curid=2805597", "title": "Ipotesi del reddito permanente", "text": ""}
{"id": "2805599", "revid": "46291", "url": "https://it.wikipedia.org/wiki?curid=2805599", "title": "Khaya ivorensis", "text": "Khaya ivorensis , chiamato commercialmente mogano africano, \u00e8 un albero della famiglia delle Meliaceae diffuso nell'Africa tropicale, il cui legname ben si adatta ad essere adoperato al posto del mogano (\"Swietenia\") vero e proprio. Le due essenze sono simili nella tessitura e nel colore.\nUsi del legname.\nI principali impieghi di \"K. ivorensis\" abbracciano la produzione di mobili ed impiallacciature ed ha una buona resa in tornitura. Assieme a \"Khaya anthotheca\" viene usato per la costruzione di strumenti musicali."}
{"id": "2805601", "revid": "767487", "url": "https://it.wikipedia.org/wiki?curid=2805601", "title": "Black Buddafly", "text": "Black Buddafly \u00e8 un girl group di R &amp; B tedesco, composto dalle due gemelle Amina (capelli biondi, nome completo Aminata Schmahl) e Jazz (capelli castani, nome completo Safi\u00e9tou Schmahl, chiamata Safi). Nate nel 1983 ad Amburgo, Germania, hanno madre tedesca e padre senegalese. La sorella maggiore, nata nel 1982, Sophie (chiamata Bandi), ha lasciato il gruppo nel 2007 per avere un figlio.\nCarriera.\nLe tre cantanti nacquero in una famiglia musicale. La madre cantava e il padre suonava musica jazz. Nella stessa strada di Amburgo in cui abitavano viveva il maestro Axel Bergstedt, direttore dell'\"Associazione Johann Sebastian Bach\" che includeva orchestre, cori di adulti e di voci bianche. Il musicista invit\u00f2 le ragazze a cantare nel coro dei bambini. Fu cos\u00ec che esse svilupparono le loro voci con le opere pi\u00f9 famose di Johann Sebastian Bach, con opere come \"Il Messia\" di Georg Friedrich H\u00e4ndel, ma anche con musiche operistiche, musical, motivi popolari e musica gospel. Vennero elette alla presidenza del coro e delle associazioni giovanili. Il coro di voci bianche partecip\u00f2 al musical \"Ronja R\u00e4ubertochter\" (\"Ronja. La figlia del brigante\"), un musical composto Axel Bergstedt tratto dal libro di Astrid Lindgren, nel quale la sorella maggiore Sophie assunse il ruolo del marito di Ronja.\nPoco dopo fondarono il gruppo Choyce, con cui parteciparono a progetti di gospel, sotto contratto della BMG tedesca.\nCon soltanto seicento dollari in tasca le tre ragazze volarono a New York, e l\u00ec dimostrarono la loro intraprendenza contattando celebri nomi del mondo della musica. Due anni dopo conobbero Russell Simmons, precursore dell'hip-hop, con cui collaborarono. Il loro primo prodotto fu il disco \"Rock-A-Bye\", del 2005, a cui segu\u00ec l'anno successivo l'album \"Bad Girl\", che vide la partecipazione del rapper Fabolous.\nQuando nel 2007 Sophie lasci\u00f2 il trio per dedicarsi alla maternit\u00e0, le due sorelle hanno continuato come duo pubblicando l'album \"Black Buddafly\" e producendo la colonna sonora del film \"Waist Deep\"."}
{"id": "2805609", "revid": "103933267", "url": "https://it.wikipedia.org/wiki?curid=2805609", "title": "Episodi de La signora del West (quarta stagione)", "text": "La quarta stagione della serie televisiva statunitense La signora del West \u00e8 stata trasmessa negli Stati Uniti dal settembre 1995 al maggio 1996 su CBS.\nUna nuova vita.\nTrama.\nSully e Michaela tornano dal viaggio di nozze pronti ad affrontare la loro nuova vita insieme. Insieme a loro scende dal treno un banchiere, Preston A. Lodge III. Mentre il Dr. Mike ha difficolt\u00e0 ad adattarsi al fatto che Sully continui spesso ad assentarsi per molte ore come prima, Sully cerca di convincere Nube che Corre, ancora ricercato, a trasferirsi presso la nuova riserva di Palmer Creek. All'inizio l'amico rifiuta, ma quando capisce che per lui sarebbe la cosa migliore per mantenere vive le tradizioni degli Cheyenne, si trasferisce nella riserva. L\u00ec inizialmente deve affrontare alcune difficolt\u00e0, dato che membri di trib\u00f9 rivali vivono a stretto contatto; poi per\u00f2 la situazione si calma e Nube che corre capisce che la cosa riserva anche dei lati positivi. Preston inizia a far sognare i cittadini di Colorado Springs offrendo prestiti per i loro acquisti, con interessi di restituzione piuttosto alti. Anche Horace chiede un prestito per comprare una nuova carrozza, ma quando la usa per la prima volta fa un incidente perch\u00e9 va troppo veloce e la distrugge. Michaela tenta di intercedere con Preston per l'amico, senza riuscirci. Anche Ingrid, sperando di fare nuove riparazioni alla vecchia casetta, chiede un prestito a Preston, ma Matthew restituisce tutto il denaro, immediatamente, con gli interessi. Comprato un appezzamento di terra, Preston cerca di comprare l'aiuto di Sully per costruire la sua nuova casa in modo simile a quella che lui ha costruito per la sua famiglia, ma Sully ovviamente rifiuta. Sullo stesso terreno c'\u00e8 \"l'albero degli innamorati\", che tutti i cittadini adorano e presso il quale tutti, prima o poi, hanno passato dei bei momenti. Quando Michaela e gli altri cittadini cercano di impedire a Preston l'abbattimento dell'albero, Matthew viene ferito a una gamba con un'ascia; tuttavia questo non influenza minimamente la decisione del banchiere, che abbatte comunque l'albero. A fine episodio, Nube che corre va a fare visita a Matthew e suona il flauto con Brian, che sente ancora molto la mancanza del suo amico Non teme nemici, morto durante la strage sul fiume Washita.\nGioco di squadra.\nTrama.\nA Colorado Springs si deve decidere come investire i soldi risparmiati nella cassa comune; Loren suggerisce di usarli per invitare la squadra di baseball delle star americane e organizzare cos\u00ec una partita che potrebbe fare guadagnare il doppio in visitatori paganti. Jake organizza una squadra fra i cittadini di Colorado Springs e all'inizio si creano dei dissapori perch\u00e9 vengono escluse le donne e i ruoli vengono scelti solo da lui. Pi\u00f9 tardi, per favorire il gioco, viene invitato Preston a organizzare la squadra, dato che giocava a baseball all'universit\u00e0. Nonostante Sully, il miglior giocatore, rimanga fuori dal gruppo perch\u00e9 non vuole giocare, la squadra viene allenata bene ed \u00e8 pronta per giocare la sua partita. I cittadini di Colorado Springs perdono, ma l'incasso \u00e8 addirittura di 400 dollari. Michaela e gli altri, per\u00f2, non sanno che l'incasso viene diviso a met\u00e0 dai professionisti della squadra americana solo in caso di superamento di 500 dollari. Convinta che abbiano imbrogliato, Michaela propone una seconda partita e che l'incasso vada completamente alla squadra vincente. Il capitano, Otis James, accetta. Michaela cerca di creare una squadra che coinvolga tutti, ma i giocatori della partita precedente non sembrano interessati a mettersi di nuovo in gioco. Quando vedono i problemi di Michaela, per\u00f2, Sully e Matthew iniziano a giocare; notando la loro bravura, anche gli Jake, Horace, il Reverendo, Robert E. e gli altri tornano in squadra. Le cose sono organizzate bene e Michaela studia il manuale del gioco per fare da allenatrice e giocatrice. Nonostante Colorado Springs sembri non avere possibilit\u00e0 contro i campioni, grazie alla bravura di Sully come battitore e all'impegno dei giocatori, gli abitanti di Colorado Springs riescono a vincere correttamente.\nMadri e figlie.\nTrama.\nSully e Michaela sono molto presi da loro stessi, proprio perch\u00e9 sono sposi novelli. I due passano molto tempo insieme sia di giorno che di notte, e trascurano Brian e Colleen. La ragazza, dal canto suo, sta passando il periodo adolescenziale e inizia a comportarsi da sciocca con i suoi amici. Mentre riacquistare il favore di Brian \u00e8 facile, recuperare il rapporto con Colleen sembra pi\u00f9 difficile. Michaela si trova addirittura a leggere il diario della figlia per scoprire cosa le sta succedendo. Cos\u00ec scopre, fra le altre cose, che si terranno delle corse con i carri molto pericolose. Nonostante la ragazza sappia del pericolo, ci va lo stesso e uno dei suoi amici rimane ferito. Michaela capisce il malcontento di Colleen e la perdona per il gesto stupido, rivelandole anche di avere letto il suo diario e chiedendo il suo perdono. Le due si chiariscono e fanno pace.\nLa colpa.\nTrama.\nMatthew \u00e8 molto impegnato con Ingrid, dato che il loro matrimonio finalmente si avvicina; quando il ragazzo si rifiuta di andare a pesca con Brian, il bambino va a giocare nei boschi con il suo cane lupo Pup, che viene morso da un procione che potrebbe avere la rabbia. La famiglia mette in quarantena in cane, con grande tristezza di Brian che dorme nel fienile con lui. Nonostante Pup sia chiuso in un recinto, Brian \u00e8 convinto che stia bene. Ingrid gli fa visita e lo vuole aiutare a cambiare il secchio con l'acqua per il cane, ma Pup, che inizia a manifestare segni di rabbia, morde la ragazza e scappa.\nMichaela decide di operare subito ingrid e asportarle parte della carne del braccio per darle una speranza di salvezza, dato che il veleno della rabbia entra in circolo velocemente. Dopo l'intervento, per qualche giorno Ingrid sembra stare bene, ma dopo un po' anche lei inizia a manifestare la malattia, dapprima con febbre, poi con attacchi di ira e follia, durante i quali non riconosce pi\u00f9 nessuno. Michaela spiega a Matthew che non pu\u00f2 salvarla e che Ingrid \u00e8 destinata a morire. Il ragazzo la invita a sposarlo sul letto di morte, per poi dirle addio. Durante il funerale, Matthew reagisce male alle attenzioni di Brian, incolpandolo nuovamente della morte di Ingrid. Il bambino, sconvolto e pieno di sensi di colpa, fugge nel bosco il giorno dopo per cercare Pup e ucciderlo col fucile. Sully e Matthew lo vanno a cercare, preoccupati per lui. Brian trova Pup, ma non ha il coraggio di ucciderlo; anche Matthew, rubato il fucile al fratello, non trova il coraggio di sparare al cane. \u00c8 Sully a compiere questo gesto, proprio mentre i due fratelli si abbracciano e piangono insieme.\nHalloween III.\nTrama.\nHalloween si avvicina e i compagni di scuola pi\u00f9 grandi di Brian gli raccontano la storia di una fantasma che ad Halloween va in cerca dei bambini di dieci anni per ucciderli. Brian non sa come affrontare le sue paure, e dapprima passa delle notti insonni e accende anche la luce per non rimanere solo al buio. Quando rivela la cosa al signor Bray, lui e Grace lo aiutano a costruire un talismano che possa proteggerlo. Intanto Sully si dimostra poco interessato ai costumi per la festa di Halloween, e Michaela si sente trascurata da lui, trovandosi convinta che si senta un po' soffocato a vivere con loro. I due si trovano anche in disaccordo quando il Dr. Mike scopre che Brian vuole combattere le sue paure non in modo razionale, ma con un talismano. Prova a parlare al figlio, convincendolo che certe cose non esistono e che non ha bisogno di oggetti che lo proteggano, ma ottiene solo il risultato di impaurirlo ancora di pi\u00f9. Allora, per rimediare, prende a Brian un libro di storie di cavalieri e Sully lo aiuta a costruirsi una spada finta per proteggersi dai mostri che lo spaventano. La sera di Halloween, Sully sorprende Michaela presentandosi a casa sul carro trasformato in carrozza di Cenerentola e vestito come il principe azzurro. Durante la festa in paese, Brian sconfigge finalmente i suoi incubi grazie all'aiuto della sua spada e al suo coraggio.\nIl libro di Dorothy.\nTrama.\nDorothy ha finalmente pubblicato un libro autobiografico in cui racconta della sua vita a Colorado Springs e dei suoi amici. Tuttavia, nonostante altrove il romanzo sia un grande successo, in paese tutti gli amici rimangono delusi da come sono stati descritti: Loren perch\u00e9 \u00e8 citato pochissimo, Jake perch\u00e9 si rivela di come non sapesse n\u00e9 leggere n\u00e9 scrivere, Horace perch\u00e9 si parla del passato di Myra, Grace perch\u00e9 rivela che non pu\u00f2 avere figli. Anche Michaela \u00e8 colpita in negativo, perch\u00e9 Dorothy ha inserito nel libro dei dettagli sulla loro amicizia che lei riteneva confidenze e non voleva fossero resi pubblici. Dorothy si trova sola contro tutti, solo Preston le fa molta pubblicit\u00e0 e invita diversi giornalisti a farle interviste e servizi fotografici. Col passare dei giorni, per\u00f2, tutti si rendono conto che portare alla luce certe cose ha aiutato ognuno di loro a superare certe situazioni ancora in sospeso, o ad affrontare delle verit\u00e0 scomode pi\u00f9 a viso aperto. Cos\u00ec alla fine anche Michaela fa pace con Dorothy e le chiede di autografarle il suo volume, confermandole che \u00e8 la sua migliore amica.\nPromesse, promesse.\nTrama.\nLoren invita Dorothy a visitare una casa che vorrebbe comprare per lei e le chiede di nuovo di sposarlo; la donna, per\u00f2, non sa cosa fare e si confida con Michaela. Quando capisce di dover rimanere sola per riflettere, la donna va a passare la notte dall'amica e lascia Loren solo all'emporio. Sully, invece, riceve una lettera dal suo vecchio amico Daniel, che gli chiede di andare per un mese da lui per aiutarlo con delle faccende lavorative da sbrigare. Lui non sa come dirlo a Michaela, che \u00e8 molto impegnata e si ritrova ad affrontare un grave problema: Loren ha un'ischemia improvvisa e si ritrova momentaneamente inabile a muoversi o a parlare. Sully trova il coraggio di dire a Michaela che deve partire per un mese per mantenere una promessa fatta a Daniel anni prima, ma lei non accetta la cosa e si trova a litigare con lui duramente.\nQuando Loren inizia a riprendersi, Dorothy gli promette di sposarlo e capisce che deve stargli vicino in questo momento cos\u00ec duro; Michaela non la capisce, perch\u00e9 sa che l'amica non aveva intenzione di sposarlo, ma Dorothy le spiega che si tratta di lealt\u00e0 e gratitudine nei confronti di un uomo che l'ha accolta quando ne aveva pi\u00f9 bisogno. \u00c8 a questo punto che anche il Dr. Mike capisce che Sully deve partire e rispettare la promessa fatta a Daniel, e che non pu\u00f2 essere lei a chiedergli di venire meno alla sua parola. Loren, intanto, inizia a stare meglio, ma sentendosi un mezzo invalido, rinuncia a sposare Dorothy e l'allontana da s\u00e9, lasciandola \"libera\". Il vecchio vorrebbe compiere il folle gesto di spararsi, ma viene interrotto da Michaela e Brian che vuole leggere al signor Bray un testo che ha scritto per lui. Quando Brian racconta la loro storia, ossia di un bambino che voleva avere un nonno, Loren si commuove e decide di continuare a vivere perch\u00e9 c'\u00e8 chi ha ancora bisogno di lui.\nIl giorno della partenza di Sully, vanno tutti a salutarlo quando deve prendere il treno e si presenta anche Loren, al quale chiede di vegliare su Brian in sua assenza, nel caso abbia bisogno di chiacchierare di cose da uomini.\nLa spedizione (prima parte).\nTrama.\nIl dr. Mike decide di festeggiare il suo compleanno scalando il Pikes Peak, per mantenere la promessa fatta a Sam di scalare il monte e arrivare alla cima. Nonostante un'iniziale ritrosia, Sully l'appoggia e l'aiuta a preparasi al meglio. Per andare contro al maschilismo dei cittadini, convinti che le donne non possano compiere imprese simili da sole, anche Grace, Myra e Dorothy decidono di accompagnarla. Intanto Preston vorrebbe costruire un hotel casin\u00f2 per accogliere turisti e far fiorire Colorado Springs, ma sa benissimo che la legge sul gioco d'azzardo non potrebbe essere cambiata se ci fosse Michaela durante il consiglio cittadino; cos\u00ec lui e Jake, d'accordo nel diventare soci, decidono di indire una seduta mentre Michaela \u00e8 fuori citt\u00e0. Jake vorrebbe incaricare Preston di sedere al posto del Dr. Mike, ma Robert E. scopre che \u00e8 il parente pi\u00f9 prossimo a poter assumere la carica in assenza del titolare, dunque Sully. Nonostante ci\u00f2, la seduta del Consiglio si rivela un fallimento per lui: Preston convince anche Horace e il Reverendo ad appoggiare la mozione per la costruzione del casin\u00f2, convincendoli che il dieci per cento dei soldi guadagnati entrer\u00e0 nelle casse del paese per opere utili alla comunit\u00e0. In paese, un uomo tampina Robert E. chiedendogli se ha mai visto un uomo di colore che \u00e8 ricercato per l'uccisione di un bianco.\nIntanto la spedizione si rivela un fallimento: le donne sono stanche e Myra fa cadere in un torrente tutte le scorte di cibo; Dorothy ha un forte mal di testa e Grace \u00e8 stanca. Le tre decidono di tornare in citt\u00e0, ma Michaela, accanita, vuole continuare la scalata, anche da sola. Durante il cammino, mentre si distrae per guardare un falco, per\u00f2, Michaela cade in un dirupo e si rompe un braccio, trovandosi improvvisamente sola...\nLa spedizione (seconda parte).\nTrama.\nGrace, Myra e Dorothy si rendono conto che non possono sprecare l'opportunit\u00e0 di scalare la montagna, cos\u00ec ritornano sui loro passi. Sulla strada trovano Michaela, ancora in fondo al dirupo in cui \u00e8 caduta, e la traggono in salvo. Intanto in citt\u00e0 viene trovato l'uomo di colore ricercato per omicidio, e Robert E. si trova a confessare a Sully che anche lui, quando era scappato dal suo padrone, lo aveva ucciso per legittima difesa, ma non l'ha mai detto a Grace per paura della sua reazione. Michaela non pu\u00f2 continuare la scalata per le ferite al ginocchio e al braccio, ma le tre amiche completano il viaggio e raggiungono la vetta. Questa gita offre a tutte le quattro donne la possibilit\u00e0 di superare i rispettivi limiti e di confessare, in primo luogo a loro stesse, delle importanti verit\u00e0. In particolare, Myra ammette che essere solo madre e moglie non le basta pi\u00f9 ed esprime il desiderio di realizzare se stessa, cos\u00ec che un giorno sua figlia possa essere orgogliosa di lei; Michaela, invece, ammette di desiderare un figlio e di essere preoccupata per non essere ancora rimasta incinta; Dorothy manifesta la voglia di tornare libera e andarsene da casa di Loren, ma non volerlo fare per rispetto. Quando le quattro amiche fanno ritorno a Colorado Springs, sono festeggiate dalla cittadinanza. Horace dice a Myra che non dovr\u00e0 allontanarsi mai pi\u00f9, perch\u00e9 il suo posto \u00e8 a casa, con la famiglia; invece Loren chiede a Dorothy di andarsene da casa sua. Robert E., invece, trova il coraggio per dire a Grace la verit\u00e0.\nLa natura e i suoi tempi.\nTrama.\nMichaela e Sully stanno provando ad avere un figlio. Il fatto che Michaela non sia pi\u00f9 giovanissima, tuttavia, la induce in una certa misura a rassegnarsi alla possibilit\u00e0 di non riuscire ad averne. Invece Sully non vede l'ora di diventare padre e in tal senso \u00e8 molto ottimista. Per molti giorni \u00e8 proprio lui a spronare Michaela e il dottore a cercare di dissuaderlo dall'idea. Ma a seguito delle complicanze di un parto di una paziente del Dr. Mike, che perde il figlio appena nato, Sully rivive con angoscia la perdita della sua prima moglie Abigail e della bambina. A questo punto \u00e8 lui che si convince che la sua famiglia sia gi\u00e0 al completo, e il timore di perdere nuovamente la donna che ama lo fa desistere e allontanarsi da Michaela. Intanto, poich\u00e9 \u00e8 il primo Ringraziamento in cui Nube che corre \u00e8 nella nuova riserva indiana, la cittadinanza decide di effettuare il pranzo della festa presso la riserva. Jake non vuole festeggiare insieme agli indiani e cerca di organizzare un pranzo alternativo con i suoi amici pi\u00f9 cari. Ma Hank passer\u00e0 la giornata insieme al figlio a Denver e Loren raggiunger\u00e0 un cugino in un'altra citt\u00e0. Trovatosi da solo, Jake si ubriaca e inizia a vagare nel bosco, dove incontra Nube che corre. In un tentativo di rincorrerlo a cavallo, colpisce un ramo e cade. Feritosi alla testa, viene soccorso dall'indiano. Nube che corre gli spiega che lui non ha scelto di rimanere solo, mentre Jake si sta condannando alla solitudine. Tornati in citt\u00e0, Nube che corre scopre che Loren ha chiuso e quindi non riesce a comprare il tabacco per il rito in memoria degli indiani morti. Jake, dopo attenta riflessione, raggiunge gli amici alla riserva, dove porta anche del tabacco a Nube che corre per ringraziarlo dell'aiuto.\nNel frattempo arriva da Denver un medico ostetrico che visita Michaela. La donna raggiunge Sully e la sua famiglia alla riserva, annunciando di aspettare un bambino.\nNell'inferno.\nTrama.\nQuando Matthew scompare lasciando solo un biglietto, Michaela e Sully si preoccupano e capiscono che non ha ancora superato la morte di Ingrid. La dottoressa viene chiamata in un campo dei lavori della ferrovia vicino a una miniera, dove \u00e8 scoppiata un'epidemia di dissenteria. Tutta la famiglia si sposta con lei, e cos\u00ec anche Loren, che vede la possibilit\u00e0 di fare ingenti guadagni dalla vendita di prodotti vari. Dorothy gli affida anche dei suoi soldi da investire. Una volta al campo, Michaela e gli altri scoprono che anche Matthew si trova l\u00ec, e sta lavorando come barista. La sua mandria ora \u00e8 di John, il fratello di Ingrid.\nMatthew sembra non avere pi\u00f9 voglia di continuare a vivere, tanto \u00e8 il dolore per la perdita di Ingrid: quando il direttore dei lavori, il Signor Riggs, cerca volontari per lavorare con la nitroglicerina, Matthew si offre senza pensarci su. Sully cerca di dissuaderlo, perch\u00e9 la nitroglicerina \u00e8 molto pericolosa anche se si \u00e8 esperti. Anche il cinese Peter sta lavorando al campo, e insieme a Matthew si occupa di maneggiare la sostanza esplosiva per far saltare una parete di roccia. Peter \u00e8 triste per la morte di alcuni lavoratori cinesi, dovuta proprio a uno scoppio provocato dalla nitroglicerina, cos\u00ec insieme a Brian e Colleen fabbrica delle lanterne per poi eseguire un rito e liberare gli spiriti dei compagni morti. Intanto Loren scopre che non riuscir\u00e0 a vendere niente perch\u00e9 i lavoratori hanno gi\u00e0 tutto il materiale che occorre; in pi\u00f9 perde i soldi di Dorothy a una scommessa. Sully e Matthew discutono animatamente e arrivano alle mani, ma il ragazzo decide di andare a fondo con la sua impresa: lui e Peter si calano lungo la parete e piazzano la nitroglicerina, ma rimangono bloccati con la corda. Matthew \u00e8 come incantato e non vorrebbe risalire, ma Peter cerca di liberarsi. Matt si schioda solo quando, dall'altra parte della parete, scopre che Brian sta rischiando di cadere nel precipizio perch\u00e9 \u00e8 andato a vedere come se la sarebbe cavata suo fratello. Ritrovata la forza, Matthew e Peter si liberano e risalgono poco prima che la nitroglicerina esploda. Pi\u00f9 tardi il ragazzo si sfoga con Michaela e Sully e finalmente fa capire loro quanto soffra per Ingrid. Loren, invece, riesce a vendere tutto il materiale a un uomo d'affari che deve partire, ma il ricavato deve renderlo a Dorothy per non dirle che ha perso i suoi soldi. A fine episodio, Matthew partecipa al rito di Peter e lascia andare sul fiume una lanterna per dire poi addio a Ingrid. Ora \u00e8 pronto per tornare a casa.\nUn dono speciale.\nTrama.\nIl Reverendo Johnson per festeggiare la notte di Natale, ha deciso di organizzare un presepe vivente, a cui prendono parte molti abitanti di Colorado Springs; la madre di Michaela, intanto, regala a Brian un barboncino di nome Fifi, che si rivela essere un po' pauroso e disordinato. Il banchiere Preston accusa degli attacchi che si riveleranno essere dei calcoli al rene, ma rifiuta di essere operato dal Dr. Mike e decide di farli passare senza interventi. Brian intanto conosce Sara, una bambina da poco arrivata che \u00e8 rimasta senza padre. Il ragazzo sta crescendo e inizia a provare attrazione per Sara, che per\u00f2 \u00e8 pi\u00f9 grande di lui. Cos\u00ec chiede consigli alla famiglia per capire come corteggiare una ragazza. Il giovane cerca di assecondare i suoi gusti e di essere gentile, ma ben presto scopre che questa strada \u00e8 costellata di parecchi ostacoli e persino di un altro pretendente, Kyle. Brian inizia ad andare a lezioni di piano con Sara, e i due vengono invitati a esibirsi la notte del presepe vivente. Quando la bambina non va a una lezione, per\u00f2, Brian capisce che le \u00e8 successo qualcosa e la va a cercare con Fifi. Sara e Kyle si sono persi nel bosco per cercare un abete da decorare per Natale; i due sono in pericolo e Sara sta per cadere da un dirupo, ma Brian li trova e salva la ragazza che per ringraziarlo lo bacia. Tornati tutti sani e salvi, a casa si tiene il presepe vivente con Brian e Sara che suonano insieme, un Matthew un po' gi\u00f9 di morale per il primo Natale senza Ingrid, e Sully e Michaela pronti a consolarlo, ma anche felici per l'arrivo del loro bambino ormai prossimo.\nUn posto nel cuore.\nTrama.\nAl caf\u00e9 di Grace arriva un ragazzo di nome Anthony che cerca di rubare una torta; quando lei e Robert E. si rendono conto che si tratta di un trovatello senza famiglia, decidono di tenerlo l\u00ec con loro. Sebbene Robert E. sia molto felice della presenza di Anthony, Grace \u00e8 pi\u00f9 fredda nei suoi confronti e non vuole che rimanga. Nei giorni a seguire, Anthony e Brian fanno amicizia, e il bambino scopre che il nuovo amico \u00e8 affetto da una malattia che gli provocano strani attacchi che lo obbligano a rimane immobile.\nI paesani, intanto, cercano di trovare una fidanzata a Matthew. Prima ci provano Loren e Dorothy, che lo fanno uscire con la figlia della vedova Brown, che tuttavia si rivela essere una logorroica senza speranza. Poi \u00e8 il turno di Horace, che gli organizza un pomeriggio con sua cugina, una ragazza bruttina e molto timida. Matthew in realt\u00e0 non si sente in grado di innamorarsi di nessuna ragazza e non vuole compagnia femminile. Tuttavia \u00e8 Hank, convinto di sapere cosa pu\u00f2 farlo felice, a colpire nel segno: gli manda in visita una ragazza dal saloon, Emma, per far trascorrere a Matthew un momento di svago. Lui ovviamente la rifiuta, ma i due riescono a chiacchierare e capiscono di intendersi.\nQuando Grace e Robert E. scoprono che Anthony sta male, Michaela lo prende in cura e si rende conto di non avere risposte per spiegare cosa abbia il bambino: si tratta di una malattia sconosciuta, che non ha ancora delle cure prescrivibili. Grace \u00e8 preoccupata: non vorrebbe attaccarsi tanto a un bambino sapendo di correre il rischio di perderlo, ma alla fine lei e Robert E. capiscono che adottare Anthony \u00e8 la cosa giusta da fare.\nA fine episodio, una nota degli autori spiega che la malattia sconosciuta di cui soffre Anthony \u00e8 l'anemia falciforme.\nStella di latta.\nTrama.\nQuando in citt\u00e0 iniziano a moltiplicarsi gli episodi violenti, i furti e le rapine, Matthew decide di proporsi come sceriffo. Anche Hank vorrebbe la stellina, cos\u00ec Jake propone di fare delle elezioni regolari. Dopo vari proclami di Hank, che afferma di voler difendere i suoi affari, Matthew spiega che vuole diventare sceriffo per proteggere tutta la cittadinanza, non solo gli imprenditori. Dopo le votazioni, gli scrutini rivelano che \u00e8 stato proprio Matthew a vincere, e Michaela non \u00e8 per niente contenta della cosa, anzi lo esorta a rinunciare per non rischiare la propria vita.\nIntanto Brian ruba un trenino dall'Emporio per andare a una fiera con degli amici; viene esortato a rubare dal giovane Zachary, che vuole metterlo alla prova per permettergli di fare parte del suo gruppo. Ma quando Brian capisce che non vale la pena perdere la fiducia degli altri per degli amici che non sono realmente tali, decide di restituire il trenino al Signor Bray, che per premiarlo gli promette di portarlo alla fiera.\nSully, che non \u00e8 d'accordo con la condotta di Matt, gli spiega che se porter\u00e0 un'arma dovr\u00e0 sempre essere pronto a usarla e sar\u00e0 molto pericoloso per lui. Intanto il ragazzo imprigionato pochi giorni prima dopo una rapina al saloon, sostiene che i suoi fratelli andranno a liberarlo e uccideranno Matthew per farlo. Cos\u00ec il ragazzo gira armato anche la notte e, una sera, spara ad Horace per sbaglio. Curato l'amico, Matthew si rende conto che Sully aveva ragione: non si pu\u00f2 girare armati e non lo far\u00e0 pi\u00f9, ma per proteggere gli abitanti di Colorado Springs dovranno fare una legge che vieta di girare armati in citt\u00e0.\nDurante il consiglio, Jake e Loren sono contrari alla legge, ma il Reverendo, Michaela e Horace votano positivamente e cos\u00ec la mozione passa. Matthew decide di prendere lezioni di autodifesa da Sully, esperto lottatore.\nDopo un primo rifiuto di Hank, anche il proprietario del saloon deve cedere la sua arma a Matthew. Cos\u00ec quando il fratello del prigioniero arriva in citt\u00e0 a cercarlo, Matthew riesce a cacciarlo facendosi aiutare dal supporto di tutta la cittadinanza, e senza l'aiuto delle armi.\nQuando si ama.\nTrama.\nMatthew continua a vedere Emma, con la quale ama chiacchierare e passare del tempo. Anche la ragazza si diverte con Matt, e i due instaurano una bella amicizia. Ma questo sentimento diventa ben presto qualcosa di pi\u00f9, cos\u00ec Matthew inizia a chiedersi se sia il caso di intraprendere una relazione con una donna che lavora per Hank. In merito si confida con Sully e con Horace, che ha avuto un'esperienza simile con Myra. Da lui e dalla moglie ha la conferma che Myra \u00e8 molto pi\u00f9 felice da quando non lavora pi\u00f9 al saloon. Nonostante ci\u00f2, Horace e Myra hanno dei problemi: la donna si sente infelice e quando Preston la invita a lavorare alla banca come contabile, lei vorrebbe accettare. Horace in un primo momento le nega il permesso, e i due si trovano a litigare; poi si confida con Sully e gli chiede cosa far\u00e0 quando Michaela vorr\u00e0 tornare a lavorare dopo la nascita del bambino. Lui risponde che gli spiacerebbe di pi\u00f9 vedere sua moglie infelice. Cos\u00ec Horace fa gli auguri a Myra per il nuovo lavoro e i due fanno pace.\nIntanto Matt invita Emma a cena dal Dr. Mike e dopo la serata, i due si baciano. Michaela li vede ed esorta Matthew a stare attento per non rimanere ferito, dato che Emma ha spiegato che non ha un contratto con Hank, ma lavora per lui solo per guadagnare ci\u00f2 che le serve per coronare il suo sogno: aprire un negozio da sarta.\nMatthew ed Emma litigano quando lui va al saloon e cerca di allontanarla da un cliente; lo stesso uomo, il giorno dopo si rivela essere pericoloso: ubriaco fradicio, estrae la pistola e spara nel saloon, rischiando di uccidere qualcuno. Con l'aiuto di Hank, Matthew riesce a stenderlo e lo arresta, ma Hank lo invita a stare lontano da Emma perch\u00e9 non vuole lasciarsela scappare.\nMatthew ed Emma, per\u00f2, sono molto vicini e anche Michaela deve ammetterlo quando vede la ragazza che cura teneramente una ferita di Matthew.\nCattive intenzioni.\nTrama.\nIn citt\u00e0 arrivano contemporaneamente un geometra di colore, Curtis Roper, e uno studente della scuola dove ha studiato Preston, Randolph Cummings. Quest'ultimo lo va a trovare annunciandogli che sta cercando investitori per un'impresa che si occupa di produrre congelatori. Preston \u00e8 interessato a investire, ma vuole prima vedere un prototipo e documentarsi sulle credenziali di Randolph. Intanto la voce si sparge in paese e tutti decidono di comprare delle azioni da Randolph, anche il Curtis, che nel frattempo ha fatto amicizia con Grace e il figlio Anthony. Nel frattempo Colleen ha scoperto che frequentare la scuola di medicina dove ha studiato Michaela coster\u00e0 molto caro, cos\u00ec decide a sua volta di comprare un'azione della ditta di Cummings. Intanto Michaela e il Reverendo partono per andare a fare delle visite mediche presso un orfanotrofio di Denver. Curtis e Randolph si incontrano di nascosto e parlano della truffa che stanno organizzando: sono dei professionisti che hanno gi\u00e0 colpito in altre citt\u00e0. Quando Curtis chiede al socio di andarsene il giorno dopo, lui lo rasserena e dice che aspetteranno che sia il pesce pi\u00f9 grosso a investire, ossia Preston. Il giorno dopo, giocando d'astuzia, i due riescono a convincere Preston a dare il suo 15% di investimento. Poche ore dopo, arriva col treno il prototipo di congelatore, e i cittadini capiscono subito di essere stati ingannati, visto che si tratta solo di un grande contenitore con dentro un blocco di ghiaccio! Legalmente Matthew spiega che non possono fare nulla e che non pu\u00f2 inseguirli per arrestarli. Fortunatamente Sully ha l'idea di avvertire Michaela a Denver, cos\u00ec le fa mandare un telegramma. Quando lei e il Reverendo lo ricevono, ripagano i due truffatori con la loro stessa moneta: grazie alle vecchie \"doti\" del Reverendo, che ha un passato da ladruncolo, i due riescono a sottrarre i soldi ai fuggitivi, per poi tornare in paese e restituire a il denaro a tutti coloro che avevano comprato delle azioni. In un momento in cui sembra di non potersi pi\u00f9 fidare di nessuno, Loren per l'ennesima volta scopre la lealt\u00e0 degli Cheyenne che lo riforniscono di granoturco rispettando i patti stabiliti e con una qualit\u00e0 della merce superiore a quella dei suoi vecchi fornitori.\nVivo o morto (prima parte).\nTrama.\nLa citt\u00e0 freme per l'arrivo del politico Esra Leonard che lavora per il comitato che vuole rendere il Colorado uno stato che racchiuda anche i territori montani vicini alla citt\u00e0. Durante il comizio, mentre Leonard parla ai cittadini, il figlio Caleb si allontana per giocare. Incuriosito, Brian lo segue nei boschi e assiste al rapimento del ragazzo. Tornato in citt\u00e0 a chiedere aiuto, porta Matthew e gli uomini presenti al comizio sul luogo del rapimento e l\u00ec incontrano \"Vaga da Sola\", la donna indiana di Noah McBride, un montanaro che fino ad allora era stato un eremita leggendario, ma innocuo. L'indiana riferisce che Leonard in quattro giorni dovr\u00e0 recarsi a Cache Creek per consegnare il documento per il comitato al Senato dei territori e promettere di ritirarsi per sempre dall'attivit\u00e0 politica. Se non lo far\u00e0, il ragazzo verr\u00e0 ucciso. Leonard chiede la guida migliore per raggiungere Cache Creek e, ovviamente, tutti i cittadini suggeriscono di chiedere a Sully. Preston, per\u00f2, cerca in tutti i modi di dissuadere l'amico politico dal prendere Sully come guida, invano. Un piccolo gruppo formato da Matthew, Sully, Leonard, Hank, Jake, Robert E. e Preston, parte alla volta di Cache Creek la mattina presto. Intanto, in citt\u00e0, Michaela inizia ad avere delle piccole emorragie e non se ne preoccupa pi\u00f9 di tanto, convinta che siano normali perdite. Quando inizia a stare molto male, per\u00f2, Colleen fa chiamare un dottore che la possa visitare. Purtroppo \u00e8 il suo vecchio rivale, il dottor Cassidy, a raggiungerla per visitarla. La donna reagisce male e lo scaccia in malo modo, ignorando anche il suo invito a stare a letto per alcuni giorni e riposarsi. Tornata alla clinica, Michaela sta di nuovo male e Colleen fa chiamare nuovamente il dottore per aiutarla...\nIntanto durante il viaggio alla ricerca di Caleb, Preston provoca terribilmente Sully, il quale cerca di non reagire mai; Leonard, invece, spiega a tutti il suo modo di pensare razzista e puramente moderno ed economico, volto al progresso e in totale ignoranza della bellezza dei territori del Colorado. Preston si manifesta abile pugile durante uno scontro \"amichevole\" con Hank; pi\u00f9 tardi tocca Sully sull'unico tasto che potrebbe farlo infuriare, il Dr. Mike. Quando il banchiere inizia a fare commenti sulla moglie, Sully lo prende a pugni e gli d\u00e0 una lezione. Allo scadere dei quattro giorni, il gruppo giunge alla consegna e Leonard decide di ignorare i consigli di Sully. Quando vede suo figlio nelle mani di \"Vaga da Sola\", l'aggredisce e le punta un'arma addosso, urlando a Caleb di scappare. Tuttavia McBride, nascosto fra gli alberi, inizia a sparare agli uomini e permette alla donna indiana di scappare di nuovo con Caleb. Matthew si avventura fra gli alberi e viene steso da McBride, che lo rapisce...\nVivo o morto (seconda parte).\nTrama.\nIl gruppo corre all'inseguimento di McBride, nonostante Sully sia convinto di dover continuare a cercarlo da solo, per provare ancora una volta a risolvere la situazione senza spargimenti di sangue. Intanto McBride continua a fuggire con la sua donna \"Vaga da Sola\" e i due ragazzi rapiti, Caleb e Matthew. L'indiana cerca di convincerlo a scappare e lasciare andare gli ostaggi, ma McBride vuole continuare con la sua folle battaglia, e la convince che la protegger\u00e0 ad ogni costo. Durante il tragitto, Preston rimane ferito quando infila la gamba in una tagliola messa da McBride sul percorso: nonostante le cure di Jack, le ferite si infettano e lui rischia di morire. Intanto in paese Michaela \u00e8 a riposo totale: Brian l'aiuta con le faccende domestiche, mentre Colleen viene schiavizzata dal Dottor Cassidy, che la sfrutta per pulire la clinica e non riesce ad andare oltre alle sue misogine idee riguardo alla medicina. Il dottore, per\u00f2, riceve una lezione quando il Reverendo afferma di voler seguire il consiglio di Colleen e del dottor Mike e di non voler un intervento per togliere le tonsille, procedura considerata dalle due donne inutile e affrettata.\nDurante l'inseguimento, gli uomini trovano il cadavere di \"Vaga da sola\", uccisa dal marito in un atto di follia. Quest'azione di McBride fa cambiare radicalmente il punto di vista di Sully, che si rende conto che con lui non si pu\u00f2 pi\u00f9 ragionare, perch\u00e9 ha perso la retta via. Durante la notte, quando gli altri dormono, si allontana da solo dal gruppo e decide di attaccare McBride per sorprenderlo. Il suo piano funziona e, durante la colluttazione, McBride viene ferito da un colpo di pistola e si trascina lontano per fuggire. Liberati Matthew e Caleb, Sully corre nuovamente all'inseguimento del montanaro e si confronta con lui, trovando il coraggio di non cedere alla collera. Tuttavia ci pensa Preston a dare a McBride \"ci\u00f2 che merita\", sparandogli e uccidendolo, convinto di dimostrare cos\u00ec la sua forza e il suo valore. Poco dopo sviene in preda al dolore, e gli altri membri del gruppo vorrebbero abbandonarlo al suo destino; Sully invece, da uomo d'onore, decide di portare il banchiere insieme a Matthew e dargli una chance di sopravvivenza.\nTornati in citt\u00e0, Preston viene miracolosamente curato da Michaela e ha modo di ricevere la ricompensa messa in palio da Leonard per aver ucciso McBride; chiede a Sully come mai l'abbia salvato, e lui risponde che \u00e8 inutile rispondergli se ancora non l'ha capito da solo. Michaela torna al lavoro, mantenendo a fatica la promessa di lavorare meno ore per salvaguardare la sua salute e quella del bambino. Durante la notte fa anche un sogno e prevede la nascita del figlio, sano e forte. Decide cos\u00ec di scusarsi con Sully per essersi stancata cos\u00ec tanto e promette che star\u00e0 pi\u00f9 tranquilla fino alla fine della gravidanza.\nPatto col diavolo.\nTrama.\nIl Reverendo \u00e8 in visibilio per l'imminente arrivo in citt\u00e0 del suo mentore, il Reverendo Thomas. Preoccupato da cosa potrebbe pensare il suo maestro per le condizioni fatiscenti della chiesa, decide di effettuare dei lavori per ristrutturarla. Non avendo denaro a causa dei numerosi prestiti fatti ai cittadini nei mesi precedenti, si rivolge a Preston per ottenere un prestito, ma lui non glielo concede, non avendo il Reverendo alcuna garanzia da offrire. Nel frattempo Preston ed Hank si stanno confrontando perch\u00e9 entrambi hanno fretta di edificare un hotel: il banchiere vorrebbe comprare un terreno vicino alle sorgenti termali, mentre il proprietario del saloon \u00e8 deciso a trovare un posto che si trovi nel centro della citt\u00e0. Quando si rende conto che il Reverendo \u00e8 alla disperata ricerca di denaro, Hank capisce che pu\u00f2 stipulare con lui un accordo per ottenere il terreno della chiesa: gli prester\u00e0 i soldi, ma in cambio il religioso dovr\u00e0 restituirglieli entro breve tempo, o Hank diventer\u00e0 proprietario della Chiesa.\nIntanto Brian scrive un articolo sulla ferrovia, vista la promessa di Dorothy di pubblicarlo sul Gazette per la festa del paese; Michaela, invece, \u00e8 alle prese con il signor Edwin James, malato terminale a cui fa spesso visita col Reverendo. Mentre il Dr. Mike ha il compito di lenire il suo dolore con la morfina, il Reverendo cerca di fargli affrontare la morte sollevandolo dai peccati di una vita dissoluta. L'uomo riesce cos\u00ec a confessarsi e redimersi proprio alla fine dei suoi giorni. La donna \u00e8 anche alle prese con la preparazione di un vestitino per il battesimo del nascituro, e cos\u00ec si dimentica di consegnare a Dorothy l'articolo di Brian, deludendo il figlio che sperava di apparire sul giornalino del paese. I due si spiegano subito e Michaela chiede scusa a Brian, spiegandogli che il suo articolo sul treno era bellissimo, mentre lei \u00e8 \"uscita dai binari\".\nIntanto il Reverendo inizia a ristrutturare la chiesa con l'aiuto di Sully, Matthew e altri paesani; tuttavia ogni volta che va dai suoi concittadini a chiedere di restituire i soldi prestati in passato, nessuno sembra disposto a rendere quanto ricevuto. Arrivata la scadenza del contratto, il Reverendo si ritrova disperato perch\u00e9 non \u00e8 in grado di restituire il prestito a Hank, che diventa cos\u00ec proprietario della chiesa ed \u00e8 pronto a farla diventare un hotel. Sconvolto e amareggiato, il Reverendo decide anche di lasciare Colorado Springs, sapendo di aver deluso terribilmente i suoi cittadini per aver venduto la Chiesa, simbolo della speranza del paese. Michaela si convince, anche grazie all'esperienza recente con Brian, che a tutti \u00e8 concesso di commettere errori ogni tanto. Cos\u00ec il giorno dell'arrivo del Reverendo Thomas, raggiunge Hank alla chiesa e lo mette di fronte alla sua coscienza, portandolo a concedere pi\u00f9 tempo al Reverendo per estinguere il debito. Tutti i cittadini si avvicinano al Reverendo chiedendogli di non andarsene, e l'uomo decide di rimanere, ottenendo anche l'approvazione del suo mentore, che gli conferma di essere diventato un ottimo uomo di fede.\nOcchio per occhio.\nTrama.\nUn uomo dall'aspetto poco rassicurante, Johnny Reed, arriva in citt\u00e0 e si fa subito notare per dei graffi sul viso. Durante il pranzo al caff\u00e8 di Grace, trova da ridire sulla cucina e impugna una pistola, costringendo Matthew e gli altri cittadini a bloccarlo con la forza per poi arrestarlo. Invece la piccola Rosemary Hart, compagna di scuola di Colleen e Brian, viene portata alla clinica dal Dr. Mike quando si comporta in modo strano, trascinandosi muta per il paese. Michaela scopre che la ragazza \u00e8 stata vittima di una violenza sessuale, e la voce si sparge in fretta. Nel frattempo la signora Judith Logan porta in citt\u00e0 il cadavere del marito, ucciso per una rapina finita male. Tutte le coincidenze portano a pensare che il colpevole sia Reed, e cos\u00ec Matthew fa chiamare un giudice perch\u00e9 l'uomo subisca un regolare processo. La condanna stabilita dal giudice \u00e8 una sentenza di impiccagione, approvata da tutti i cittadini soprattutto dopo le continue battutine di Reed e la sua totale non volont\u00e0 di pentirsi.\nLa sete di vendetta dei paesani cresce, fomentata anche dal fratello di Rosemary, Ben, convinto di voler linciare Reed per vendicarsi dell'uomo che l'ha \"svergognata\"; a essi deve contrapporsi il senso di giustizia di Matthew, che dapprima si trova a dover chiedere aiuto a Robert E., e in un secondo momento addirittura ad Hank. Mentre in citt\u00e0 si costruisce il patibolo, si diffondono anche le discussioni per stabilire se la pena di morte sia giusta o meno. Colleen \u00e8 molto sconvolta all'idea che Reed venga giustiziato, mentre Michaela, per una volta, sembra condividere la volont\u00e0 dei suoi compaesani. Dopo alcune riflessioni con Sully, tuttavia, il dottore si ritrova a capire quale terribile atto dovr\u00e0 commettere Matthew quando tirer\u00e0 la leva per azionare il patibolo, e cerca di bloccarlo prima che lo possa fare. \u00c8 Hank ad aiutare lo sceriffo a svolgere il suo compito, ma ci\u00f2 non toglie dagli occhi del ragazzo l'orrore per il dovere che ha dovuto compiere.\nCuore e cervello.\nTrama.\nMentre Sully e Nube che corre cercano di diffondere le tradizioni indiane fra i bambini orfani della riserva, come il giovane \"Cerca il sole\", il governo stanzia dei fondi per la costruzione di scuole nelle riserve indiane dell'intera nazione. Il Reverendo Johnson si occupa dell'organizzazione della scuola nella riserva di Colorado Springs, chiedendo un aiuto anche a Michaela. Seguendo pedissequamente un manuale inviato dal Governo, per\u00f2, il Reverendo inizia a violare le tradizioni indiane facendo tagliare i capelli ai bambini e portandoli a vestirsi come ragazzi bianchi. Nube che corre \u00e8 poco convinto della direzione presa dal reverendo, e si trova ad estremizzare la sua posizione contraria all'iniziativa quando il reverendo tenta di inculcare in loro la religione cattolica. I piccoli indiani, ancora troppo giovani per comprendere le differenti culture, si trovano ad aspirare alla \"salvezza cattolica\" e arrivano addirittura a chiedere al Reverendo di battezzarli. I due arrivano allo scontro e il Reverendo non comprende la posizione di Nube che corre, chiedendosi dove abbia sbagliato.\nMichaela e Sully, per\u00f2, capiscono che si deve giungere a un compromesso e organizzano una scuola alternativa, durante la quale tutti i bambini possano raccontare i diversi miti delle origini narrati dalle rispettive trib\u00f9, e alla quale viene invitato anche il Reverendo, che narra cos\u00ec la storia della Genesi al pari livello di tutte le altre.\nIntanto, in citt\u00e0, Dorothy vorrebbe ottenere da Preston un prestito per comprare il vecchio ufficio del telegrafo per ampliare finalmente la sua attivit\u00e0 del Gazette, ma la strada si rivela difficile quando l'uomo non vuole saperne. Dopo averne parlato con Michaela, Dorothy capisce che deve convincere Preston parlando con lui di economia e investimenti, e cos\u00ec ottiene la sua attenzione e il suo rispetto. Dopo alcune trattative, la donna ottiene di diventare azionista del Gazette al 51%, mentre Preston avr\u00e0 il 49% delle azioni.\nLa visita.\nTrama.\nLa dottoressa Miriam Tilson, che era una compagna di Michaela al college, arriva a Colorado Springs per onorare la promessa che le due amiche si erano fatte anni prima di incontrarsi almeno una volta ogni dieci anni. Miriam racconta alla famiglia di Michaela di essere diventata capo-chirurgo in un ospedale di San Francisco e di lavorare con il marito. La sua presenza in paese fa rinascere un'antica rivalit\u00e0 fra le due, che erano entrambe ottime studentesse, ma molto diverse per la famiglia di origine: ricca e agiata per il Dr. Mike, umile e povera per Miriam, che studiava grazie alle borse di studio. Quando Becky inizia a soffrire di forti mal di pancia, Michaela \u00e8 convinta che si tratti di un blocco intestinale, mentre Miriam la dissuade e diagnostica una semplice gastrite che inizia a curare con dello sciroppo. Tuttavia, pochi giorni dopo, la ragazza sta di nuovo male e Michaela cerca di convincere Miriam che si tratta di un'occlusione che va operata al pi\u00f9 presto. Miriam coglie l'occasione per gettare fango addosso all'amica, accusandola di essere gelosa e di invidiare la sua posizione, e di voler primeggiare a tutti i costi come quando erano a scuola. In realt\u00e0 \u00e8 Miriam ad essere invidiosa, perch\u00e9 non \u00e8 vero che esercita la professione ad alti livelli, anzi il marito, sposandola, l'aveva obbligata ad abbandonare la medicina. Le due riescono ad eseguire insieme l'intervento per salvare la vita di Becky, cos\u00ec Miriam torner\u00e0 a casa pi\u00f9 consapevole delle proprie capacit\u00e0.\nIntanto Dorothy acquista alcune macchine per il nuovo \"Gazette\", ma si ritrova un po' in difficolt\u00e0 quando si rende conto di non sapere usare il nuovo torchio. Dopo un po' di tentativi, per\u00f2, la sua attivit\u00e0 inizia a procedere per la strada giusta.\nLa donna dell'anno.\nTrama.\nA Colorado Springs arriva a sorpresa la nonna di Hank, Ilsa Lawsenstrom, alla quale lui ha sempre raccontato di essere il sarto di Colorado Springs e di essere sposato con Myra, nonch\u00e9 il padre di Samantha. La donna, che ha origini norvegesi, lo chiama Hans e si manifesta subito essere l'unica persona alla quale Hank tenga davvero. Cos\u00ec, per non deluderla, lui chiede a Myra di aiutarlo e di fingere di essere sua moglie. Nonostante le iniziali resistenze di Horace, la commedia viene inscenata fin dal principio ed Hank prende il posto del \"vero\" marito di Myra al telegrafo, spiegando alla nonna che ora lavora l\u00ec, e inizia a passeggiare con lei e Samantha al posto di Horace.\nInsieme ad Ilsa, in citt\u00e0 arriva anche Beatrice Cartwright, un'esaminatrice incaricata di intervistare le donne candidate per diventare \"Donna dell'anno dei territori del Colorado\". Ovviamente la candidata \u00e8 Michaela, che prende subito sul serio la sua posizione e invita Beatrice a stare a casa sua mentre girer\u00e0 in paese per farsi raccontare dai cittadini che tipo di donna il dottore sia. Beatrice intervista proprio tutti, rendendosi subito conto che la presenza di Michaela ha salvato la vita di molte persone (per le sue doti mediche), ma l'ha anche cambiata: \u00e8 diventata una moglie, una madre, un'amica, una consigliera. La nonna di Hank, per\u00f2, inizia ad accusare degli svenimenti che il Dr. Mike non riesce bene a spiegarsi e, Michaela quando chiede a Hank di fidarsi delle sue cure nonostante non abbia ancora capito cosa affligga Ilsa, lui l'accusa di rischiare la vita di sua nonna per non ammettere di non saper diagnosticare alcuna malattia, il tutto davanti a Beatrice. Anche se all'inizio Michaela non vuole ammetterlo, si rende conto che Hank ha ragione e capisce di aver sottovalutato la necessit\u00e0 di chiedere consiglio a un esperto per non mostrare una debolezza agli occhi di Beatrice e non perdere il premio di \"donna dell'anno\" a cui tutti i suoi cari tengono.\nHorace pazienta finch\u00e9 riesce, ma poi sbotta quando vede Hank in camera sua con Myra mentre parlano della nonna Ilsa. Dopo averlo cacciato anche dal telegrafo, gli fa capire che se vuole davvero bene a sua nonna dovrebbe dirle la verit\u00e0 e ammettere i suoi errori. Hank gli d\u00e0 ascolto e racconta tutto a Ilsa, spiegandole che in realt\u00e0 lui \u00e8 il proprietario del saloon e non \u00e8 sposato con Myra, ma nonostante ci\u00f2 ha un figlio, Zach, che \u00e8 un artista e frequenta una scuola speciale. La nonna Ilsa capisce la posizione del nipote e accetta la verit\u00e0 senza pregiudizi, vedendosi poi regalare da Hank un disegno di Zach che potr\u00e0 portare con s\u00e9 in Norvegia. Michaela ammette di aver sbagliato davanti alla nonna e a Beatrice, e invita Ilsa ad andare a fare una visita da uno specialista con il quale si \u00e8 messa in contatto e che le ha spiegato come far diminuire gli svenimenti. Beatrice apprezza il gesto di Michaela e le conferma che candider\u00e0 lei come \"donna dell'anno\": al contrario di quanto pensa Michaela, convinta di non esserne all'altezza, non ci sono altre donne che lavorano, si curano della famiglia, degli amici e della comunit\u00e0 come fa lei.\nL'episodio \u00e8 dedicato alla memoria dello sceneggiatore, Paul Stubenrauch.\nL'ultima chance.\nTrama.\nSully \u00e8 preoccupato perch\u00e9 per tanto tempo ha ignorato la richiesta dello stato di gestire la riserva in modo pi\u00f9 politicizzato, ossia facendo convertire gli indiani, vestendoli da bianchi, costruendo case e chiese. Quando il sovrintendente Hazen arriva alla riserva di Palmer Creek, trova molte lacune nel lavoro di Sully e gli fa notare che se non cambier\u00e0 metodo potrebbe arrivare a decidere di sospenderlo dall'incarico e trovare qualcun altro. Quando scoppia una lite fra Nube che corre e il pony \"Due lance\", \u00e8 proprio l'amico di Sully ad avere la peggio e a venire accoltellato. Il guerriero viene isolato per evitare altri guai, ma Sully ha l'occasione per fare capire a Hazen che la vera cosa di cui hanno bisogno alla riserva \u00e8 una guarnigione pi\u00f9 affidabile e che faccia rispettare meglio le regole per limitare gli scontri fra trib\u00f9 nemiche. Nube che corre viene portato immediatamente da Michaela, che deve fare una trasfusione d'urgenza: ancora una volta, come nel caso di Loren, \u00e8 Sully a fornire il suo sangue e a salvare l'amico indiano da una morte per dissanguamento.\nIntanto, in paese, Emma viene picchiata da un cliente del saloon e viene portata alla clinica da Matthew, che la invita ancora una volta a lasciare il lavoro da Hank. Il ragazzo le rivela di amarla e la implora di smettere di prostituirsi. Emma, vista la violenza subita, decide di dargli ascolto e lascia Hank. Matthew e Brian l'aiutano a trovare un lavoro come sarta da Loren: i due divideranno i profitti a met\u00e0 ed Emma cucir\u00e0 vestiti per le donne di Colorado Springs.\nHazen comunica a Sully che avr\u00e0 la sua nuova guarnigione e capisce che lui \u00e8 un amico per gli indiani della riserva, ma lo invita a non farsi abbindolare troppo e a comportarsi da capo per le trib\u00f9, perch\u00e9 \u00e8 lui che d\u00e0 gli ordini e lui che ha il potere di dettare legge. Cos\u00ec, quando Sully prova a liberare di nuovo \"Due lance\", lo invita a calmarsi e ad evitare altre liti, se vuole rimanere nella riserva. Tuttavia \"Due lance\" si lascia andare di nuovo a comportamenti violenti, cos\u00ec Sully lo fa portare via da Palmer Creek.\nIntanto Emma continua a stare male e ad avere perdite e, dopo una visita approfondita, Michaela scopre che la ragazza ha un tumore all'utero che fortunatamente \u00e8 ancora in uno stadio precoce. In un primo momento Emma non vorrebbe farsi operare, perch\u00e9 sa quanto Matthew desideri avere una famiglia e dei bambini, e il Dr. Mike sar\u00e0 costretta a toglierle l'utero per salvarla; ma lo sceriffo la spinge a fidarsi di Michaela e cos\u00ec Emma accetta l'operazione. Dopo averla subita riesce finalmente a confessare il suo amore a Matthew.\nMentre anche Nube che corre si riprende, Michaela si rende conto che finch\u00e9 sar\u00e0 incinta sar\u00e0 difficile continuare a lavorare alla clinica, perch\u00e9 sar\u00e0 sempre pi\u00f9 pesante per lei e per il bambino.\nLa nuova guarnigione arriva alla riserva ed \u00e8 capitanata dal Sergente O'Connor, che lascia subito intendere che la disciplina d'ora in poi sar\u00e0 rispettata, forse fin troppo.\nPaura!\nTrama.\nIn citt\u00e0 arriva la gentile pittrice Isabelle Maynard, che fa subito amicizia con Brian, al quale fa delle lezioni di disegno. La donna, molto bella e raffinata, intriga subito gli uomini di Colorado Springs, ma \u00e8 in particolare Preston a subire il suo fascino. I due iniziano a fare delle passeggiate, dei picnic e parlano delle loro citt\u00e0 di origine e dell'hotel che Preston vuole costruire fuori citt\u00e0. Intanto, per\u00f2, Michaela viene a sapere che Isabelle ha dei problemi con le mani e in seguito nota che non toglie mai i guanti. In un momento di crisi, Isabelle si sfila un guanto per verificare lo stato di alcuni eritemi sulla pelle, e Michaela si rende conto che deve avere qualcosa di grave. Cos\u00ec, consultando dei libri di medicina, scopre che Isabelle ha la lebbra. Parlandone con lei, Isabelle la invita a mantenere il riserbo e le chiede di consultare dei testi medici aggiornati: la lebbra non \u00e8 contagiosa se non con un contatto fisico costante, e bisogna sfatare il mito che essa si trasmetta solo per via aerea. Per alcuni giorni le cose vanno bene, ma quando Horace riceve un telegramma dalla famiglia di Isabelle che la esorta a tornare a casa per essere isolata, Grace ricorda di aver visto un libro che parlava della lebbra nella clinica del Dr. Mike, e cos\u00ec tutti capiscono che Isabelle \u00e8 malata di lebbra.\nIl panico si diffonde in citt\u00e0 e tutti chiedono che la donna parta immediatamente. Quando Preston scopre la verit\u00e0, abbandona immediatamente il corteggiamento di Isabelle e la allontana proprio come tutti gli altri. Persino Sully \u00e8 preoccupato e si documenta con i testi medici di Michaela, scoprendo che non si conoscono gli effetti della malattia su bambini non ancora nati, cos\u00ec esorta la moglie a non curare Isabelle. Michaela, come sempre testarda, cerca di convincere gli abitanti a lasciare che sia la donna a decidere se vuole partire o no e decide di curarla. L'unico che sembra ancora interessato a lei \u00e8 Brian, che non solo le fa visita, ma arriva addirittura a toccarle la mano per farle capire che non ha paura di lei. Anche se Michaela prova a convincere Isabelle a restare, quando la donna si rende conto che persino Michaela sar\u00e0 vista come un pericolo dalla cittadinanza perch\u00e9 vuole curare la sua malattia, decide di partire. Michaela fa un altro discorso a Loren, Grace e Myra, facendo capire a tutti che hanno sbagliato a trattarla cos\u00ec e anche Sully si rende conto che non hanno avuto alcuna piet\u00e0 per una donna che voleva solo poter vivere la sua vita.\nUn solo popolo.\nTrama.\nI nuovi soldati alla riserva, capitanati dal Sergente O'Connor, pretendono che tutti gli indiani lavorino per costruire le nuove case. Nube che Corre cerca di far parlare le trib\u00f9 tra di loro, ma \u00e8 ancora difficile per i popoli andare d'accordo perch\u00e9 i vecchi asti non permettono la pace e la serenit\u00e0. Quando i soldati agiscono di forza per spingerli a lavorare, alcuni indiani si ribellano. Un soldato ne insegue uno che sta scappando e mentre lottano parte un colpo del suo fucile che lo colpisce al ventre. L'unico a vedere ci\u00f2 che accade \u00e8 Nube che Corre, che cerca di convincere l'indiano coinvolto a non fuggire, ma senza successo. Quando i soldati vogliono sapere chi \u00e8 stato, Nube che Corre confessa di essere stato lui a sparare. Mentre il soldato viene curato da Michaela, Nube che corre viene messo in isolamento. Sully, che \u00e8 ancora al comando della riserva, obbliga O'Connor ad obbedire e chiede ai suoi capi di fare s\u00ec che gli indiani possano fare giustizia da soli, con un processo regolare. Nube che corre si ostina a dichiararsi colpevole, ma Sully \u00e8 convinto che stia mentendo per coprire qualcuno. In questo modo l'indiano fa s\u00ec che le trib\u00f9 si parlino e si rendano conto che lui \u00e8 un uomo d'onore, un uomo di pace. Quando il soldato ferito muore, O'Connor chiede ed ottiene dai generali il permesso di prendere il comando alla riserva e viene dichiarato addirittura lo stato di guerra. Grazie a ci\u00f2, O'Connor ottiene che venga fatto un processo \"bianco\" e viene convocato un giudice da Matthew. Durante le deposizioni, Nube che corre ammette ancora una volta di avere sparato, poi finalmente rivela a Sully il suo intento: mettere la pace fra i popoli indiani, cos\u00ec come gli hanno indicato gli Spiriti.\nIntanto Dorothy ha deciso di scrivere un editoriale per spiegare ai cittadini la sua versione del processo in modo obiettivo e imparziale, ma Preston la dissuade dal pubblicarlo se non vuole perdere i suoi finanziamenti per il \"Gazette\". Dorothy decide in modo equo e fa uscire comunque la copia del giornale, di modo che tutti possano leggerla e farsi un'opinione. La donna dissuade anche Preston dal mandarla in bancarotta, perch\u00e9 troverebbe comunque il modo di aprire un altro giornale, vista la sua tenacia.\nSully ragiona e trova il modo di salvare l'amico: avendo l'esercito dichiarato lo stato di guerra, tutte le vittime nemiche sarebbero definite come \"vittime di guerra\", e non come omicidi. Cos\u00ec deve valere anche al contrario e ogni soldato morto durante scontri con indiani, dovrebbe essere dichiarato \"vittima di guerra\". Con questa spiegazione, Sully convince il giudice a ritirare le accuse contro Nube che corre, per non dover essere la persona che porter\u00e0 sul banco degli imputati anche i soldati americani che hanno ucciso degli indiani.\nQuando il giudice rilascia Nube che corre, alla riserva tornano finalmente la pace e la serenit\u00e0 e le trib\u00f9 sono finalmente pronte a convivere.\nUn bimbo in arrivo (prima parte).\nTrama.\nMancano due settimane al parto di Michaela e arrivano da Boston la madre Elizabeth e le sorelle Rebecca e Marjorie. Quest'ultima ha superato la depressione dovuta al divorzio ed \u00e8 entrata nel movimento femminista per il voto alle donne, ritrovando il coraggio e il desiderio di vivere. Insieme a loro arriva anche il Dr. Andrew Cook, neolaureato di Harvard e promettente anche se inesperto medico, il cui compito a detta di Elizabeth sar\u00e0 assistere Michaela durante il parto. Il Dr. Mike \u00e8 preoccupata che durante il parto possa succedere qualcosa di brutto, ma Sully la rassicura. Viene anche organizzata una festa per il bambino, durante la quale Michaela riceve diversi regali dalle amiche. Emma, intanto, inizia a lavorare da Loren come sarta, ma a causa del suo passato di prostituta nessuna donna vuole comprare vestiti da lei. Brian, invece, propone a Dorothy di scrivere una storia sulla nascita della figlia del Dr. Mike e di farle da assistente al \"Gazette\". Dorothy gli confessa che non pu\u00f2 permettersi di pagarlo, ma Brian si dice disposto a collaborare con lei anche se sar\u00e0 solo per divertimento. Preston nel frattempo organizza una festa per l'inizio della costruzione del suo hotel, lo \"Springs Chateau\", ma durante i festeggiamenti Horace inizia ad esternare ad alta voce le sue lamentele nei confronti del banchiere e della vita che conduce la moglie, che lavora per lui. Horace accusa Preston di essere un ladro, e mette in forte imbarazzo Myra. Hank gli chiede di lasciarla stare e lo scontro fra i due degenera in rissa che porter\u00e0 i due coniugi a chiedersi se non sia il momento di discutere dei loro problemi. Intanto alla riserva il sergente O' Connor ottiene il permesso di spostare gli Cheyenne e gli Arapaho dalla riserva, in quanto in conflitto con gli Utah e i Pony. Sully, tuttavia, cerca di opporsi, in quanto ormai le trib\u00f9 avevano trovato il modo di coabitare pacificamente, e ottiene una sospensione del provvedimento dal suo superiore Hazen. Quando raggiunge o' Connor e gli indiani, in viaggio per il trasferimento, il sergente non vuole eseguire l'ordine, combatte con Sully e lo ferisce. Gli indiani ne approfittano per scappare e Nube che Corre va a cercare l'aiuto di Michaela. La donna, intanto, \u00e8 preoccupata perch\u00e9 Sully non torna da diverse ore. Dalla riserva giungono notizie della fuga degli indiani e del ferimento di Sully, cos\u00ec la citt\u00e0 organizza una squadra di ricerca. Ma \u00e8 nella notte che Nube che Corre va a cercare il Dr. Mike per portarla da Sully, che ha urgente bisogno delle sue cure...\nUn bimbo in arrivo (seconda parte).\nTrama.\nMichaela giunge da Sully con Nube che Corre, pronta a curargli le ferite. Il sergente O' Connor li trova, cattura Nube che Corre e lo porta alla nuova riserva, anche se Sully promette che la storia non finir\u00e0 cos\u00ec. I due per\u00f2 non possono opporsi e devono tornare in paese senza l'indiano. In citt\u00e0 tutte le donne sono preoccupate per la sparizione di Michaela, che ha lasciato un messaggio molto laconico in cui si limitava a dire che andava a cercare Sully. Viene cos\u00ec organizzata una nuova squadra di ricerca, condotta dalle donne e composta da Dorothy, Grace, Myra, Marjorie e Rebecca. Horace non vorrebbe che la moglie partisse, ma Myra dice che deve farlo per aiutare il Dr. Mike. Durante la loro assenza, Horace si ammala di calcoli e Andrew lo deve operare, vincendo la paura per la sua prima operazione da solo, durante la quale viene assistito mirabilmente da Colleen, con la quale sta nascendo una tenera amicizia.\nIntanto nei boschi Michaela stecca in qualche modo la gamba di Sully, ma proprio mentre stanno tornando in citt\u00e0 inizia il suo travaglio. Anche se in un primo momento i due pensano di tornare, a Michaela si rompono le acque e si trova costretta a partorire nel bosco, assistita solamente dal marito. Sully all'inizio \u00e8 bloccato dalla paura, ma alla fine riesce a far nascere una bellissima bambina. Le squadre di ricerca tornano in citt\u00e0 senza aver trovato nessuno e Myra si precipita da Horace, il quale le dice di essersi sentito solo al mondo mentre stava male e di avere questa sensazione ormai da molti mesi.\nAnche Sully e Michaela rientrano e, per la gioia di tutti, presentano ai cittadini e alla loro famiglia la bambina, che hanno deciso di chiamare Katie. La bambina viene portata a casa e i suoi fratelli Matthew, Colleen e Brian si dimostrano subito molto teneri nei suoi confronti. Colleen, parlando anche a nome dei fratelli, chiama Sully \"pap\u00e0\" e lo rende cos\u00ec molto orgoglioso.\nHorace torna a casa dopo l'operazione, ma non riesce pi\u00f9 a comunicare con la moglie; Myra pensa che un periodo di separazione far\u00e0 loro bene e decide di partire per far visita a sua sorella a St. Louis. Emma e Matthew, invece, decidono di non affrettare troppo le cose fra loro e aspettare a sposarsi. Hank e Jake non sono molto contenti che Preston apra un hotel, cos\u00ec, su suggerimento di Marjorie, decidono di mettersi in affari e aprirne uno anche loro. Loren, invece, regala a Dorothy un'insegna per il giornale, che lei in quel momento desiderava ma non poteva permettersi. Brian si vede pubblicata la sua storia sulla nascita della sorella. Infine Sully comincia a scrivere al suo superiore per ottenere il ritorno di Nube che Corre alla riserva di Palmer Creek, ma O'Connor gli comunica che \u00e8 stato licenziato."}
{"id": "2805610", "revid": "297802", "url": "https://it.wikipedia.org/wiki?curid=2805610", "title": "Ha!-Ha!-Ha!", "text": ""}
{"id": "2805611", "revid": "1543377", "url": "https://it.wikipedia.org/wiki?curid=2805611", "title": "Istituto regionale ville venete", "text": "L'Istituto regionale ville venete (IRVV) \u00e8 un ente istituito per la salvaguardia del patrimonio artistico delle ville venete.\nStoria.\nA partire dal secondo dopoguerra, alcuni intellettuali (come Giuseppe Mazzotti e Giovanni Comisso) e alcune mostre risensibilizzarono stato e enti nei confronti del problema della tutela delle ville venete, cadute in profonda decadenza a partire dalla fine del XVIII secolo.\nDa qui nacquero le prime iniziative di privati cittadini, volte alla valorizzazione e al restauro, finch\u00e9, il 6 marzo 1958, si arriv\u00f2 alla fondazione dell'Ente per le ville venete, rimasto in vita fino al 1978, anno della scadenza naturale del consorzio.\nDall'Ente, nel 1979, ebbe vita l'Istituto regionale ville venete, attivo da allora e promotore di iniziative economiche e culturali legate alle oltre quattromila ville presenti sul territorio di Veneto e Friuli.\nGrazie alla loro valorizzazione, molte delle ville venete sono divenute motivo di attrazione turistica."}
{"id": "2805613", "revid": "709565", "url": "https://it.wikipedia.org/wiki?curid=2805613", "title": "Quattro allegorie", "text": "Le Quattro allegorie sono una serie di quattro tavolette dipinte a olio (32x22 cm ciascuna) di Giovanni Bellini, databili al 1490 circa e conservate nelle Gallerie dell'Accademia di Venezia. Raffigurano la Perseveranza, la Menzogna, la Fortuna e la Prudenza.\nStoria.\nLe quattro tavolette decoravano anticamente un mobiletto da toeletta di noce, dotato anche di specchiera e rastrelliera appendi-abiti, del pittore Vincenzo Catena. Costui, facendo testamento nel 1530, lasci\u00f2 questo \"restello di nogera con zerte figurete de miser Zuan Belino\" ad Antonio Marsili. La diffusione di questi mobiletti a fine del XV secolo era cos\u00ec ampia che un decreto del Senato veneziano del 1489 ne aveva limitato la fabbricazione e non era raro che la loro decorazione comprendesse raffigurazioni simboliche a carattere moraleggiante.\nDescrizione e stile.\nLe tavolette sono una produzione insolita nel catalogo di Bellini, accostate talvolta per il soggetto all'\"Allegoria sacra\" degli Uffizi.\nLa \"Perseveranza\" mostra un guerriero virtuoso a cui Bacco, su un carro trainato da putti, offre della frutta. Talvolta la tavola \u00e8 letta anche come allegoria della \"Lussuria\".\nLa \"Fortuna\" o \"Incostanza\", mostra una donna su un'instabile imbarcazione circondata da putti, che regge una sfera.\nLa \"Prudenza\" mostra una donna nuda che addita uno specchio, letta anche come \"Vanitas\", che invita lo spettatore a rimirarsi e riflettere su s\u00e9 stesso e la vanit\u00e0 delle cose terrene.\nLa \"Menzogna\" o \"Falsit\u00e0\" mostra un uomo (di solito \u00e8 per\u00f2 raffigurata come un essere femminile) che esce da una conchiglia, simbolo della tortuosit\u00e0 dei mezzi menzogneri. Esso, armato di serpente, simbolo di calunnia con la sua lingua biforcuta, si avventa su quello che sembra un eremita, avviato sulla via della sapienza sopra un piedistallo, dove si trova anche la firma dell'artista. Questa figura \u00e8 stata letta anche come \"Virtus Sapientia\", con la conchiglia vista come un simbolo positivo di generatrice.\nI dipinti sono caratterizzati da una saturazione luminosa che le unifica stilisticamente, nonostante le diverse ambientazioni, e da una raffinatissima cultura iconografica, che testimonia il carattere filosofico e umanistico del Rinascimento veneziano."}
{"id": "2805619", "revid": "695564", "url": "https://it.wikipedia.org/wiki?curid=2805619", "title": "Carla Etude/Fanfare/Chloe", "text": ""}
{"id": "2805620", "revid": "82093253", "url": "https://it.wikipedia.org/wiki?curid=2805620", "title": "Sauvolle de la Villantry", "text": "Biografia.\nFiglio di un aristocratico guascone discendente di un figlio illegittimo di Gastone di Foix, entr\u00f2 giovanissimo nei moschettieri e nel 1694 divenne tenente di un reggimento di stanza a Qu\u00e9bec, in Nuova Francia. Nel 1699 divenne socio e amico di Edmond-Arthur Tulle de Pithiviers en Beauce de Saint-Grimouald, un aristocratico avventuriero francese che era al seguito dei fratelli Pierre Le Moyne d'Iberville e Jean-Baptiste Le Moyne de Bienville, esploratori della regione dei Grandi Laghi e del Mississippi; grazie a questa amicizia e Sauvolle de Villantry decise di aggregarsi alla loro spedizione. \nRisal\u00ec il Missouri e il Mississippi insieme ad i due fratelli Iberville e Bienville e il 2 maggio 1699 divenne comandante di Fort Maurepas, e successivamente governatore della Louisiana francese, fino alla morte avvenuta nel 1702 a causa di un attacco cardiaco."}
{"id": "2805621", "revid": "767487", "url": "https://it.wikipedia.org/wiki?curid=2805621", "title": "Steve Chalmers", "text": "Carriera.\nClub.\nIn carriera ha militato per tredici stagioni nel Celtic; con la maglia dei \"Bhoys\" ha vinto sei titoli nazionali, quattro coppe di Scozia, cinque Coppe di Lega ed una Coppa dei Campioni.\n\u00c8 ricordato per aver segnato il gol vincente nella finale di Coppa dei Campioni 1966-1967 vinta contro l', partita per la quale la squadra del Celtic fu soprannominata \"Lisbon Lions\".\nChalmers \u00e8 altres\u00ec il quarto cannoniere di sempre nella storia dei biancoverdi con 231 reti realizzate, dietro a McGrory, Lennox e Larsson.\nNazionale.\nHa debuttato in nazionale scozzese il 3 ottobre 1964, in una partita del Torneo Interbritannico persa 3-2 in casa del . In questa occasione ha anche segnato il suo primo gol internazionale. L'ultima partita da lui giocata \u00e8 datata 16 novembre 1966, vittoria per 2-1 ai danni dell', partita valida per la qualificazione al ."}
{"id": "2805622", "revid": "767487", "url": "https://it.wikipedia.org/wiki?curid=2805622", "title": "Los Lunnis con Mar\u00eda Isabel", "text": "Los Lunnis con Mar\u00eda Isabel \u00e8 il quinto album in studio di Mar\u00eda Isabel, pubblicato il 10 novembre 2009.\nIl disco.\nContiene 14 nuovi brani, e sono tratti dal programma tv per bambini che lei conduce (\"Los Lunnis\"). Il primo singolo estratto da questo album \u00e8 \"Cosquillitas\", seguito poi da \"Toc Toc (Shop, Shop)\"."}
{"id": "2805625", "revid": "1340213", "url": "https://it.wikipedia.org/wiki?curid=2805625", "title": "Walker", "text": ""}
{"id": "2805627", "revid": "288300", "url": "https://it.wikipedia.org/wiki?curid=2805627", "title": "Bent Ren\u00e9 Christensen", "text": ""}
{"id": "2805628", "revid": "287204", "url": "https://it.wikipedia.org/wiki?curid=2805628", "title": "Bent Christensen Arensoe", "text": ""}
{"id": "2805629", "revid": "288300", "url": "https://it.wikipedia.org/wiki?curid=2805629", "title": "Kasper B\u00f8gelund Nielsen", "text": ""}
{"id": "2805630", "revid": "288300", "url": "https://it.wikipedia.org/wiki?curid=2805630", "title": "Kasper Bogelund Nielsen", "text": ""}
{"id": "2805631", "revid": "355597", "url": "https://it.wikipedia.org/wiki?curid=2805631", "title": "Stevie Chalmers", "text": ""}
{"id": "2805632", "revid": "287204", "url": "https://it.wikipedia.org/wiki?curid=2805632", "title": "Kasper Bogelund", "text": ""}
{"id": "2805634", "revid": "203463", "url": "https://it.wikipedia.org/wiki?curid=2805634", "title": "Nenad Petrovi\u0107", "text": "Attivit\u00e0.\nHa composto circa 700 problemi di scacchi di tutti i generi, diretti in due, tre e pi\u00f9 mosse, inversi e bizzarrie. Ha ricevuto circa 200 premiazioni, tra cui 60 primi premi. \u00c8 stato presidente della PCCC (\"Permanent Commission of Chess Composition\", sezione della FIDE per la composizione di problemi e studi) dal 1957 al 1964, e in seguito presidente onorario a vita. Nel 1958 ha organizzato a Pirano il primo congresso problemistico mondiale.\nHa diretto la rivista jugoslava \"Problem\" dalla fondazione (1951) fino alla morte, ed \u00e8 stato il principale promotore e redattore di tredici edizioni degli Album FIDE, contenenti le migliori composizioni del periodo 1914-1982. La rivista \"Problem\" ha pubblicato una raccolta di 132 suoi problemi.\nPetrovi\u0107 si \u00e8 occupato anche della realizzazione di \"task\". Nel 1964 \u00e8 riuscito a costruire una posizione legale nella quale il bianco pu\u00f2 fare 218 diverse mosse. Nel 1969 compose un \"task\" di matto in 271 mosse, il problema diretto pi\u00f9 lungo con una posizione iniziale legale. Per i suoi risultati in questo campo, \u00e8 stato chiamato \u00ab the man of tasks \u00bb.\nNel 1948 ha tentato di valutare il numero di diverse partite di scacchi teoricamente possibili, arrivando alla cifra iperbolica di 1010800. Per dare un'idea dell'enormit\u00e0 di questo numero, \u00e8 stato valutato in \"solo\" 1079 il numero totale di elettroni, protoni e neutroni dell'universo osservabile. Ha anche valutato in 1032 il numero di posizioni legali costruibili.\nDi professione Petrovi\u0107 era un ingegnere civile, specialista nella costruzione di ponti."}
{"id": "2805637", "revid": "1971044", "url": "https://it.wikipedia.org/wiki?curid=2805637", "title": "Universit\u00e0 Nazionale di Taiwan", "text": "L'Universit\u00e0 Nazionale di Taiwan (; sigla NTU dal nome inglese \"National Taiwan University\") \u00e8 un'universit\u00e0 statale mista con sede nella citt\u00e0 di Taipei, a Taiwan. Conosciuta colloquialmente come Taida (\u53f0\u5927), ha un campus principale situato nel distretto di Daan della capitale, e altri sei campus sparsi per tutta l'isola, per un'area totale complessiva di 345.830.000m\u00b2. L'universit\u00e0 consiste di 11 college (facolt\u00e0), 54 dipartimenti (corsi di laurea), 96 istituti specialistici (corsi di laurea specialistica) e quattro laboratori o centri di ricerca.\nLa Taida fu fondata nel 1928 dai giapponesi, con il nome di \"Universit\u00e0 Imperiale di Taihoku\", durante la dominazione del Giappone su Taiwan. Dopo la seconda guerra mondiale e la restituzione giapponese dei territori, la Repubblica di Cina (localizzata allora ancora nella Cina continentale) si assunse l'amministrazione dell'universit\u00e0 e, il 15 novembre 1945, la riorganizz\u00f2 sotto il nome di Universit\u00e0 Nazionale di Taiwan.\nLa Taida ha forti legami con l'Academia Sinica ed ammette gli studenti esclusivamente in base al merito, senza distinzioni di razza, reddito o sesso. Il rapporto tra studenti di sesso femminile e maschile \u00e8 dello 0.9:1.\nDalla Taida si sono laureati molti personaggi che sono poi arrivati ad avere grande peso nazionale ed internazionale, non solo in campo politico e governativo, ma soprattutto scientifico. Il Premio Nobel Lee Yuan-tseh (Premio Nobel per la chimica, 1986), primo taiwanese ad essere insignito di tale premio, frequent\u00f2 a suo tempo la Taida.\nStoria.\nIl primo rettore dell'universit\u00e0 fu Hiroshi Shidehara. La Taihoku Imperial University fu fondata inizialmente lo con le facolt\u00e0 di arti liberali e legge, e di scienze ed agricoltura, con un numero originario di 60 studenti per lo pi\u00f9 di origini giapponesi. Nel 1936 e 1943 furono aggiunte, rispettivamente, le facolt\u00e0 di medicina e di ingegneria. Solo dopo la seconda guerra mondiale, quando la gestione dell'universit\u00e0 pass\u00f2 alla Repubblica di Cina, essa fu riorganizzata come istituzione per parlanti cinesi, e Lo Tsung-lo fu scelto come suo rettore.\nAl giorno d'oggi, la Universit\u00e0 Nazionale di Taiwan \u00e8 frequentata da una media di 30.000, divisi tra le varie facolt\u00e0, dipartimenti, lauree specialistiche, master e dottorati. Nel 1998 l'universit\u00e0 fu dotata di una nuova biblioteca, che contiene pi\u00f9 di tre milioni di volumi. Nel 2010 l'istituzione verr\u00e0 fusa con la National Taipei University of Education, il pi\u00f9 antico centro di istruzione universitaria dell'isola.\nEmblema universitario.\nL'emblema universitario, formato da uno sfondo blu e bianco sul quale spicca l'immagine di una nuvola temporalesca e la figura di un fiore di prugno, sta a simboleggiare l'ideale spiritualista della nazione e le sue tradizioni culturali, come anche delle diverse etnie di tutti gli studenti e gli impiegati della comunit\u00e0 universitaria.\nAccademia.\nLa Taida offre corsi di laurea di primo e secondo livello, master e dottorati in diverse discipline.\nAgli studenti \u00e8 data la possibilit\u00e0 di organizzare dei curriculum personalizzati, con corsi da scegliere secondo l'interesse in ognuna delle facolt\u00e0 disponibili. Ogni corso di laurea, tuttavia, presenta delle materie obbligatorie da superare per ottenere la laurea. Durante l'iscrizione alla facolt\u00e0, lo studente deve dichiarare il corso di laurea nel quale preferisce laurearsi. Alcuni corsi di laurea sono pi\u00f9 competitivi, e richiedono un punteggio nazionale pi\u00f9 alto per accedere.\nTradizionalmente, le facolt\u00e0 di medicina, ingegneria elettrica e legge sono le pi\u00f9 selettive. Inoltre, mentre la maggior parte dei corsi di laurea hanno una durata di quattro anni, quello in medicina ha una durata di sette anni.\nLa Taida richiede agli studenti che vogliono iscriversi di presentare un curriculum, il quale attesti la loro conoscenza della lingua cinese, un inglese di livello base, pratica nell'educazione fisica e servizio pubblico. La facolt\u00e0 di medicina, inoltre, impone ai propri studenti di frequentare corsi di filosofia e sociologia, oltre che seminari di etica e tanatologia. L'addestramento militare non \u00e8 pi\u00f9 obbligatorio per gli individui di sesso maschile, tuttavia diviene prerequisito indispensabile se lo studente ha intenzione di diventare un ufficiale durante il servizio militare, che invece \u00e8 ancora obbligatorio.\nOrganizzazione.\nA capo dell'universit\u00e0 vi \u00e8 un rettore, al quale devono fare riferimento i presidi delle facolt\u00e0 ed i direttori dei corsi di laurea, o dipartimenti. Gli studenti, inoltre, eleggono ogni anno i propri rappresentanti, che sono tenuti a presenziare durante le riunioni amministrative.\nLe facolt\u00e0 della Taida sono:\nLa Taida offre anche un programma di studio della lingua cinese per stranieri (\"International Chinese Language Program\", ICLP), avviato dalla Stanford University.\nGMBA (master in business administration globale).\nSebbene le classi di tale master siano tenute in lingua inglese, il programma consta di una parte di studenti stranieri ed una parte locali. Gli studenti si trovano a lavorare in pratiche di consulenza, ed hanno la possibilit\u00e0 di associarsi a prestigiose scuole commerciali, quali la Wharton Business School. I corsi includono gestione della distribuzione, modalit\u00e0 di organizzazione, gestione finanziaria, economia manageriale, gestione delle informazioni e contabilit\u00e0 manageriale.\nCampus.\nL'universit\u00e0 consta di sei campus all'interno della regione di Taipei (oltre che nella citt\u00e0, anche nella contea) e due campus ulteriori nella Contea di Nantou. Oltre agli edifici studenteschi, fanno parte dell'istituzione anche fattorie, tratti di foresta ed ospedali, utilizzati a scopo di studio e di ricerca.\nIl campus principale \u00e8 situato nel distretto Da'an di Taipei, vicino a Gongguan, zona storica di sedi universitarie ed edifici amministrativi. Eccezioni sono la facolt\u00e0 di legge, di scienze sociali e di medicina, localizzate vicino all'edificio presidenziale.\nI sei campus sono:\nRettori.\nRettori della Taihoku Imperial University:\nRettori della Universit\u00e0 Nazionale di Taiwan:"}
{"id": "2805645", "revid": "310175", "url": "https://it.wikipedia.org/wiki?curid=2805645", "title": "RAC Tourist Trophy", "text": ""}
{"id": "2805651", "revid": "486946", "url": "https://it.wikipedia.org/wiki?curid=2805651", "title": "Re del W\u00fcrttemberg", "text": ""}
{"id": "2805671", "revid": "117908013", "url": "https://it.wikipedia.org/wiki?curid=2805671", "title": "Giuseppe Bisi", "text": "Biografia.\nFiglio del pittore e plasticatore Tommaso Bisi (Genova 1758 - Milano 2 dicembre 1826). Essenzialmente pittore paesaggista, Giuseppe Bisi deline\u00f2 un proprio modo pittorico in cui la natura \u00e8 osservata semplicemente nella sua quotidianit\u00e0, nonostante l'epoca, in cui l'artista visse la sua giovinezza artistica, evocasse atmosfere pi\u00f9 marcatamente romantiche.\nNel 1829 comp\u00ec un viaggio di studio a Roma che gli forn\u00ec lo spunto per soggetti di paesaggio laziale.\nTornato a Milano vi consolid\u00f2 la sua notoriet\u00e0 ed il successo. Nel 1838 ottenne la cattedra di Pittura del paesaggio, appena istituita all'Accademia di Brera.\nFratello di Michele, fu marito dell'artista Ernesta Legnani, che aveva sposato nel 1811 dalla quale ebbe nove figlie. Anche le figlie Raffaela, Antonietta e Fulvia, e il nipote Luigi furono pittori."}
{"id": "2805677", "revid": "1262220", "url": "https://it.wikipedia.org/wiki?curid=2805677", "title": "Elleniche", "text": "Le Elleniche (, letteralmente: \"Cose riguardanti la Grecia\") sono un'opera storiografica di Senofonte.\nDescrizione.\nI sette libri delle Elleniche trattano gli avvenimenti della storia greca della fine del V secolo a.C. e dell'inizio del IV, iniziando a narrare dal 411 a.C. e finendo con l'anno 362 a.C.\nIl primo libro e parte del secondo concludono la guerra del Peloponneso, da dove era stata interrotta da Tucidide; il resto del libro narra del regime dei Trenta tiranni. Prosegue (libri III-V) descrivendo la guerra di Sparta contro la Persia fino alla pace di Antalcida (386 a.C.). Gli ultimi due libri narrano il declino dell'egemonia spartana e la breve supremazia tebana, conclusasi con la battaglia di Mantinea (362 a.C.).\nLa questione senofontea.\nAlcuni manoscritti recano il titolo di \u201cAggiunte alla storia di Tucidide\u201d; inoltre, l'inizio dell'opera \u00e8 privo di proemio ed ha un insolito incipit brusco, che acquista un senso solo se letto dopo la conclusione della \"Guerra del Peloponneso\" di Tucidide.\nA partire dal secondo libro, invece, lingue, stile ed impostazione sembrano mutare completamente. Alcuni studiosi ritengono quindi che la prima parte sia in realt\u00e0 opera di Tucidide, e che Senofonte abbia continuato il racconto delle vicende belliche laddove il suo predecessore si era fermato.\nIl punto in cui inizierebbe l'opera di Senofonte dovrebbe quindi essere quando gli Ateniesi concludono la pace cogli Spartani (aprile 404 a.C., cio\u00e8 l'inizio del 3\u00ba capitolo del II libro). La questione resta comunque dibattuta."}
{"id": "2805679", "revid": "1305772", "url": "https://it.wikipedia.org/wiki?curid=2805679", "title": "Snecma M53", "text": "Lo Snecma M53 \u00e8 un motore turbofan con postbruciatore sviluppato e prodotto dalla Snecma per il caccia \"multiruolo\" francese Dassault Mirage 2000; il motore \u00e8 stato utilizzato anche per i prototipi Dassault Mirage G e Dassault Mirage 4000, le prime versioni del M53 sono state provate anche sulle ultime versioni del Dassault Mirage F1."}
{"id": "2805680", "revid": "287204", "url": "https://it.wikipedia.org/wiki?curid=2805680", "title": "Banu Asad", "text": "I Banu Asad () (lett. \"Figli del leone\") erano una trib\u00f9 del Najd in et\u00e0 preislamica e nell'epoca in cui ag\u00ec Maometto.\nEssi si proclamavano Arabi Adnaniti ed erano uno dei gruppi tribali pi\u00f9 importanti dell'intera Penisola araba.\nDiffusione.\nFurono particolarmente rispettati dai seguaci della Shi'a, dal momento che furono essi a seppellire il corpo dell'Imam al-Husayn ibn Ali - ucciso nella Battaglia di Kerbela, provvedendo anche all'inumazione della sua famiglia (di cui era scampato il solo suo figlio Ali ibn al-Husayn, detto Zayn al-Abidin, considerato il quarto Imam sciita - e dell'intero suo seguito.\nOggi numerosi membri originari di questa antica trib\u00f9 araba vivono in varie citt\u00e0 irachene, quali Bassora, Najaf, Kufa, Karbala, Nasiriyya, Al-'Amara, al-Kut, Hilla, Diyala, Baghdad. Anche in Libano vivono numerose persone che reclamano di discendere dai B. Asad del Najd, e cos\u00ec pure in Arabia Saudita, Kuwait, Qatar, Yemen, Egitto (in Sinai). Membri che pretendono di discendere dai B. Asad si possono trovare anche in Kh\u016bzest\u0101n, nella citt\u00e0 iraniana di Ahwaz (il cosiddetto Arabistan).\nStoria.\nI Ban\u016b Asad sono stati una trib\u00f9 beduina adnanita che pretendeva di discendere da Ismaele, figlio di Abramo, giunto anch'egli dalla Mesopotamia (moderno Iraq) dalla biblica citt\u00e0 di Ur, nell'Iraq meridionale.\nDa notare che i Ban\u016b Asad ibn Khuwaylid (cui apparteneva la prima moglie di Maometto, Khadija) non hanno nulla a che fare col gruppo assai meno numeroso dei B. Asad del Najd. Tra l'altro i primi non erano una trib\u00f9, bens\u00ec un semplice clan dei Quraysh del Hijaz.\nGenealogia.\nI Banu Asad si dicevano discendenti di Asad b. Khuzaymah b. Mudrika b. Ilyas b. Mudar b. Nizar b. Ma'ad b. Adnan, vantando un comune ascendente che li legava ai B. Quraysh, cui apparteneva Maometto, che avrebbe vissuto 6-7 anni con essi quando era molto piccolo.\nMigrazione in Iraq.\nI B. Asad emigrarono in Mesopotamia (attuale Iraq) nel VII secolo e s'insediarono nella zona di Kufa, tra le sponde del fiume Eufrate e Karbala, ma anche a Bassora e nell'Ahwar, spartendosi quei territori coi Banu Tamim. Gli Asad combatterono dalla parte di \u02bfAl\u012b nella battaglia del Cammello. Molti Compagni del profeta Maometto e dell'Imam \u02bfAl\u012b appartenevano ai B. Asad. Essi sostennero anche il figlio di \u02bfAl\u012b, Husayn nella battaglia di Karbala del 10 Muharram del 61 E./9 o 10 ottobre 680 e numerosi fra essi trovarono la morte in questa epocale scontro tra musulmani di diverso orientamento istituzionale.."}
{"id": "2805683", "revid": "287204", "url": "https://it.wikipedia.org/wiki?curid=2805683", "title": "Nenad Petrovic", "text": ""}
{"id": "2805686", "revid": "30056311", "url": "https://it.wikipedia.org/wiki?curid=2805686", "title": "Millimicron", "text": ""}
{"id": "2805687", "revid": "110157", "url": "https://it.wikipedia.org/wiki?curid=2805687", "title": "What's the Time Mr. Wolf?", "text": "What's The Time Mr. Wolf? \u00e8 l'album di debutto dei Noisettes, pubblicato il 5 febbraio 2007 nel Regno Unito dalla Vertigo Records ed il 17 aprile 2007 negli Stati Uniti dalla Universal Records.\nDall'album sono stati estratti cinque singoli: \"IWE\", \"Scratch Your Name\", \"Don't Give Up\", \"Sister Rosetta (Capture the Spirit)\" e \"The Count of Monte Christo\"."}
{"id": "2805688", "revid": "122993263", "url": "https://it.wikipedia.org/wiki?curid=2805688", "title": "Torneo di Viareggio 1982", "text": "Il Torneo di Viareggio 1982 \u00e8 stata la trentaquattresima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stata la Fiorentina per la sesta volta, prima squadra a raggiungere tale numero di vittorie complessive nella storia della competizione.\nLe 16 squadre partecipanti arrivavano da 6 Paesi differenti e la maggior parte di esse, 10, dall'Italia.\nFormato.\nLe 16 squadre sono organizzate in 4 giorni all'italiana. Le due prime classificate di ogni girone si classificano ai quarti di finale."}
{"id": "2805701", "revid": "1924342", "url": "https://it.wikipedia.org/wiki?curid=2805701", "title": "Wild Young Hearts", "text": "Wild Young Heart \u00e8 il secondo album dei Noisettes, pubblicato il 20 aprile 2009 nel Regno Unito ed il 22 settembre dello stesso anno negli Stati Uniti."}
{"id": "2805702", "revid": "39884", "url": "https://it.wikipedia.org/wiki?curid=2805702", "title": "Ren\u00e9 Gualtier de Varennes et V\u00e9rendrye", "text": ""}
{"id": "2805707", "revid": "339392", "url": "https://it.wikipedia.org/wiki?curid=2805707", "title": "Glicole etilico", "text": ""}
{"id": "2805712", "revid": "181699", "url": "https://it.wikipedia.org/wiki?curid=2805712", "title": "Formula 2 giapponese 1985", "text": "La stagione 1985 della Formula 2 giapponese si corse su 8 gare. Parteciparono 13 differenti team, 20 differenti piloti, 4 differenti telaisti e 3 differenti motori. La serie venne vinta dal pilota nipponico Satoru Nakajima su March 85J-Honda.\nRisultati e classifiche.\nClassifica piloti.\nI punti sono assegnati secondo lo schema seguente:\nContano i 6 migliori risultati.\nSuzuka Championship.\nContano solo i risultati colti sul Circuito di Suzuka. Non vi sono scarti."}
{"id": "2805717", "revid": "834", "url": "https://it.wikipedia.org/wiki?curid=2805717", "title": "Eastford (Connecticut)", "text": ""}
{"id": "2805734", "revid": "767487", "url": "https://it.wikipedia.org/wiki?curid=2805734", "title": "Cacciatori di navi", "text": "Cacciatori di navi \u00e8 un film del 1990 diretto da Folco Quilici, tratto dal suo omonimo romanzo.\nTrama.\nQuattro amici di New York: Paul Haskel, Phillip Asherton, Sergio Di Nardo e Peter Fujko partono alla volta del Brasile per trascorrervi una vacanza di tre settimane dedicata alla pesca nel delta del Rio delle Amazzoni; allo scopo noleggiano un vecchio rimorchiatore, l'Ulysses, comandato da Andrade, un esperto marinaio greco che da molti anni naviga in quelle acque conoscendone i rischi ed i segreti.\nI primi giorni trascorrono serenamente per tutti tranne che per Phillip il quale, oltre ad essere frustrato per la scarsit\u00e0 di pesce pescato, lascia trasparire un certo nervosismo per il lavoro recentemente perduto a causa di un carattere instabile; oltre alla pesca, Andrade illustra ai passeggeri alcune caratteristiche del grande fiume quali la fortissima corrente, capace di staccare intere porzioni di terra creando le cosiddette \"isole flottanti\" che lentamente si dissolvono ma allo stesso tempo risultano assai pericolose per la navigazione, e le insidie nel percorrere le centinaia di canali di cui si compone il delta raccontando la storia di una nave da crociera (l\"'Esmeralda\"), incagliatasi a causa della rottura del timone e ritrovata 75 anni dopo.\nUna sera dalla radio di bordo i cinque ascoltano un messaggio nel quale una compagnia di assicurazioni promette una ricompensa di due milioni di dollari per il recupero della Yemanja, una vecchia goletta abbandonata dall'equipaggio, carica di esplosivo, che sta andando alla deriva; le coordinate approssimative fornite dalla compagnia danno l'imbarcazione vicina alla zona dove essi stanno navigando e, un po' per spirito di avventura ed un po' per il sogno del lauto guadagno, decidono di cambiare rotta e dirigersi verso le acque dove pu\u00f2 trovarsi l'imbarcazione \"fantasma\".\nL'impresa non \u00e8 semplice data la vastit\u00e0 degli spazi e dopo qualche giorno, quando il carburante comincia a scarseggiare, i \"cacciatori\" decidono di rinunciare ma Paul, che versa in difficolt\u00e0 economiche, insiste per continuare la ricerca e, saputo da Andrade che nelle vicinanze (presso l'isola delle Due Palme) si trova il relitto di un cargo affondato con a bordo diversi fusti di nafta nella notte svuota quasi completamente il serbatoio dell'Ulysses impedendo di fatto il ritorno al porto di San Pedro dal quale erano partiti. L'avidit\u00e0 di Paul crea sconcerto negli altri tre amici ma si trovano costretti, loro malgrado, a fare rotta verso la nave affondata.\nPer recuperare i fusti di carburante Paul e Yuji si immergono ma, quando l'operazione \u00e8 ormai terminata, una paratia staccatasi improvvisamente dallo scafo imprigiona quest'ultimo causandone la morte e, dopo un'accesa discussione sull'opportunit\u00e0 di terminare la vacanza e lasciare perdere il sogno di ricchezza, tutti concordano sulla necessit\u00e0 di aiutare la moglie di Yuji dopo la sua morte ed a tal fine continuano a cercare la nave fantasma. Mentre prosegue la ricerca i cacciatori trovano Baika, un giovane indio ferito alla deriva su di una piroga, e Paul, ormai accecato dal desiderio di denaro, vorrebbe evitare di salvarlo ma gli altri lo traggono a bordo e sar\u00e0 proprio lui a salvare la vita a Paul dopo che quest'ultimo \u00e8 stato morso da un serpente caduto a bordo dopo l'urto dell'Ulysses con un'isola flottante.\nLa Yemanja viene finalmente avvistata e, dopo una discussione in cui Andrade rinuncia alla sua parte di denaro in cambio dell'acquisizione della propriet\u00e0 della nave in base alla legge del mare, essa non viene affondata e, dopo avere assicurato la goletta all'Ulysses, iniziano le operazioni di disinnesco degli esplosivi e di affondamento dei detonatori; l'impresa, a causa del caldo e dell'umidit\u00e0 non \u00e8 facile ed \u00e8 subito evidente che essa dovr\u00e0 protrarsi per alcuni giorni ma una notte la gomena si spezza e la Yemanja sparisce.\nLa ricerca ricomincia ma una spaventosa ondata di piena, prevista da Andrade ma non nella sua intensit\u00e0, li travolge ed il capitano e Sergio affogano, a quel punto i superstiti perdono la testa e Phillip abbandona la nave gettandosi in acqua terrorizzato mentre Paul, avvistata la Yemanja che si dirige verso di loro, decide, considerandola ormai una \"maledizione\" per quanto \u00e8 accaduto da quando la caccia \u00e8 iniziata, di scagliarsi con l'Ulysses contro di essa causandone l'esplosione e la conseguente distruzione delle due navi. Phillip, unico sopravvissuto, vaga aggrappato alla polena della Yemanja che galleggia sulle onde tornate calme e viene salvato da Baika nel frattempo tornato da terra a cercarlo."}
{"id": "2805743", "revid": "647919", "url": "https://it.wikipedia.org/wiki?curid=2805743", "title": "Stadio Conte A. Mangoni", "text": ""}
{"id": "2805744", "revid": "122993258", "url": "https://it.wikipedia.org/wiki?curid=2805744", "title": "Torneo di Viareggio 1983", "text": "Il Torneo di Viareggio 1983 \u00e8 stata la trentacinquesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stata la Roma per la seconda volta nella sua storia.\nLe 16 squadre partecipanti arrivavano da 8 Paesi differenti e la maggior parte di esse, 9, dall'Italia. Il torneo ha visto per la prima volta la partecipazione di una rappresentativa nazionale giovanile, quella dell'Algeria.\nFormato.\nLe 16 squadre sono organizzate in 4 giorni all'italiana. Le due prime classificate di ogni girone si classificano ai quarti di finale."}
{"id": "2805746", "revid": "256896", "url": "https://it.wikipedia.org/wiki?curid=2805746", "title": "IRVV", "text": ""}
{"id": "2805748", "revid": "228587", "url": "https://it.wikipedia.org/wiki?curid=2805748", "title": "Chiesa della Sacra Famiglia (Barletta)", "text": "La chiesa Sacra Famiglia \u00e8 un luogo di culto cattolico sito nel territorio del comune italiano di Barletta in provincia di Barletta-Andria-Trani in Puglia. Si tratta di un complesso parrocchiale costruito negli anni novanta in via Canosa, in sostituzione dell'edificio ecclesiastico eretto agli inizi del Novecento nel quartiere Borgovilla-Patalini, precisamente in via Trento. La chiesa originaria \u00e8 tuttora esistente, bench\u00e9 chiusa al pubblico per le precarie condizioni strutturali.\nStoria.\nLa sede originaria.\nDal 1908 al 1971.\nLe origini della parrocchia della Sacra Famiglia affondano le radici agli inizi del XX secolo, quando l'ampliamento della citt\u00e0 oltre i confini urbanistici dettati dai binari ferroviari verso le zone periferiche, facevano percepire l'esigenza di un edificio di culto per il nascente quartiere \"Borgovilla Tempio\". Fu cos\u00ec che vi fu la costruzione di una chiesa di dimensioni ridotte tra i vicoli e le case popolari novecentesche, che aveva come primaria esigenza una presenza fisica costante della chiesa piuttosto che ampie superfici dedicate e spazi aggregativi, fattore questo dovuto anche alle ristrettezze economiche che non permisero ulteriori sforzi di natura edilizia. Nel 1908 fu costruita una prima chiesetta con relativa canonica, che diverr\u00e0 poi la sacrestia della costruenda chiesa. Le uniche due parrocchie esistenti fino a quel momento a Barletta erano la Cattedrale Santa Maria Maggiore e la Prepositura Curata di San Giacomo Maggiore: con esse la chiesa della Sacra Famiglia sar\u00e0 la terza ad essere innalzata al titolo di parrocchia. La vera e propria chiesa sar\u00e0 eretta solo nel 1917 ma non sar\u00e0 mai consacrata. Al fine di accrescere l'istruzione primaria nel nascente rione, alla chiesa costruita in via Trento, nel 1930 fu realizzato l\"'Istituto Santa Teresa del Bambino Ges\u00f9\", sito lungo la via che conduce a Canosa di Puglia e affidato alle suore omonime. Il Concilio Vaticano II indusse, alla fine degli anni sessanta, all'apporto di modifiche che da una parte ponessero in luce la longitudinalit\u00e0 e l'assialit\u00e0 dello spazio, in rispetto ai dettami conciliari, mediante il rifacimento della pavimentazione, dall'altra mettessero in risalto l'altare principale attraverso la sostituzione di quelli laterali con rispettive edicole, che avrebbero custodito due tele riproduttive ritraenti l'una la Madonna di Pompei, l'altra il Cristo di Warner Sallman, quest'ultima riprodotta da un pittore barlettano. Le due opere pittoriche sono state poi traslate nella nuova sede della chiesa; in ultima analisi fu ruotato l'altare, in modo da porre il celebrante volto verso l'assemblea anzich\u00e9 di spalle secondo le prescrizioni del Concilio Vaticano II.\nLa nuova sede.\nDal 1971 al 1990.\n Nel 1959 Barletta fu colpita dal tragico evento del crollo di un edificio in via Canosa. Il parroco, don Tobia Mascolo, pur pensando alla possibilit\u00e0 di erigere, in modo da ricordare in maniera simbolica le vittime del crollo, proprio in quel luogo una possibile nuova sede della Sacra Famiglia, divenuta ormai di ridotte dimensioni per il sempre pi\u00f9 crescente borgo periferico, prefer\u00ec abbandonare subito l'intento per via delle lunghe procedure burocratiche che ne avrebbero permesso la concessione. Alcuni anni prima, precisamente nel 1951 e nel 1953, erano stati effettuati dei lasciti testamentari a favore dell'Arcidiocesi di Barletta-Nazaret di un terreno proprio nei pressi di via Canosa, in corrispondenza di \"Villa Placida\". Quello stesso anno, il 1959 fu fatta esplicita richiesta alla diocesi per entrare in possesso di quel terreno e fu cos\u00ec che nel 1965 l'Arcivescovo pot\u00e9 concederlo per la costruzione della nuova parrocchia. Dopo le dovute procedure di acquisizione dei fondi circostanti nel 1981 ebbero inizio i lavori di scavo del centro parrocchiale e dell'auditorium seminterrato, attualmente dedicato a Papa Wojtyla, in cui sarebbero state celebrate le prime funzioni liturgiche. I lavori si conclusero nel 1983 con l'inaugurazione della nuova parrocchia e del medesimo auditorium.\nLa prima pietra della nuova chiesa fu posata il 6 maggio 1984. Nel 1985 vi fu la consegna delle campane con la successiva benedizione solennizzata dall'esecuzione di un concerto di campane eseguito dal pianista e musicologo Francesco Lotoro, organista della medesima parrocchia. Dal 1986 al 1988 fu eseguita la costruzione di un secondo centro parrocchiale, da utilizzare ad uso didattico e liturgico. Ultimati i lavori, l'8 dicembre 1990, nella solennit\u00e0 dell'Immacolata Concezione, fu celebrata la cerimonia di consacrazione della chiesa alla presenza dell'Arcivescovo monsignore Giuseppe Carata e del parroco don Donato Lionetti, artefice e principale promotore dell'intera opera architettonica.\nDal 1991 ad oggi.\nCon la consacrazione della nuova chiesa della Sacra Famiglia, si conclude la fase di sdoppiamento temporaneo delle funzioni tra la vecchia e la nuova sede avvenuta fino al 1990. Nel 1993 viene sopraelevato di un livello il centro parrocchiale, approfittando delle consistenti fondazioni e dell'altezza del torrino del vano scala, che permetteva l'aggiunta di un ulteriore piano mantenendo ugualmente un cornicione sporgente. In quello stesso anno inoltre si pens\u00f2 di utilizzare lo spazio del cortile, posto tra gli edifici parrocchiali e quelli residenziali esterni al complesso, per progettare e costruire un auditorium ipogeo, consacrato alla memoria dell'Arcivescovo Addazi, che aveva in precedenza reso possibile la costruzione del complesso ecclesiastico, mediante l'autorizzazione a procede con la donazione alla parrocchia di alcuni terreni in possesso della diocesi, donati tempo prima dal canonico Rizzi ivi residente. In quegli anni \u00e8 stata affissa una lapide commemorativa in una delle due tribune laterali della chiesa che ricorda la dedicazione del tempio e che recita testualmente:\nNel 2000 \u00e8 stata edificata una grotta nei pressi dell'ingresso principale della chiesa, dedicata alla Madonna di Lourdes. Nel 2008 in onore del primo centenario di istituzione della parrocchia \u00e8 stato pubblicato un libro scritto dal parroco don Donato Lionetti, a memoria degli eventi che hanno riguardato la chiesa della Sacra Famiglia prima e durante gli anni di sacerdozio. Il 6 settembre 2009 dopo 35 anni di sacerdozio, 34 dei quali nella medesima parrocchia, don Donato Lionetti, oltrepassato di due anni il limite massimo di et\u00e0 concesso per il presbiterato per volere dell'Arcivescovo diocesano Giovanni Battista Pichierri, si congeda divenendo monsignore e parroco emerito. Nello stesso giorno con cerimonia solenne viene compiuta la celebrazione eucaristica di immissione canonica del nuovo parroco, attualmente facente funzioni, don Giuseppe Tupputi, anch'egli come il suo predecessore, nato a Barletta.\nLa chiesa originaria della Sacra Famiglia, a fronte delle precarie condizioni strutturali, \u00e8 stata inserita nell'accordo di programma per il contratto di quartiere comunale, che ne prevede la ristrutturazione.\nArchitettura.\nIl complesso parrocchiale della Sacra Famiglia si estende su una superficie di 4500\u00a0m\u00b2 e comprende la chiesa e la torre campanaria, il centro parrocchiale principale, il centro parrocchiale secondario, propriamente detto \"centrino\", l'auditorium \"Addazi\". Volge il fronte principale sull'asse viario che conduce a Canosa mentre i lati restanti sono adiacenti all'abitato residenziale del borgo, e presentano due ulteriori ingressi secondari posti sul retro del complesso: uno in via De Cesare, con duplice accesso, pedonale alla casa canonica e carrabile all'atrio, l'altro in via Canfora unicamente carrabile. Volendo analizzare morfologicamente e tipologicamente i caratteri del complesso, esso risulta posto in posizione antinodale rispetto al tessuto urbano, nei confronti del quale instaura un rapporto di stretta correlazione dovuto alla vicinanza, e in alcuni casi all'attiguit\u00e0, dell'aggregato residenziale. \u00c8 sperimentata in questo caso la nozione di recinto rispetto a cui i limiti territoriali dell'impianto parrocchiale sono stabiliti talvolta dal recinto propriamente detto, talvolta dall'abitato preesistente con il quale stabilisce una relazione diretta. I progettisti dell'opera sono oltre al gi\u00e0 citato architetto Franco Martino, gli ingegneri Gabriele Lionetti, Alfonso Laurora e Vincenzo Binetti.\nLa chiesa.\nEsterno.\nLa facciata.\nIl fronte principale della chiesa volge il suo affaccio su via Canosa. Il rapporto tra il complesso parrocchiale e la principale direttrice di traffico della zona, nonch\u00e9 asse dal quale ha inizio la SS 93, \u00e8 mediato da una quinta muraria che funge da schermo visivo rispetto all'abitato retrostante. Il fronte principale risulta bucato in tre punti per lasciare spazio all'accesso principale arcuato a sud-ovest e ad un accesso carrabile a nord-est, anch'esso superiormente delimitato da un arco a tutto sesto, a fianco del quale si apre un ulteriore ingresso di minori dimensioni per i disabili. La facciata, lunga 45 metri, verticalmente si distingue in una fascia orizzontale di colore bianco in cemento armato che corre lungo tutta la sua lunghezza, sopra la quale corre un'inferriata ad elementi verticali intervallati da croci greche dello stesso materiale; le due fasce risultano interrotte solo dai tre accessi e da lievi intercapedini posti in prossimit\u00e0 dei pilastri per darne maggiore risalto. Superiormente la facciata, in questo caso di colore bianco, prosegue in maniera continua dal basso verso l'alto dall'estremit\u00e0 occidentale ai due ingressi secondari ad est, interrompendosi solo per lasciare spazio alla torre campanaria. Lungo l'intera facciata, a circa sei metri d'altezza, corre un'iscrizione bronzea incastonata nel fondo bianco della parete che recita \"Le armonie delle campane e dell'organo e la voce esultante dei fedeli cantino in questo sacro tempio la nostalgia di Te o Dio.\" La porzione muraria che prosegue fino all'estremit\u00e0 orientale, seppur sempre in c.l.s. armato e di colore bianco, \u00e8 di altezza inferiore rispetto a quella adiacente e da essa lievemente staccata. In cima al velario di ampiezza maggiore \u00e8 incastrato un mosaico circolare con la rappresentazione della Sacra Famiglia, mentre all'estremit\u00e0 superiore della parete di altezza minore \u00e8 posta una croce metallica con la base semicircolare scavata nel muro.\nIl sagrato.\nL'ingresso principale \u00e8 arcuato e il superamento di due gradini permette di giungere ad un'area triangolare che offre la possibilit\u00e0 di ruotare l'asse principale della chiesa di 45\u00ba. In tal modo l'aula liturgica si dispone con uno dei suoi lati parallelamente al \"velario\", dal quale si scosta determinando un'intercapedine nel quale \u00e8 posta una rampa d'accesso per disabili che collega l'accesso minore con il sagrato e permette il superamento delle barriere architettoniche. Accedendo invece dall'ingresso principale, oltrepassati i primi due gradini ve ne sono altri quattro prima di giungere al sagrato. Questo funge da punto di avvio verso l'uscita per disabili da una parte, il retro del complesso e l'accesso ai centri parrocchiali dall'altra e centralmente verso il triplice portale d'ingresso che d\u00e0 accesso ad un ambiente che precede la vera e propria aula liturgica, ponendosi in asse con l'altare. L'entrata all'aula assembleare, \u00e8 dunque mediata da un ambiente ulteriore che funge da nartece.\nInterno.\nIl pronao d'ingresso.\nL'accesso \u00e8 tripartito da quattro pilastri, che andranno a determinare e sostenere la copertura della chiesa, tra i quali si aprono tre portali di forma rettangolare, con portoni in legno massello di rovere al centro dei quali vi \u00e8 una croce vetrata. Questo ambiente risulta essere una sorta di pronao d'ingresso ovvero un'area di snodo rispetto alla quale da ambo i lati si dispongono due tribune, in comunicazione con la chiesa attraverso una superficie vetrata. Queste hanno la duplice funzione di accogliere i fedeli sia durante la messa che al di fuori della celebrazione eucaristica per momenti di raccoglimento personale. Dalla galleria posta a destra rispetto all'accesso principale si accede ad uno spazio di distribuzione verticale, in cui mediante una scala a chiocciola \u00e8 possibile arrivare al piano superiore, che funge al contempo da piano copertura del solo ingresso e degli ambienti laterali, e dal quale si giunge alla cantoria, situata sopra il triplice portale d'ingresso e al campanile.\nL'aula liturgica.\nL'aula liturgica risulta essere un quadrato, posto con un lato parallelo all'asse viario per Canosa, con i vertici mozzati in modo da ottenere un ottagono finale esterno avente quattro lati pi\u00f9 lunghi e altrettanti lati di minori dimensioni, ottenuti dal tranciamento dei vertici e ortogonali alle diagonali del quadrato generale: i lati lunghi sono a due a due uguali tra loro mentre i lati pi\u00f9 corti vedono la presenza di tre lati delle stesse dimensioni, pari all'ampiezza di un portale d'accesso, mentre il quarto di dimensioni maggiori, corrispondente alla luce di tre portali intervallati dai pilastri; un ottagono interno regolare. Il percorso d'ingresso conduce direttamente all'area presbiterale e in particolar modo si pone in asse con l'altare fisso, caratterizzato da un unico blocco in pietra naturale di colore bianco. Perfettamente ortogonale e centrale rispetto al primo percorso si dispone il contro-asse alle estremit\u00e0 del quale vi \u00e8 un portale d'uscita che conduce rispettivamente all'ingresso per disabili su via Canosa e ad un'area parcheggio interna nella parte inferiore mentre una superficie vetrata istoriata. Altre vetrate simili sono presenti nelle tribune laterali, alle estremit\u00e0 del presbiterio, alle estremit\u00e0 della cantoria. La conformazione interna della chiesa stabilita dai due tracciati perpendicolari, divide l'aula in quattro porzioni distinte in cui sono disposti i banchi in legno massello di rovere. La dimensione dei banchi \u00e8 massima nel punto pi\u00f9 vicino al centro della chiesa; minima nei pressi dell'uscita principale e dell'altare, in modo da mantenere una distanza costante rispetto ai muri dell'aula cos\u00ec da disegnare virtualmente un ulteriore ottagono interno a quello perimetrale. La pavimentazione osserva una lieve pendenza, decrescente a partire dall'ingresso fino al punto centrale della chiesa; l'area restante fino al presbiterio \u00e8 invece caratterizzata dalla pendenza inversa, sebbene di minore entit\u00e0. Premesso che l'intera chiesa \u00e8 stata concepita con il criterio costruttivo del cemento armato a faccia vista in modo da rendere visibile l'orditura delle tavole in legno utilizzate come cassaforma, nell'utilizzo dei materiali per l'interno viene rispettato un ordine in altezza ben preciso, dal basso verso l'alto: lastre di granito fungono da basamento continuo lungo tutto il perimetro della sala, interrompendosi unicamente in corrispondenza dell'area presbiterale; un rivestimento in doghe di legno orizzontali concluse superiormente da una fascia di altezza maggiore per quel che riguarda la met\u00e0 dell'aula pi\u00f9 vicina all'altare, mentre un rivestimento lastricato in granito grigio alternato ad uno di ampiezza minore bianca per la met\u00e0 dell'aula pi\u00f9 lontana; una trave che funge da frontone continuo lungo tutto il perimetro della chiesa in calcestruzzo a faccia vista e separa la parte inferiore da quella superiore, su cui sono affisse le stazioni della via crucis, caratterizzate da una barca in legno e la scena liturgica sovrapposta in rame; una contro-parete staccata dal muro in cemento, ordita in senso orizzontale con listelli in legno disposti alternativamente secondo le due dimensioni minori; una fascia in cemento a conclusione superiore. Affisso alla parete rivestita in dogato ligneo alla destra del presbiterio trova sistemazione il tabernacolo, sormontato da un baldacchino.\nNell'aula assembleare vi sono due dipinti posti rispettivamente sulle due pareti rivestite in dogato di legno: uno consiste nella riproduzione del Cristo di Warner Sallman, l'altro nell'icona della Madonna di Pompei,entrambi di forma ovale.\nVolendo compiere una schematizzazione tipologica dell'aula liturgica, di forma ottagonale, questa \u00e8 caratterizzata da un impianto pseudo-polare, avendo s\u00ec un notevole grado di organicit\u00e0 dovuto ai due percorsi principali tra loro perpendicolari tipico degli impianti polari ma poich\u00e9 l'asse ingresso-altare subordina gerarchicamente il contro-asse, divenendone pi\u00f9 importante, \u00e8 possibile stabilire una definizione di non assoluta polarit\u00e0.\nIl presbiterio\nL'orientamento della chiesa con asse principale est-ovest con l'ingresso ad ovest e l'area presbiterale ad est, come da prescrizioni CEI oltre che da un significativo simbolismo che vede l'Oriente come Luce, dunque come Dio, \u00e8 fedelmente mantenuto tanto nella disposizione dell'aula quanto del presbiterio. Quest'ultimo \u00e8 sopraelevato mediante un basamento di 10 centimetri, rivestito con lastre di pietra bianca, ed ha la forma geometrica di un trapezio isoscele: quella che idealmente rappresenta la base maggiore del trapezio costituisce il lato d'accesso all'area collegiale; la base minore \u00e8 dotata centralmente di un triplice seggio presidenziale in legno, sopraelevato di ulteriori 10 centimetri, che costituisce la vera e propria sede del ministro officiante ed eventualmente del diacono e del suddiacono; il seggio presidenziale \u00e8 delimitato lateralmente da due pilastri in cemento armato a faccia vista; ai loro rispettivi lati una seduta continua corre concludendo la base minore e impegnando due terzi dei lati obliqui, al termine della quale si apre da ambo i lati un passaggio che conduce in sacrestia. I lati uguali del trapezio presbiterale fungono da quinte sceniche, staccandosi dai muri perimetrali dell'aula liturgica e determinando un corridoio scoperto superiormente che porta alla sacrestia. Il prolungamento di questo corridoio verso l'assemblea ha offerto l'occasione progettuale di ideare un ambiente adibito a confessionale, separato e comunicante con esso allo stesso tempo attraverso una porta in legno e direttamente con l'aula, come rimarcato dalla nota pastorale \"La progettazione di nuove chiese\" secondo cui \u00e8 importante la connessione con il luogo in cui si celebri l'eucaristia. Le pareti di fondo del presbiterio sono interamente mosaicate. Sul presbiterio trovano posto gli arredi liturgici fissi, come nella tradizione cattolica post-conciliare, centralmente l'altare, ossia un blocco in pietra bianca, recante una croce greca, anch'essa in pietra, sulla superficie verticale volta verso l'assemblea; l'ambone, posto alla sua destra; il fonte battesimale, ove all'occorrenza viene celebrato il rito sacramentale del battesimo per aspersione nei pressi del quale vi \u00e8 anche il cero pasquale, incastonato in una base in marmo.\nLa cantoria\nEssa trova sistemazione in corrispondenza dell'ingresso, elevandosi a balconata, alla medesima altezza della \"trave-frontone\" ottagonale che perimetra l'intera chiesa e che costituisce la balaustra della stessa cantoria. Vi si accede dalla tribuna posta alla destra del nartece di ingresso, dove \u00e8 posta una scala a chiocciola in un torrino di servizio che conduce al primo piano copertura. La cantoria costituisce il luogo destinato ai cantori ma anche alla collocazione dell'organo a trasmissione elettrica a registri reali. Questo prevede la presenza di una consolle a due tastiere disposta centralmente, tra i due pilastri d'ingresso, sulla quale vi sono le trombe, mentre le canne sono disposte, oltre che in asse rispetto alle tastiere anche su entrambi i lati, occupando cos\u00ec lo spazio dell'intera tripartizione dell'ingresso alla chiesa sottostante. Nell'area ai lati rispetto alla posizione dell'organista trova posto la schola cantorum.\nLa copertura\nSi tratta di una copertura piana ottagonale, caratterizzata dall'incrocio di due travi alte che scaricano il loro peso sui pilastri posti sui vertici mozzati del quadrato planimetrico. Le travi in copertura corrispondono alla proiezione del percorso principale ingresso-altare e del contro-asse ad esso ortogonale che conduce alle due uscite laterali e determinano un doppio lucernari di 96 metri di luce. Le aree piane non coperte dal lucernario e dalle travi sono il risultato di solai in laterocemento, con orditura ortogonale ai lati dell'ottagono.\nLa sagrestia\nVi si accede attraverso le due quinte sceniche ricavate su entrambi i lati dell'area presbiterale, protetta da un portone in legno di fattura simile a quelli di ingresso alla chiesa. Oltre ad essere il luogo per la vestizione del presbitero e dei ministranti e della conservazione dei paramenti liturgici questa funge anche da punto d'accesso diretto al centro parrocchiale e alla canonica.\nIl campanile.\nLa torre campanaria, alta circa 28 metri \u00e8 planimetricamente di forma quadrangolare, sebbene l'esigua dimensione del lato parallelo alla facciata su via Canosa, ne dia l'impressione di una forma triangolare con un vertice mozzato. Questo si erge all'estremit\u00e0 sud-occidentale del complesso parrocchiale, nei pressi del suo ingresso principale. \u00c8 interamente murato tranne lungo alcune bucature oblunghe costituite da doghe in anticorodal, che permettono di filtrare le luce all'interno, evitando al contempo l'intrusione di volatili. Alla sommit\u00e0 del campanile svetta una croce della medesima lega di alluminio dei serramenti dogati. All'interno della torre vi sono le campane, dotate di un sistema elettrico di trasmissione che ne permette il movimento. Esso manovra otto campane principali che danno vita ad un concerto in Fa maggiore pi\u00f9 due di minori dimensioni grazie all'uso delle quali si ottiene un concerto in tre tonalit\u00e0. L'aggiunta delle ultime due campane \u00e8 stata pensata successivamente rispetto alle prime otto, su progetto diretto dal parroco promotore dell'intera opera architettonica, don Donato Lionetti. Il concerto progettato in prima istanza prevedeva precisamente la presenza di:\nIn seguito sono state aggiunte:\nIl centro parrocchiale.\nRisulta collegato direttamente con la chiesa mediante la sagrestia. Questo \u00e8 caratterizzato da una superficie pressoch\u00e9 quadrata con lo spazio di distribuzione verticale posto su un vertice e orientato lungo una delle due diagonali. Inizialmente dotato di quattro livelli, di cui uno seminterrato, con la sopraelevazione del 1993 sono stati raggiunti i cinque livelli complessivi. L'ingresso alla palazzina \u00e8 sita su via De Cesare, una strada senza uscita al termine della quale vi \u00e8 l'accesso carrabile al \"piazzale giochi\" e lateralmente quello pedonale all'edificio. Il piano seminterrato \u00e8 caratterizzato dalla presenza di un auditorium dedicato a Papa Wojtyla, che nei primi anni di costruzione dell'edificio di culto ha visto la celebrazione della funzione liturgica. L'illuminazione naturale e la ventilazione sono garantite grazie ad una serie di finestre di 70\u00a0cm. di altezza. Vi \u00e8 poi il piano comunicante con la sagrestia in cui vi sono gli uffici dei parroci, la segreteria, l'archivio, le aule per le attivit\u00e0 pastorali e didattiche e una cappella feriale dedicata alla \"Madonna della Fiducia\". Ai piani superiori vi \u00e8 invece la canonica, le aule per il catechismo e un ultimo livello con ulteriori aule e una sala auditorium dedicata al fondatore e promotore dell'intero complesso ecclesiastico \"Don Donato\". L'edificio \u00e8 collegato all\"'auditorium Addazi\" del tutto ipogeo mediante un passaggio ricavato al piano seminterrato ed \u00e8 dotato di un ascensore che permette di accedere dall'esterno ai vari livelli.\nVi \u00e8 poi un ulteriore edificio adibito ad attivit\u00e0 pastorali. Questo \u00e8 adiacante su due lati con altrettante abitazioni residenziali, mentre volge gli altri due all'interno del cortile parrocchiale. \u00c8 dotato di quattro livelli, di cui uno seminterrato e uno con un lato arretrato rispetto alla facciata principale per far posto ad una balconata: tranne che per l'ultimo piano, di dimensioni minori e rettangolare, si tratta di tre monolocali quadrati di sette metri di lato, sovrapposti, serviti da un vano scala con relativi servizi igienici. Il piano seminterrato \u00e8 aerato ed illuminato mediante una serie di finestre di ottanta centimetri di altezza mentre i due piani superiori da ampie superfici finestrate, l'ultimo piano risulta invece una sorta di attico, con accesso al balcone. Il centrino \u00e8 adibito sia a funzioni didattiche, che liturgiche, con aule provviste di ambone, scanno presidenziale e crocifisso.\nL'Auditorium Addazi.\nL'auditorium \u00e8 una sala ipogea di dimensioni pari a 23 per 17 metri. Si tratta di una struttura intelaiata in cemento armato, caratterizzata da sette pilastri, distanti tra loro di passo costante, posti alle estremit\u00e0 laterali restremati in modo da avere una sezione minore all'estremit\u00e0 inferiore e una maggiore all'estremit\u00e0 superiore. I pilastri sono collegati da travi intradossate alte un metro, visibili sotto il solaio e al contempo da altrettante travi delle medesime caratteristiche poste sotto il pavimento, a formare una serie di anelli intelaiati L'auditorium \u00e8 adibito sia a sala conferenze, che per rappresentazioni teatrali interne alla parrocchia, ma soprattutto ad uso espressamente liturgico. La sala vede infatti la presenza del seggio presidenziale sopraelevato, sulla parete retrostante vi \u00e8 un'iconostasi e un fonte battesimale per immersione scavato nel terreno, di forma ottagonale con le scale disposte a formare una croce greca. L'accesso avviene sia dal cortile, sia dal centro parrocchiale con un sistema di scale ma anche grazie ad un ascensore posto nel cortile medesimo, che permette il superamento delle barriere architettoniche. La dedica dell'auditorium \u00e8 all'arcivescovo Monsignor Addazi, che a suo tempo ha concesso l'autorizzazione alla donazione del terreno su cui oggi insiste il complesso parrocchiale.\nAnalisi artistica.\nI mosaici.\nI mosaici del complesso parrocchiale sono presenti tanto all'esterno quanto all'interno della chiesa. Mosaicati sono infatti gli archi a tutto sesto dei due ingressi principali caratterizzati da molteplici variazioni tonali di giallo. Sulla sommit\u00e0 della facciata vi \u00e8 un rosone, di diametro pari a due metri, costituito da tessere che ritraggono l'icona della Sacra Famiglia.\nAll'interno dell'aula liturgica \u00e8 notevolmente presente il tema del mosaico: la parete di fondo del presbiterio \u00e8 interamente mosaicata con tessere, il cui colore richiama fortemente quello degli archi e dell'immagine all'esterno. In particolar modo la facciata tripartita dell'area presbiterale si articola nel seguente modo: risulta divisa in una composizione di sei quadrilateri, tre inferiori e tre superiori, divisi verticalmente dalla trave in cemento armato; orizzontalmente sono invece separati dai due pilastri, che isolano in tal modo la porzione centrale, diversificandola da quelle laterali per la caratterizzazione del mosaico stesso. Le superfici laterali poste in basso rigirano, con la stessa trama, sulle quinte sceniche che, aprendosi al passaggio, permettono di giungere alla retrostante sagrestia. Le quattro pareti laterali sono state progettate secondo una disposizione delle diverse tonalit\u00e0 di colore delle tessere che restituisce un'orditura orizzontale di fasci che variano dal bianco al dorato e dall'ocra al marrone, passando per quelle intermedie. La superficie centrale inferiore ripropone il tema della croce greca, esaltato pi\u00f9 volte nell'intero complesso parrocchiale, questa volta ergendosi simbolicamente alle spalle del ministro officiante.\nLa superficie centrale superiore invece presenta una pala con l'icona della Sacra Famiglia in stile bizantino, compresa dunque tra i pilastri distanti tra loro di due metri, che tende a staccarsi dal fondo dorato, con San Giuseppe, la Madonna e Ges\u00f9, non ancora adulto. Ai lati dell'icona della Sacra Famiglia trovano luogo altri due mosaici, sempre in stile bizantino, di due angeli, rivolti simbolicamente verso la Sacra Famiglia.\nLe vetrate.\nLe vetrate presenti nell'aula liturgica sono in tutto otto, due delle quali parzialmente apribili: ve ne sono due verticali e scomposte in una vetrata angolare, due quadrate poste sulle uscite laterali, due orizzontali nelle tribune laterali per i fedeli, due verticali in prossimit\u00e0 della cantoria. Rappresentano rispettivamente:\nLe iscrizioni.\nSulla fronte esterno principale della chiesa, incastonata nel muro in calcestruzzo, mediante un processo costruttivo per cui le lettere siano state inchiodate alla cassaforma prima del getto di cemento, vi \u00e8 un'iscrizione in bronzo alta 25\u00a0cm. che recita:\nQuesta frase ha origine nel Romanticismo tedesco e presenta un forte rimando alla musica divina e al rapporto di tensione e nostalgia che pone l'uomo alla continua ricerca di Dio.\nAll'interno dell'aula liturgica, precisamente sulla trave ottagonale che perimetra la chiesa in corrispondenza del presbiterio vi \u00e8 la seconda iscrizione, tratta dal Salmo 62 che recita:\nCome l'iscrizione posta all'esterno della chiesa, anche questa frase vuole esprimere l'indispensabile bisogno del credente di cercare Dio ma in questo caso come bisogno vitale quotidiano \"arida senz'acqua\" come l'anima in seguito al peccato originale.\nIl simbolismo.\nNumerose sono le tematiche simboliche ricorrenti nell'intero complesso parrocchiale ed in particolare nell'edificio di culto. Pi\u00f9 precisamente:\nLa parrocchia.\nLa parrocchia della Sacra Famiglia accoglie settemila persone residenti nel quartiere \"Borgovilla\" a Barletta, ponendosi secondo le stime dell'Arcidiocesi di Trani-Barletta-Bisceglie e Nazaret (\"Archidioecesis Tranensis-Barolensis-Vigiliensis-Nazarensis\" in latino) al secondo posto per numero di abitanti serviti, dopo la \"chiesa del Cuore Immacolato\" che invece \u00e8 popolata da 12.600 residenti. Il complesso parrocchiale si estende nella periferia cittadina su di un lotto pressoch\u00e9 rettangolare, attestandosi principalmente su una direttrice di traffico urbano principale, nonch\u00e9 asse che conduce a Canosa di Puglia, nei pressi di Villa Bonelli. Presenta al suo interno tre differenti cammini ecclesiastici: l\"'Azione Cattolica\", il \"Cammino Neocatecumenale\" e il \"Rinnovamento nello Spirito\". In passato ha ospitato anche il gruppo \"Infuocati per Dio\".\nLa festa della Sacra Famiglia di Nazaret si celebra nella domenica che intercorre tra il Natale ed il Capodanno.\nLa Confraternita della Sacra Famiglia.\nLa secolare storia della Confraternita della Sacra Famiglia nasce nel 1910 in concomitanza della realizzazione dell'antica chiesa, elevata a parrocchia con le altre due sole chiese parrocchiali cittadine di Santa Maria Maggiore e di San Giacomo Maggiore. I colori ordinari degli abiti indossati sono il rosso per la mozzetta bordata con un ricamo dorato, il bianco per il camice con bottoni e cingolo di colore celeste, a cui si aggiunge il medaglione con l'icona della Sacra Famiglia scolpita il altorilievo."}
{"id": "2805755", "revid": "104458", "url": "https://it.wikipedia.org/wiki?curid=2805755", "title": "Roberto Dellasega", "text": "Biografia.\nRoberto Dellasega ha esordito il 17 settembre 2005 disputando a Predazzo, suo paese d'origine, una competizione valida per la Fis Cup. Ha debuttato in Coppa del Mondo il 14 dicembre 2008 a Pragelato, giungendo 41\u00ba in una prova dal trampolino lungo. Il 30 gennaio 2010 ai Campionati mondiali juniores di Hinterzarten, in Germania, ha ottenuto il 7\u00ba posto nella gara a squadre.\nIn carriera ha preso parte a due edizioni dei Giochi olimpici invernali, (squalificato nel trampolino normale, 44\u00b0 nel trampolino lungo) e (44\u00ba nel trampolino normale, 50\u00ba nel trampolino lungo) e a due dei Campionati mondiali (8\u00b0 nella gara a squadre a Val di Fiemme 2013 il miglior piazzamento)."}
{"id": "2805762", "revid": "1318658", "url": "https://it.wikipedia.org/wiki?curid=2805762", "title": "Agocannula", "text": "L'agocannula (o ago-cannula, a volte scritto anche come ago cannula; anche chiamato PIVC dall'inglese \"Peripheral Intra-Venous Catheter\") \u00e8 un presidio sanitario per l'incannulamento (cateterizzazione) di una vena superficiale periferica, cio\u00e8 per ottenere un catetere venoso periferico; \u00e8 utilizzato dal personale sanitario infermieristico e/o medico per la fleboclisi o per la somministrazione endovenosa di farmaci.\nDescrizione.\n\u00c8 composto da un tubicino chiamato cannula, all'interno della quale \u00e8 inserito l'ago (mandrino) che serve a forare l'epidermide e a facilitare il posizionamento del presidio in vena. Il mandrino viene sfilato una volta completamente inserita e posizionata la cannula, di materiale biocompatibile, che pu\u00f2 quindi essere utilizzata per il passaggio di liquidi o farmaci.\nL'ago cannula pu\u00f2 essere completato da due fascette adesive usate per fissare il presidio alla pelle del paziente, al fine di evitare movimenti accidentali della cannula che potrebbero causare danni o provocarne lo sfilamento, e da un cappuccio a protezione dell'ago, che viene rimosso prima dell'utilizzo.\nIl calibro della cannula infusiva viene comunemente indicato in gauge. L'ago 14-gauge \u00e8 decisamente una cannula di grandi dimensioni il cui utilizzo \u00e8 pi\u00f9 comune nei reparti di rianimazione. Gli aghi 24-gauge e 26-gauge sono all'altro estremo i pi\u00f9 piccoli (utilizzo in ambito pediatrico). I formati pi\u00f9 comuni sono l'ago 16-gauge (un calibro di medie dimensioni utilizzato per donazione di sangue e trasfusioni), gli aghi 18 e 20-gauge (per tutti gli utilizzi in particolare per infusioni e prelievi di sangue), e l'ago 22-gauge (utilizzato per adulti con vene di piccolo calibro o in ambito pediatrico). Le agocannule 12-gauge e le linee periferiche di calibro 14-gauge sono in grado di fornire grandi volumi di fluidi in breve tempo e questo rende conto della loro popolarit\u00e0 in medicina d'urgenza. Queste linee sono spesso chiamate \"linee infusive per trauma\".\nApplicazione.\nIl posizionamento dell'ago cannula \u00e8 una procedura sanitaria invasiva e pertanto pu\u00f2 essere eseguita dal personale sanitario che ne abbia avuto formazione e abilitazione (es.: infermiere, medico).\nPer rendere la procedura pi\u00f9 tollerabile per i bambini il personale medico pu\u00f2 applicare un anestetico locale (come EMLA, una crema costituita da una emulsione di olio in acqua contenente un anestetico locale come la lidocaina e la prilocaina) circa 45 minuti prima della procedura.\nLa parte di catetere che rimane al di fuori della pelle presenta delle ali di fisaggio. Generalmente alla base della cannula vi \u00e8 una camera di visualizzazione molto trasparente che permette di vedere il sangue risalire e capire che il catetere \u00e8 in vena. La cannula pu\u00f2 essere collegata a una siringa o una linea di infusione endovenosa, e bloccata con uno specifico tappo a vite. Molte cannule presentano nella parte superiore un sistema a valvola che viene spesso utilizzato per somministrare medicamenti \"in bolo\".\nIn caso di shock pu\u00f2 essere necessario ricorrere a un'esposizione chirurgica della vena.\nSe la cannula non \u00e8 posizionata correttamente, o la vena \u00e8 particolarmente fragile e facile a rompersi, il sangue pu\u00f2 fuoriuscire nei tessuti circostanti. Se si utilizza una cannula di questo tipo per somministrare farmaci si provoca inevitabilmente uno stravaso del farmaco che pu\u00f2 portare a edema, causando dolore e danni ai tessuti, e nel caso di alcuni farmaci addirittura a necrosi. A questo punto il sanitario che tenta di posizionare una nuova cannula \u00e8 costretto a trovare un nuovo sito di accesso prossimale rispetto alla zona in cui si \u00e8 verificata la rottura della vena per evitare lo stravaso dei farmaci attraverso la vena danneggiata. Per questo motivo \u00e8 consigliabile tentare di posizionare la prima cannula nella vena appropriata pi\u00f9 distalmente possibile.\nSe per un paziente vi \u00e8 la necessit\u00e0 di reperire con frequenza accessi venosi, le ripetute punture possono determinare cicatrici a carico delle vene e renderle \"dure\" e strette, il che con il tempo rende i posizionamenti di future linee di flusso estremamente difficili o anche impossibili."}
{"id": "2805771", "revid": "287204", "url": "https://it.wikipedia.org/wiki?curid=2805771", "title": "HD 34137", "text": "HD 34137 \u00e8 una stella di tipo spettrale K2III situata nella costellazione di Orione. Dista circa 2300 anni luce dal sistema solare e la sua magnitudine apparente \u00e8 +7,24. La sua classificazione la pone nella categoria delle giganti arancioni.\nDistanza e ambiente galattico.\nHD 34137 ci appare debole per la distanza, che dalla parallasse misurata dal satellite Gaia \u00e8 pi\u00f9 del doppio di ci\u00f2 che si pensava in precedenza, nonostante il margine d'errore sia piuttosto elevato. Nonostante una bassa temperatura superficiale (4200 K), con un raggio quasi 60 volte quello del Sole \u00e8 una stella intrinsecamente molto luminosa, quasi un migliaio di volte pi\u00f9 del Sole."}
{"id": "2805776", "revid": "1031941", "url": "https://it.wikipedia.org/wiki?curid=2805776", "title": "Doda di Reims", "text": "Biografia.\nFlodoardo nel suo \"Historia ecclesi\u00e6 Remensis\" afferma sia nipote di Balderico, sacerdote, e di Santa Boba, tutti e due fondatori dell'abbazia di Saint-Pierre-les-Dames di Reims e figlio di un re di nome Sigeberto. Questo re, identificato da Flodoard in Sigeberto I (535 \u2020 575), re d'Austrasia, sarebbe in realt\u00e0 piuttosto Sigiberto lo Zoppo, re di Colonia. Cronologicamente sembra difficile fare di Doda una figlia di Cloderico: sarebbe piuttosto una figlia, nata tardi, di Sigeberto . \nDoda crebbe presso la zia Santa Boba e successivamente venne promessa in matrimonio ad un signore della corte di Sigoberto , ma si rifiut\u00f2. \nL'uomo prov\u00f2 a rapirla ma mor\u00ec in seguito ad una caduta da cavallo durante quel tentativo e Doda si rifugi\u00f2 nell'abbazia della zia, cui successe come badessa. Alla fine della sua vita, ottenne da un principe di nome Pipino, probabilmente il maestro di palazzo Pipino di Landen, un atto destinato a proteggere la sua comunit\u00e0. \nCulto.\nIl suo culto si festeggia il 24 aprile."}
{"id": "2805779", "revid": "1543377", "url": "https://it.wikipedia.org/wiki?curid=2805779", "title": "Nevicata del 1986", "text": "La nevicata del 1986 fu una eccezionale precipitazione nevosa che si abbatt\u00e9 su Roma, gran parte dell'Italia centrale e in Sardegna, fra l'11 e il 12 febbraio 1986, provocando il blocco totale della Capitale con dichiarazione dello stato di calamit\u00e0.\nRoma fu coperta da oltre 30 centimetri di neve in pieno centro storico e nei quartieri settentrionali ed orientali della citt\u00e0, soprattutto nella zona di Tomba di Nerone (all'interno del Grande Raccordo Anulare) la coltre nevosa sfior\u00f2 i 50 cm. Anche sulla costa e sui quartieri litoranei e meridionali della Capitale il manto nevoso super\u00f2 abbondantemente i 25 cm (anche ad Ostia sulla costa).\nCinquecento soldati furono messi a disposizione dal Comando militare della Capitale che muniti di pale e picconi tentarono di liberare strade e marciapiedi.\nFu la pi\u00f9 abbondante nevicata del XX secolo a Roma."}
{"id": "2805788", "revid": "1543377", "url": "https://it.wikipedia.org/wiki?curid=2805788", "title": "Jade Mandorino", "text": "Biografia.\nFiglia d'arte, in quanto anche i genitori sono stati in passato dei ballerini di rock and roll famosi soprattutto in Svizzera (assieme hanno creato la Rock Club Gino, societ\u00e0 sportiva che prende il nome dal padre di Jade), comincia a ballare sin da giovanissima. Nel 1993 entra a far parte, assieme al fratello Maurizio, del Tic-Tac Rock Club, un'associazione sportiva di Cernier e, dopo aver danzato per un breve periodo di tempo con altri partner, finalmente nel 2004 va a formare una delle coppie pi\u00f9 vincenti del panorama nazionale assieme al fratello.\nAssieme cominciano a ballare in una competizione degna di nota nel 2005 e nello stesso anno entrano a far parte anche della nazionale svizzera di rock and roll; i risultati non si fanno attendere e gi\u00e0 l'anno successivo vincono il titolo svizzero replicando poi il successo nel 2007 e nel 2008. In campo internazionale invece, dopo essersi classificati al secondo posto a Sciaffusa 2006, riescono a vincere il titolo mondiale l'anno successivo precedendo sul podio la coppia russa composta da Ivan Youdin e Olga Sbitneva. Ed \u00e8 proprio con questi ultimi che i due fratelli si sono dovuti alternare sul primo gradino del podio durante le ultime quattro edizioni dei Mondiali (i russi attualmente sono in vantaggio per 3 a 1 nelle vittorie).\nDopo aver partecipato ai World Games 2009 i Mandorino hanno annunciato la definitiva rottura della loro pluri-premiata coppia; alla base di questa dolorosa decisione sembra esserci un problema alla schiena da parte di Maurizio che ormai si protrae da qualche anno. Jade tuttavia ha sempre affermato di voler continuare a ballare e attualmente sta cercando un nuovo ballerino.\nPalmar\u00e8s.\nA queste vittorie vanno aggiunti tre secondi posti al Campionato del Mondo rispettivamente nel 2006, 2008 e 2009."}
{"id": "2805791", "revid": "486946", "url": "https://it.wikipedia.org/wiki?curid=2805791", "title": "Ghost Sweeper Mikami", "text": ""}
{"id": "2805795", "revid": "1153612", "url": "https://it.wikipedia.org/wiki?curid=2805795", "title": "Leone Colonna", "text": "Biografia.\nFiglio di Golfiero Colonna, che negli anni '60 insieme con Folco Quilici ha realizzato documentari ambientati a Tahiti e ai Caraibi, come \"L'ultimo paradiso\" e \"Ti-Koyo e il suo pescecane\".\nLeone Colonna inizia la sua attivit\u00e0 negli anni '70, con lo sceneggiatore Rodolfo Sonego, l'autore preferito da Alberto Sordi.\nCollabora alla sceneggiatura de \"Lo scopone scientifico\" (1972) di Luigi Comencini.\nTra i film da lui sceneggiati \"Il gatto\" (1977), sempre di Luigi Comencini, \"L'attenzione\" (1984), di Giovanni Soldati oltre ad \"Appuntamento a Liverpool\" (1988) di Marco Tullio Giordana e \"La grande quercia\" (1997) di Paolo Bianchini, presentato al Festival di Berlino di quell'anno. \nFra le altre cose ha scritto \"SuperAndy - Il fratello brutto di Superman\" (1979) di Paolo Bianchini.\nTra gli altri film da lui sceneggiati prima della sua morte insieme a Marco Tullio Giordana ed Enzo Ungari, vi \u00e8 \"Sanguepazzo\" film del 2008 con Monica Bellucci, Luca Zingaretti e Alessio Boni, presentato fuori concorso al Festival di Cannes 2008.\nPer la televisione, le serie \"Avventure africane di un bersagliere ciclista\", di Giorgio Moser, \"Fratello mio\" (1996), la miniserie \"Un prete tra noi\" (1997) di Giorgio Capitani e Lodovico Gasparini e \"Provincia segreta\" (1998), di Francesco Massaro.\nAl momento della sua scomparsa stava scrivendo, insieme al regista Luciano Manuzzi, due sceneggiature per la televisione: \"Noi giovani\" e \"Provincia segreta 2\"."}
{"id": "2805797", "revid": "775372", "url": "https://it.wikipedia.org/wiki?curid=2805797", "title": "Haiti", "text": "Haiti (: ), ufficialmente Repubblica di Haiti, \u00e8 uno Stato situato nell'isola di Hispaniola, nel Mar dei Caraibi. Un tempo colonia francese, \u00e8 stata la seconda nazione delle Americhe a dichiarare la propria indipendenza, dopo gli Stati Uniti d'America.\nL'indipendenza dalla Francia fu dichiarata il 1\u00ba gennaio 1804.\nL'isola, colpita nell'estate 2004 dall'uragano Jeanne, nel gennaio 2010 dal secondo terremoto pi\u00f9 distruttivo della storia dell'uomo e nell'ottobre 2016 dall'uragano Matthew, vive in uno stato di emergenza umanitaria. Attualmente \u00e8 in corso una missione internazionale di aiuto sotto l'egida dell'ONU, che vede la presenza di un contingente guidato dal Brasile. Il 14 agosto 2021 il Paese viene nuovamente colpito da un fortissimo terremoto di magnitudo 7.2.\nStoria.\nL'isola di Hispaniola, di cui Haiti occupa la porzione pi\u00f9 occidentale, era in origine abitata dagli indigeni taino e arauachi. Il 4 dicembre 1492 la \"Santa Maria\", comandata da Cristoforo Colombo, sbarc\u00f2 dove oggi sorge M\u00f4le-Saint-Nicolas: l'intera isola fu subito rivendicata a favore della Spagna.\nIl periodo coloniale.\nLa riduzione in schiavit\u00f9 e le conseguenti condizioni di vita molto precarie portarono a una drammatica diminuzione della popolazione indigena nel quarto di secolo successivo alla scoperta dell'isola. Per sopperire alla carenza di manodopera, gli spagnoli cominciarono a deportare schiavi africani, impiegati soprattutto nella ricerca dell'oro. L'interesse spagnolo verso Hispaniola diminu\u00ec notevolmente a partire dagli inizi del sedicesimo secolo, quando immense riserve d'oro e argento furono scoperte in Messico e in Per\u00f9.\nNel 1606 il sovrano spagnolo ordin\u00f2 a tutti i coloni di spostarsi nei pressi di Santo Domingo, la capitale di Hispaniola, al fine di proteggere la popolazione dell'isola dagli attacchi dei pirati. Tuttavia questo permise ai pirati inglesi, olandesi e francesi di stabilirsi lungo le coste settentrionali e occidentali ormai abbandonate: particolarmente famosa divenne la \"Fratellanza della Costa\", composta da bucanieri e schiavi fuggiti, i cimarroni. In particolare i francesi cominciarono a colonizzare l'isola nel 1625, ma fu solo nel 1664 che la Francia rivendic\u00f2 il suo dominio sulla porzione occidentale di Hispaniola. Nel 1697 la Spagna, con il Trattato di Ryswick, cedette ufficialmente la porzione pi\u00f9 occidentale di Hispaniola alla Francia. La nuova colonia fu ribattezzata C\u00f4te fran\u00e7aise de Saint-Domingue.\nMentre la parte spagnola dell'isola, corrispondente alla porzione centrale ed orientale, era scarsamente considerata dalla Corona spagnola, la parte francese conobbe un periodo di prosperit\u00e0 economica che la rese la pi\u00f9 ricca delle colonie dell'emisfero occidentale: ci\u00f2 grazie soprattutto alle notevoli esportazioni di zucchero e cacao. La popolazione della colonia era composta da tre diversi gruppi etnici: gli europei (circa 32.000 nel 1790), che detenevano il controllo politico ed economico, la \"gens de couleur\" (28.000 individui liberi e di sangue misto di cui la met\u00e0 mulatti, definibili come classe sociale di \"status\" inferiore) e infine gli schiavi africani (ben 500.000). Gran parte degli schiavi risultava essere nata in Africa e non ad Haiti: le brutali condizioni di vita spesso impedivano la naturale crescita della popolazione. Infine vi erano quelli che, con un termine inglese, sono noti come cimarroni: ex-schiavi sfuggiti ai loro padroni, che vivevano nelle terre pi\u00f9 elevate, completamente estranei al resto della colonia.\nL'indipendenza.\nSull'onda della Rivoluzione francese le \"gens de couleur\" cominciarono a fare pressione sul governo coloniale per ottenere maggiori diritti.\nNell'ottobre 1790 350 di essi si ribellarono al governo; il 15 maggio 1791 l'Assemblea nazionale francese concesse i diritti politici a tutti i mulatti e i neri nati liberi, senza tuttavia mutare lo \"status\" di coloro che erano ancora schiavi. Il 22 agosto 1791 gli schiavi della zona di Cap-Fran\u00e7ais (ora Cap-Ha\u00eftien) si ribellarono ai loro padroni. La ribellione degli schiavi si diffuse rapidamente sotto il comando di Toussaint Louverture. Egli si alle\u00f2 quindi con \"les gens de couleur\" e i \"maroons\" (\"cimarroni\") i cui diritti erano ora stati revocati dal governo francese, spaventato dalle rivolte.\nLe forze di Toussaint ebbero la meglio sull'esercito coloniale francese; tuttavia i due schieramenti si unirono nel 1794, in seguito all'emanazione di un decreto con cui il governo rivoluzionario francese abol\u00ec la schiavit\u00f9. Sotto la guida di Toussaint, il nuovo esercito di Saint-Domingue sconfisse le truppe d'invasione britanniche e spagnole.\nLa cooperazione tra i due schieramenti ebbe per\u00f2 termine nel 1802, quando Napoleone Bonaparte sped\u00ec un nuovo esercito, forte di uomini agli ordini del generale Leclerc (marito della sorella Paolina), al fine di riottenere il controllo dell'isola. L'esercito di Napoleone fu subito malvisto dagli isolani, che temevano la reintroduzione della schiavit\u00f9. Inizialmente le forze inviate da Bonaparte ebbero la meglio sugli isolani, costringendo Touissant alla tregua. Tradito e catturato, Toussaint mor\u00ec poi in una prigione francese. Ci\u00f2 non fece altro che riaccendere gli animi dei ribelli: Jean-Jacques Dessalines e Henri Christophe, a capo di altri schieramenti in lotta, decisero d'interrompere la tregua e riprendere a combattere. Nel frattempo le truppe napoleoniche furono bloccate da un'epidemia di febbre gialla scoppiata sull'isola, che provoc\u00f2 anche la morte del generale Leclerc, sostituito dall'ex governatore di Haiti, il generale Vimeur de Rochambeau. \nIl 18 novembre 1803 l'esercito di Dessalines sbaragli\u00f2 i francesi nella battaglia di Verti\u00e8res.\nIl 1\u00ba gennaio 1804 l'ormai ex colonia dichiar\u00f2 la sua indipendenza, divenendo cos\u00ec il secondo paese del continente americano a dichiararsi indipendente, dopo gli Stati Uniti; Dessalines ne divenne il primo presidente. Saint-Domingue venne dunque ribattezzata Haiti in ossequio alla popolazione degli arauachi, i quali chiamavano l'isola Ayiti (in lingua Harawak significa \"aspro\", riferito al territorio).\nLa neonata repubblica sostenne la causa abolizionista nelle colonie americane ovunque fosse possibile. Il governo haitiano aiut\u00f2 Sim\u00f3n Bol\u00edvar, offrendogli rifugio e appoggiando la sua causa indipendentista, a condizione che liberasse poi gli schiavi dell'America Latina. Le potenze coloniali reagirono isolando Haiti attraverso una sorta di cordone sanitario che doveva servire a evitare il propagarsi delle rivolte degli schiavi. Alcuni storici ritengono che la \"rivoluzione\" haitiana abbia ispirato molte rivolte di schiavi nei Caraibi e negli Stati Uniti. Durante la rivolta molte chiese furono saccheggiate e distrutte e i sacerdoti cattolici dovettero lasciare Haiti, determinando un'estrema esiguit\u00e0 del clero, che si protrarr\u00e0 fino alla firma del Concordato nel 1860. La Francia stessa si rifiut\u00f2 di riconoscere l'indipendenza della sua colonia, pretendendo 150 milioni di franchi per compensare le perdite dei proprietari terrieri francesi in seguito alla successiva rivoluzione del 1833. Il pagamento di questa indennit\u00e0 mise in difficolt\u00e0 il governo haitiano e rappresent\u00f2 un duro colpo per l'economia isolana.\nNel 1806 Dessalines fu assassinato durante una lotta di potere con i suoi rivali politici. Haiti venne divisa in due stati: a sud una repubblica fondata da Alexandre P\u00e9tion, a nord un regno sotto il dominio di Henri Christophe. Quest'ultimo fece costruire per s\u00e9 stesso otto palazzi, tra cui la sua roccaforte di Sans Souci e l'imponente Citadelle Laferri\u00e8re, la pi\u00f9 grande fortezza dell'emisfero occidentale.\nNell'agosto del 1820 Christophe rimase parzialmente paralizzato a causa di alcuni attacchi ischemici. Una nuova ribellione scoppi\u00f2 a seguito della diffusione della notizia della sua infermit\u00e0: il 2 ottobre 1820 la guarnigione militare presso Saint Marc si ammutin\u00f2, mentre i generali di Christophe cominciarono a tramare contro il loro capo. Gli uomini rimastigli fedeli condussero Christophe nella Cittadella e qui egli chiese di essere lavato, di venire vestito con l'uniforme militare e di essere lasciato solo sulla sua sedia preferita. Poco dopo il monarca haitiano si suicid\u00f2.\nCon la morte di Christophe la nazione venne riunificata con il nome di Repubblica di Haiti, sotto la guida di Jean-Pierre Boyer, successore di Petion. Boyer invase poi la colonia spagnola di Santo Domingo, riunificando cos\u00ec l'isola di Hispaniola: Santo Domingo rimase sotto il dominio haitiano fino al 1844, quando ottenne l'indipendenza con il nome di Repubblica Dominicana.\nL'occupazione statunitense.\nDal 1906, il paese \u00e8 stato nell'ambito della \"diplomazia del dollaro\" e il Dipartimento di Stato fece pressione su Port-au-Prince nel 1910-1911 per assicurare l'ingresso di Citibank nel capitale della Banca Nazionale. Da allora, la National City Bank ha lavorato per conquistare l'istituzione dall'interno, mentre cercava di costringere i governi haitiani indebitati ad accettare il controllo doganale. Nel dicembre 1914, le truppe statunitensi sequestrarono i fondi pubblici della banca e li trasferirono negli Stati Uniti, nonostante le proteste haitiane contro un \"atto di pirateria internazionale\".\nIl vicepresidente della Banca Nazionale, Roger L. Farnham, defin\u00ec il piano che sarebbe stato adottato dal Dipartimento di Stato. L'obiettivo era quello di utilizzare l'occupazione militare per controllare l'intera amministrazione e promuovere cos\u00ec gli interessi economici americani nel paese. Nonostante la forte penetrazione del capitale americano nell'economia haitiana (ferrovie, trasporti urbani, elettricit\u00e0, ecc.), la Costituzione negava agli stranieri il diritto di possedere beni immobili, tenendoli fuori da molti settori (zucchero, caff\u00e8, cotone, tabacco, legno, ecc.).\nA parte l'interferenza americana, il paese era in uno stato di insurrezione quasi permanente. Dal 1910 al 1915, cinque presidenti si succedettero, una situazione che culmin\u00f2 nell'esecuzione di 167 prigionieri politici il 27 luglio 1915, seguita da una rivolta popolare che rovesci\u00f2 il governo e mise a morte il presidente Vilbrun Guillaume Sam. Questa rivoluzione, guidata da Rosalvo Bobo, che si opponeva all'avvicinamento del paese agli Stati Uniti, non piacque a questi ultimi, ma la decisione di invadere Haiti era gi\u00e0 stata presa prima che Vilbrun Guillaume Sam fosse rovesciato. \nUna nuova costituzione fu scritta dagli Stati Uniti e introdotta nel 1918. Dal 1918 al 1934, l'inglese divenne la seconda lingua ufficiale del paese, dopo il francese. L'introduzione del lavoro forzato e il razzismo dei marines favorirono il reclutamento da parte della resistenza nazionalista, guidata da Charlemagne P\u00e9ralte, che comprendeva 5.000 combattenti permanenti e 15.000 irregolari. La zona di guerriglia riguardava principalmente il nord e il nord-est del paese. In Francia, alcuni politici pensavano che Haiti sarebbe diventata una colonia americana, come i territori spagnoli di Porto Rico e delle Filippine, che furono occupati dagli americani nel 1898, durante la guerra degli Stati Uniti contro la Spagna. \nDopo molti combattimenti nelle periferie di alcune grandi citt\u00e0, i ribelli presero d'assalto la capitale, Port-au-Prince, il 7 ottobre 1919. Le forze d'occupazione americane poterono contare sul loro vantaggio materiale: uso di mitragliatrici, aerei da ricognizione, missioni di pattugliamento e di mitragliamento con idrovolanti. La libert\u00e0 di movimento all'interno del paese \u00e8 stata soppressa dagli occupanti con l'introduzione di passaporti interni e, soprattutto, la repressione ha colpito regolarmente la popolazione civile, al punto che il Comando Generale dei Marines ha riconosciuto la realt\u00e0 delle \"uccisioni indiscriminate\" nelle campagne di controinsurrezione. I contadini furono internati in campi di concentramento con il pretesto della necessit\u00e0 militare. In tre anni, si dice che vi siano morti 5.500 contadini. Charlemagne P\u00e9ralte fu assassinato il 1\u00b0 novembre 1919, una spia aveva condotto i marines da lui. Beno\u00eet Batraville prese il comando e riusc\u00ec a mantenere l'attivit\u00e0 di guerriglia, ma fu ucciso in combattimento il 18 maggio 1920. Dopo la morte dei suoi leader, la guerriglia si demoralizz\u00f2 e si estinse gradualmente. L'occupazione termin\u00f2 nel 1934. \nIl periodo dei Duvalier.\nGli Stati Uniti lasciarono Haiti nelle mani della minoranza multietnica. Nel 1946 L\u00e9on Dumarsais Estim\u00e9 divenne il primo presidente nativo dell'isola, a partire dal 1915, vale a dire da quando l'occupazione statunitense aveva avuto inizio. I suoi sforzi di riforma non fecero altro che aumentare lo stato di caos in cui versava il paese e, quando nel 1950 tent\u00f2 di prolungare il suo mandato oltre la durata legale, si verific\u00f2 un colpo di stato con la successiva creazione di un Consiglio Militare di Governo guidato da Paul Magloire.\nNel 1957 giunse al potere il dottor Fran\u00e7ois Duvalier (\"Papa Doc\"), quale esito delle prime elezioni a suffragio universale tenute ad Haiti. Molti ritengono che il risultato del voto sia stato manipolato dall'esercito. Nel 1964 Duvalier si autoproclam\u00f2 presidente a vita e per anni mantenne il controllo sulla popolazione attraverso i Volontari per la Sicurezza Nazionale, la sua polizia segreta, soprannominati \"Tonton Macoutes\" (\"gli uomini spettro\"), dal nome di una figura della tradizione locale, l'uomo nero. Questa organizzazione fu pi\u00f9 volte criticata a livello internazionale per i metodi violenti con cui venivano trattati gli avversari politici, veri o presunti tali. Alla morte nel 1971, a Duvalier padre successe, quale presidente a vita il figlio diciannovenne Jean-Claude Duvalier, soprannominato \"Baby Doc\". Il regime di Duvalier figlio divenne noto per la corruzione e fu deposto nel 1986, aprendo cos\u00ec un nuovo periodo di agitazioni.\nIl regime di Duvalier ha lasciato circa 50.000 morti e il paese in rovina. Nel 1988, un tribunale di Miami dichiar\u00f2 che Jean-Claude Duvalier aveva \"sottratto pi\u00f9 di 504 milioni di dollari di denaro pubblico\".\nIl movimento cattolico pro-democratico.\nLa fine del regime di Duvalier figlio cominci\u00f2 grazie ad un movimento popolare promosso dalla Chiesa locale e rafforzato dalla visita di papa Giovanni Paolo II nel 1983 che, prima di salire sull'aereo, pronunci\u00f2 un discorso dai toni accesi che concluse con un'esclamazione molto decisa: \u00abLe cose devono cambiare qui!\u00bb. Nel 1984 rivolte contro il governo si diffusero in tutta la nazione, mentre la Conferenza episcopale di Haiti var\u00f2 un programma di alfabetizzazione volto a preparare il popolo haitiano ad una pi\u00f9 consapevole partecipazione al processo elettorale.\nL'epoca di Aristide.\nNel 1991 il \"leader\" carismatico Jean-Bertrand Aristide venne eletto presidente, ma fu deposto da un colpo di stato dopo poco tempo. Seguirono tre anni segnati dal brutale controllo di una giunta militare. Nel 1994 l'intervento statunitense riport\u00f2 Aristide al potere e uno dei suoi primi atti fu lo scioglimento dell'esercito, decisione che incontr\u00f2 un forte favore presso il popolo. \u00ab\u00c8 vero, al presidente eletto di Haiti \u00e8 stato concesso di tornare nell'isola, ma solo dopo che le organizzazioni popolari erano state sottoposte a tre anni di terrore da forze strettamente legate a Washington; l'amministrazione Clinton si \u00e8 rifiutata di consegnare ad Haiti 160.000 pagine di documenti sul terrore di stato creato dalle forze militari statunitensi; e questo, secondo l'organizzazione Human Rights Watch \"per evitare imbarazzanti rivelazioni\" sul coinvolgimento americano con il regime che aveva attuato il colpo di stato.\u00bb \u00abUn'altra necessit\u00e0 a cui si dovette far fronte fu di sottoporre il presidente Aristide a un \"corso intensivo di democrazia e capitalismo\", come ebbe a dire il suo principale sostenitore a Washington.\u00bb \u00abIl nuovo governo [di Aristide] ha dovuto abbandonare i programmi democratici e riformistici che avevano suscitato lo scandalo di Washington e ha dovuto far propri quelli di colui che nel 1990 era stato il candidato di Washington alle elezioni di Haiti, ottenendo il 14% dei voti.\u00bb\nNel 1996 ad Aristide successe il suo alleato nonch\u00e9 ex-primo ministro Ren\u00e9 Pr\u00e9val. Mentre Aristide fu il primo presidente democraticamente eletto nella storia haitiana, Pr\u00e9val fu invece il primo a portare a compimento il suo mandato senza interruzione e soprattutto il primo a lasciare di sua volont\u00e0 l'incarico una volta scaduto il termine. Infatti i suoi predecessori erano morti naturalmente durante il mandato, oppure erano stati assassinati, deposti, imposti da una potenza straniera o portati a prolungare il loro incarico oltre la durata legale del mandato.\nAristide torn\u00f2 al potere nel 2001, dopo un voto che fu boicottato da molti suoi rivali che accusarono il suo partito (Fanmi Lavalas) di aver falsato i voti di una precedente elezione del senato. Aristide neg\u00f2 le imputazioni e a sua volta accus\u00f2 i suoi avversari di essere sottomessi all'influenza americana e di aver tramato alle sue spalle. Un cablogramma di WikiLeaks risalente al 14 novembre del 2003 descrive come la Chiesa cattolica, a causa del crescente malcontento nei suoi confronti nel paese dovuto al fatto che il popolo pensava a un ruolo di questa istituzione nella crisi del governo e alle crescenti divisioni nel partito, cerc\u00f2 di consigliare il \"leader\" nel \"favorire riforme democratiche\" senza compromettere la sua \"leadership\" o scatenare altre violenze.\nNel febbraio del 2004 il governo di Aristide fu deposto da un gruppo di ribelli armati guidati da bande urbane precedentemente al servizio del partito presidenziale e da ex-soldati. Dopo questo episodio un altro cablogramma rivela come per il prelato locale la partenza di Aristide fosse stata \"la scelta migliore\". Quando questo lasci\u00f2 il paese, molti membri del suo governo cercarono rifugio all'estero o preferirono nascondersi, mentre ancora una volta gli Stati Uniti intervenivano facendo sbarcare i \"marine\" a Port-au-Prince. Dopo la fuga di Aristide, Boniface Alexandre, giudice capo della Corte suprema, fu nominato presidente da un consiglio, con l'appoggio di Stati Uniti d'America, Canada e Francia.\nLe nuove elezioni del febbraio 2006 hanno portato Ren\u00e9 Pr\u00e9val a essere rieletto presidente. Dopo le elezioni del 2010, Presidente \u00e8 divenuto Michel Martelly.\nIl terremoto e l'epidemia di colera del 2010.\nIl 12 gennaio 2010 alle ore 21:53:09 UTC (16:53 ora locale) un violento terremoto di \"magnitudo\" 7,0 formula_1, seguito da numerose repliche di intensit\u00e0 superiore a 5,0 formula_1, colp\u00ec l'entroterra di Haiti in prossimit\u00e0 della capitale Port-au-Prince.\nIl numero di vittime e l'entit\u00e0 dei danni materiali provocati dal sisma rimasero sconosciuti per un certo periodo, ma immediatamente apparvero ingenti, con notizie che indicavano un numero di morti compreso tra decine di migliaia e 500.000. Secondo la Croce Rossa Internazionale il terremoto avrebbe coinvolto pi\u00f9 di 3 milioni di persone e 222.517 (bilancio ufficiale del 24 febbraio 2010) persone sarebbero rimaste uccise e 300.000 ferite. Molti edifici della capitale, compresi i quattro ospedali cittadini, il Palazzo Nazionale e la sede del parlamento (Assemblea nazionale di Haiti), la cattedrale, il quartier generale della missione ONU di peacekeeping MINUSTAH, andarono distrutti o furono gravemente danneggiati.\nDieci mesi dopo la situazione si aggrav\u00f2 ulteriormente a causa di un'epidemia di colera che si diffuse tra la popolazione haitiana e che comport\u00f2 altri casi di morte.\nLa presenza militare statunitense.\nAl tempo gran parte degli edifici pubblici, compresi aeroporti e palazzi del governo, erano occupati dalle forze armate USA che avevano dislocato centinaia di mezzi blindati, accampamenti e arsenali in tutta l'isola, creando inizialmente contrasti con le forze dell'ONU. I \"marine\" appartenenti alle forze armate statunitensi ammontavano a 10.000; avevano il compito di pattugliare la zona.\nDopo le elezioni presidenziali del 2011 il paese fu governato da Michel Martelly. Un cablogramma di WikiLeaks risalente al periodo del terremoto e rilasciato dall'ambasciata vaticana descrisse il ritorno nel paese di Aristide come \"un evento disastroso\" in quanto in grado di scatenare ulteriori tumulti e distrarre il popolo dalle operazioni di aiuto. Per questa ragione fu ordinato al prelato a lui vicino di convincerlo a stare lontano dal paese.\nDal 2016 in poi periodi d'insofferenza, fino all'assassinio del presidente Mo\u00efse.\nDal 2016 ci sono stati momenti d'insofferenza con probabile rischio di una guerra civile, a seguito dell'elezione del Presidente Jovenel Mo\u00efse, 58esimo presidente di Haiti, eletto nel novembre del 2016, ma realmente al potere solo da febbraio del 2017. Nel febbraio 2019, un aumento fino al 50% dei prezzi del carburante alla pompa, ispirato dal Fondo Monetario Internazionale (FMI), e gli scandali di corruzione che coinvolgono diversi ministri e lo stesso presidente, provocano grandi proteste antigovernative. Tra il 6 e il 7 luglio 2021, \u00e8 stato assassinato e il primo ministro uscente Claude Joseph, assunse \"ad interim\" la carica di presidente. Dalle prime analisi, sarebbe stato ucciso in casa sua a Port-au-Prince da un commando armato formato da persone straniere di lingua spagnola. Moise aveva da poco nominato il nuovo primo ministro Ariel Henry, per prepararare Haiti alle elezioni che avrebbero portato il 26 settembre allo svolgimento di un referendum costituzionale e l'elezione di un nuovo presidente e di un nuovo parlamento.\nEconomia.\nHaiti \u00e8 il paese meno sviluppato dell'emisfero settentrionale e uno dei pi\u00f9 poveri al mondo. Gli indicatori economici e sociali mostrano come Haiti, a partire dagli anni '80, abbia accumulato il divario rispetto ad altri paesi in via di sviluppo con livelli di reddito molto bassi.\nSecondo il Fondo Monetario Internazionale nel 2012 il PIL nominale consisteva in 7,9 miliardi di dollari USA, mentre il PIL a parit\u00e0 di potere d'acquisto ammontava a 12,8 miliardi di dollari. Il PIL pro capite nominale si aggirava a 759 dollari, mentre quello a parit\u00e0 di potere d'acquisto a 1.229 dollari.\nHaiti occupa la 153\u00aa posizione su 177 paesi classificati in base all'Indice di sviluppo umano. Circa l'80% della popolazione vive in una condizione di povert\u00e0 degradante, il 54% vive con meno di un dollaro al giorno, posizionando cos\u00ec il paese al penultimo posto nel mondo nella relativa classifica.\nHaiti risulta essere in forte ritardo in pressoch\u00e9 tutti gli indicatori di sviluppo anche in confronto ai paesi della zona caraibica e alla Repubblica Dominicana, che divide con Haiti il territorio della stessa isola (Hispaniola). Il reddito medio pro capite dei dominicani \u00e8 doppio rispetto agli haitiani e la povert\u00e0 \u00e8 un fenomeno limitato, con il solo 3% della popolazione che vive con meno di un dollaro al giorno. Anche la mortalit\u00e0 infantile, che nella Repubblica Dominicana colpisce 31 bambini su 1.000 nati vivi, ad Haiti ha una consistenza pi\u00f9 che doppia (74 ogni 1.000 bambini nati vivi).\nI disoccupati di Haiti rappresentano oltre il 60% della popolazione e sul paese grava un pesante debito.\nQuasi il 70% degli haitiani \u00e8 impiegato nel settore agricolo, che rappresenta quasi un terzo del PIL nonostante sia per lo pi\u00f9 una forma di agricoltura di sussistenza praticata su piccola scala. L'industria riveste un ruolo assolutamente marginale mentre i servizi, il turismo in particolare, coprono il restante 30% circa dell'economia del paese. Haiti ha conosciuto nello scorso decennio una piccola crescita dei posti di lavoro e attualmente si assiste ad un aumento dell'economia sommersa.\nDurante le amministrazioni Aristide (secondo periodo) e Alexandre-Latortue, le difficolt\u00e0 riscontrate nel raggiungere accordi con i finanziatori internazionali hanno negato ad Haiti gli aiuti di cui il paese aveva fortemente bisogno. Un altro ostacolo allo sviluppo economico \u00e8 rappresentato dalla dilagante violenza che, soprattutto dalla met\u00e0 degli anni '90, tormenta la vita politica e sociale di Haiti. Sebbene vi fosse una situazione di relativa stabilit\u00e0 sotto i governi del Fanmi Lavalas, ci\u00f2 non \u00e8 bastato per convincere gli investitori stranieri a impiegare i loro capitali nel paese.\nDi conseguenza, Haiti negli ha conosciuto periodi di ristrettezze economiche, di consistenti deficit della bilancia commerciale e cicli caratterizzati da elevati livelli di inflazione. Gli studi hanno inoltre dimostrato che il flusso di riserve dall'estero, almeno per , \u00e8 rappresentato soprattutto dalle rimesse della consistente comunit\u00e0 haitiana espatriata e dalle tasse sulle telefonate dall'estero.\nDopo una recessione culminata nel 2004, si \u00e8 verificata una lenta ripresa interrottasi per\u00f2 nel 2008 a seguito di pesanti scontri di piazza, limitando cos\u00ec la crescita all'1,3%.\nNel 2009 la crescita era invece prevista di circa il 2%.\nDalla sesta rassegna valutativa, pubblicata sul sito del Fondo Monetario Internazionale il 4 febbraio 2010, si ha una visione generale dell'anno fiscale 2009 (conclusosi il 30 settembre 2009), nonch\u00e9 del primo trimestre 2010. Nonostante la grave crisi economica che ha colpito tutto il mondo, la crescita economica di Haiti \u00e8 stata positiva (2,9 per cento), mentre l'inflazione \u00e8 scesa a settembre a \u22124,7 per cento, riflettendo la diminuzione dei prezzi dei prodotti alimentari locali e internazionali. Il disavanzo di bilancio \u00e8 rimasto contenuto (4,4% del PIL). Nel settore finanziario, crediti e depositi sono fortemente aumentati, garantendo alle banche forti guadagni. Questa \"performance\" positiva dell'economia haitiana \u00e8 continuata anche nel primo trimestre dell'anno fiscale 2010 (ottobre-dicembre 2009). Le proiezioni, in effetti, indicavano per il 2010 una previsione di crescita positiva del 3,6% e un'inflazione annuale dell'8%. Il sisma del 12 gennaio 2010 ha messo in pesante crisi tutto questo buon andamento complessivo, con danni gravissimi anche alle infrastrutture della capitale Port-au-Prince.\nNel suo rapporto di marzo 2019, la missione delle Nazioni Unite per sostenere la giustizia ad Haiti nota che \"le condizioni di vita della popolazione haitiana si stanno sempre pi\u00f9 deteriorando\". Per il paese nel suo insieme, il 5,5% e il 27% delle persone sono rispettivamente in situazioni di emergenza e di crisi alimentare; 2,26 milioni di persone sono classificate come insicure dal punto di vista alimentare \"e bisognose di assistenza umanitaria in questo senso\".\nSuddivisioni amministrative.\nHaiti \u00e8 divisa in 10 dipartimenti, 41 arrondissement e 133 comuni, che rappresentano, rispettivamente, il primo, secondo e terzo livello di suddivisione amministrativa.\nDispute territoriali.\nHaiti rivendica la vicina isola Navassa (\"Navasse\", in francese), attualmente occupata dagli Stati Uniti. Le rivendicazioni haitiane si basano sul trattato di Rijswijk del 1697 tra Francia e Spagna, in base al quale alla prima veniva riconosciuto il possesso della porzione occidentale dell'isola di Hispaniola (territorio corrispondente all'attuale stato haitiano) pi\u00f9 alcune isole circostanti, tra le quali Navassa. Dal canto loro gli Stati Uniti fondano le proprie rivendicazioni sul Guano Islands Act del 1856.\nSociet\u00e0.\nDemografia.\nHaiti ha circa dieci milioni di abitanti. Malgrado una densit\u00e0 molto elevata (360 ab./km\u00b2), la distribuzione della popolazione \u00e8 fortemente eterogenea: gran parte degli haitiani vive nelle citt\u00e0, nelle pianure costiere e nelle valli. Circa il 98% degli abitanti \u00e8 di origine africana. Il resto della popolazione \u00e8 formato da mulatti e da sparuti gruppi di europei e levantini (vale a dire libanesi e siriani).\nLingue.\nLe lingue ufficiali sono il francese, che per\u00f2 \u00e8 parlato in modo corrente solo da circa il 10% della popolazione a causa dell'alto tasso di analfabetismo e il creolo haitiano. La quasi totalit\u00e0 degli haitiani si esprime nella vita quotidiana attraverso il creolo haitiano (\"krey\u00f2l ayisyen\"), evolutosi a partire dal francese modificato nell'uso dagli schiavi africani.\nReligione.\nIl cattolicesimo \u00e8 la religione di Stato, professata dalla maggioranza della popolazione. Tuttavia si stima che il 20% degli haitiani sia protestante (varie denominazioni fra cui: l'Assemblea di Dio, la Convenzione Battista di Haiti, gli avventisti, la Chiesa di Dio, la Chiesa del Nazareno, gli episcopali, la Missione Evangelica Battista del Sud di Haiti).\nMolti haitiani praticano, spesso congiuntamente alla religione cristiana, il vodoun (meglio noto come \"vud\u00f9\" o \"voodoo\"), derivante dalla commistione tra le religioni tradizionali africane e il cattolicesimo.\nIstituzioni.\nUniversit\u00e0.\nUna delle pi\u00f9 antiche e rinomate universit\u00e0 di Haiti \u00e8 l'Universit\u00e9 d'\u00c9tat d'Ha\u00efti, fondata nel 1820.\nCultura.\nGiornali cartacei ed elettronici.\nNella categoria della stampa settimanale si possono citare \"Haiti Libert\u00e9\" e \"Haiti Progr\u00e8s\".\nNella categoria della stampa quotidiana possiamo citare: \"Le Matin\" e \"Le Nouvelliste\".\nNella categoria della giornali on line possiamo citare \"Balistrad\" e \"Ayibopost\".\nProduzione letteraria.\nTra i poeti e scrittori haitiani bisogna ricordare il poeta Antoine Dupr\u00e9, nel XIX secolo, e, tra il XX e il XXI secolo, gli scrittori Jacques Roumain (1907-1944) e Louis-Philippe Dalembert (1962-).\nPatrimoni dell'umanit\u00e0.\nHaiti pu\u00f2 vantare la presenza di alcuni suoi siti nella lista dei patrimoni dell'umanit\u00e0 dell'UNESCO:\nBibliografia.\nFilmografia.\n\"The Agronomist\" documentario di Jonathan Demme, racconta la vita di Jean Leopold Dominique, fondatore di Radio Haiti-Inter, la prima stazione radio indipendente di Haiti."}
{"id": "2805800", "revid": "154639", "url": "https://it.wikipedia.org/wiki?curid=2805800", "title": "Clitofonte", "text": "Il Clitofonte (in greco \u039a\u03bb\u03b5\u03b9\u03c4\u03bf\u03c6\u1ff6\u03bd) \u00e8 un dialogo attribuito a Platone, ma la cui autenticit\u00e0 viene spesso messa in dubbio dagli studiosi moderni. \nLa discussione ruota attorno a due personaggi: Socrate e Clitofonte, quest'ultimo esponente del partito oligarchico e interlocutore nel \"Libro I\" della \"Repubblica\". Socrate chiede merito a Clitofonte di alcune voci, secondo le quali egli lo avrebbe criticato in pubblico e affermato di volersi rivolgere agli insegnamenti di Trasimaco. Gran parte del dialogo, dunque, sar\u00e0 occupata dal discorso di Clitofonte, un atto di accusa contro Socrate e la sua dottrina (407a-410e). E proprio questa acredine \u00e8 il motivo principale che fa sospettare gli studiosi dell'autenticit\u00e0 del dialogo. \nAmmettendo invece che il \"Clitofonte\" sia effettivamente opera di Platone, la sua data di stesura dovrebbe collocarsi ragionevolmente negli stessi anni in cui il filosofo componeva \"La Repubblica\", e comunque, viste le affinit\u00e0 con il \"Libro I\", di poco successiva alla stesura del \"Libro II\".\nClitofonte contro Socrate.\nLe ragioni di Clitofonte sono presto dette: se da un lato egli pu\u00f2 concordare con Socrate quando sostiene che nessuno compie il male volontariamente e che bisogna esercitare l'anima e utilizzarla al meglio, d'altro canto egli inizia ad avere dei dubbi quando si tratta della giustizia. Affermando infatti che la giustizia \u00e8 una tecnica, Clitofonte solleva il problema dell'effetto della giustizia; la medicina, per esempio, produce medici i quali esercitano la loro arte per dare la salute, mentre la giustizia produce uomini giusti. Ma gli uomini giusti cosa fanno? Ricercano l'utile, il necessario, il giovevole, o che altro? (409c)\nClitofonte, in particolare, afferma che un allievo di Socrate, uno dei pi\u00f9 dotati, avrebbe risposto che la giustizia ricerca \u00abl'amicizia negli Stati\u00bb (409d), ovvero la concordia tra i cittadini, la quale in s\u00e9 \u00e8 sempre un bene. Tuttavia, evitando la definizione di concordia come \u00abcomunanza di opinioni\u00bb, il suo interlocutore non \u00e8 stato in grado di definire che cosa sia la giustizia, e quindi di rispondere alla sua domanda. E nemmeno Socrate, pi\u00f9 volte interrogato, \u00e8 stato in grado di dare una risposta soddisfacente: pertanto, continua Clitofonte, o Socrate non conosce la giustizia, oppure non vuole rendere gli altri partecipi di essa (410c). \nA questo punto, per Clitofonte non esiste alternativa. Esortato da Socrate a prendersi cura della propria anima pi\u00f9 che del corpo, egli si recher\u00e0 da un nuovo maestro, il sofista Trasimaco, dal quale spera di imparare ci\u00f2 che il filosofo non ha saputo insegnargli."}
{"id": "2805801", "revid": "12582", "url": "https://it.wikipedia.org/wiki?curid=2805801", "title": "Sonetaula", "text": ""}
{"id": "2805803", "revid": "1543377", "url": "https://it.wikipedia.org/wiki?curid=2805803", "title": "Svizzera ai XXI Giochi olimpici invernali", "text": "La Svizzera ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 146 atleti.\nBob.\nNel bob a due maschile avrebbero dovuto partecipare anche gli equipaggi formati da Beat Hefti e Thomas Lamparter e da Daniel Schmid e J\u00f6rg Egger, che hanno rinunciato dopo aver avuto un incidente durante le prove.\nCurling.\nTorneo maschile.\nLa squadra \u00e8 stata composta da:\nTorneo femminile.\nLa squadra \u00e8 stata composta da:"}
{"id": "2805806", "revid": "767487", "url": "https://it.wikipedia.org/wiki?curid=2805806", "title": "Sulla virt\u00f9", "text": "Sulla virt\u00f9 \u00e8 un brevissimo dialogo pseudoplatonico che tratta il tema dell'insegnabilit\u00e0 della virt\u00f9, argomento a sua volta ripreso da vari dialoghi platonici, in particolare il \"Protagora\" e soprattutto il \"Menone\", di cui sembra essere una pallida imitazione. \nContenuto.\nCome altri dialoghi pseudoplatonici, \"Sulla virt\u00f9\" inizia con una domanda perentoria sull'insegnabilit\u00e0 della virt\u00f9 \u2013 argomento centrale nella riflessione filosofica e morale del V secolo a.C. Per rispondere a questa domanda, Socrate, che discute con un allevatore di cavalli, afferma che, come per diventare medici o architetti bisogna andare a scuola da altri medici o architetti, cos\u00ec per diventare buoni bisogna ricevere lezioni da uomini buoni. Tuttavia, gli uomini del passato riconosciuti buoni, come i politici Tucidide, Temistocle, Aristide e Pericle, non sembrano aver lasciato allievi e nemmeno \u00e8 possibile ricordare i nomi dei loro maestri (376c-d). Forse gli uomini buoni non vogliono rendere partecipi gli altri della loro virt\u00f9? \nGli uomini buoni, continua Socrate, sono anche giusti, e giusti sono coloro che fanno del bene al prossimo: per questo motivo, nessun giusto si rifiuter\u00e0 di rendere migliore qualcun altro. Eppure, Temistocle educ\u00f2 il figlio ad essere migliore in vari campi, ma fall\u00ec per quanto riguarda la virt\u00f9, e lo stesso successe ad altri eminenti politici (377a-378b). A questo punto Socrate, attraverso un'analogia con i cavalli e i cani di razza, ipotizza l'esistenza di un'arte in grado di distinguere tra uomini buoni e uomini cattivi: la \"polis\" necessita infatti di uomini buoni, ma essi non diventano tali n\u00e9 per natura n\u00e9 educazione, bens\u00ec solo grazie all'ispirazione divina (379a-d). "}
{"id": "2805818", "revid": "767487", "url": "https://it.wikipedia.org/wiki?curid=2805818", "title": "Jorge da Silva", "text": "Caratteristiche tecniche.\nGiocava come centravanti.\nCarriera.\nClub.\nInizi\u00f2 la carriera nelle giovanili del Club Atl\u00e9tico F\u00e9nix all'et\u00e0 di quattordici anni. Successivamente gioc\u00f2 per il Danubio prima di debuttare in Primera Divisi\u00f3n Uruguaya nel 1980 con il Defensor Sporting; si trasfer\u00ec poi nel campionato spagnolo di calcio nel corso della stagione 1982-1983, quando il Defensor lo cedette al Real Valladolid. Nel corso della sua prima esperienza nella Liga, segn\u00f2 cinque reti in sedici partite, ma fu l'annata successiva che lo mise in evidenza, grazie alle 17 reti che segn\u00f2 in 30 incontri disputati, che gli permise di vincere il Trofeo Pichichi a pari merito con Juanito del , e riusc\u00ec inoltre a vincere il primo titolo della storia del club castigliano, la Copa de la Liga nel 1984.\nUna volta terminata la Liga 1984-1985 il Defensor Sporting, ancora proprietario del giocatore, decise di cederlo all'Atl\u00e9tico de Madrid guidato da Luis Aragon\u00e9s, ma da Silva pass\u00f2 le due stagioni sulla sponda biancorossa di Madrid senza grandi risultati individuali. Nel 1987 torn\u00f2 cos\u00ec in America, pi\u00f9 precisamente in Argentina al River Plate formando l'attacco della squadra con Claudio Caniggia, Antonio Alzamendi e Juan Gilberto Funes, prima di trasferirsi all'Am\u00e9rica de Cali dopo una stagione in Cile e a fianco di giocatori come Leonel \u00c1lvarez, Freddy Rinc\u00f3n, Alex Escobar e Anthony De \u00c1vila vinse il campionato colombiano nel 1992. Successivamente pass\u00f2 un periodo al Millonarios prima di terminare la carriera al Defensor Sporting nel 1997.\nNazionale.\nDopo aver partecipato con l' al campionato mondiale di calcio Under-20 1981, debutt\u00f2 il 20 febbraio 1982 contro la in Nazionale maggiore. Fece parte della lista dei convocati per , giocando tre partite e ricevendo due ammonizioni. In tutto la sua esperienza internazionale ammonta a 26 presenze e 6 reti.\nAllenatore.\nNel 2007 prese la guida del Defensor Sporting, portando l'anno successivo la societ\u00e0 al quarto titolo nazionale della sua storia, rompendo un digiuno di 17 anni. Nel 2009 \u00e8 stato assunto dall'Al-Nassr in Arabia Saudita. Nell'estate del 2010 viene rimpiazzato da Walter Zenga. Nel gennaio del 2011 viene assunto dal Godoy Cruz. Nel dicembre 2011 passa al Banfield, ma dopo soli 3 mesi si dimette e nel marzo 2012 si accasa al Pe\u00f1arol dove rimane per tutta la stagione, prima di trasferirsi nell'estate 2013 negli emirati arabi alla guida del Baniyas."}
{"id": "2805819", "revid": "767487", "url": "https://it.wikipedia.org/wiki?curid=2805819", "title": "Legge di sangue", "text": "Legge di sangue \u00e8 un film del 1948 diretto da Luigi Capuano, qui al suo esordio come regista.\nTrama.\nUna ragazza, bench\u00e9 fidanzata, si concede ad un corteggiatore. Quando il futuro sposo viene a saperlo sfida il rivale a duello. Ha la meglio su di lui, ma la fanciulla ama il perdente e lui la lascia.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\", molto in voga tra il pubblico italiano negli anni del secondo dopoguerra (1945-1955), poi ribattezzato dalla critica con il termine \"neorealismo d'appendice\", filone di cui Capuano diverr\u00e0 in breve tra i maggiori registi.\nDistribuzione.\nIl film venne distribuito nel circuito cinematografico italiano il 13 marzo del 1948.\nIn seguito fu distribuito anche in Francia, il 20 luglio del 1949."}
{"id": "2805821", "revid": "179980", "url": "https://it.wikipedia.org/wiki?curid=2805821", "title": "Jorge Da Silva", "text": ""}
{"id": "2805823", "revid": "179980", "url": "https://it.wikipedia.org/wiki?curid=2805823", "title": "Anthony De \u00c1vila", "text": ""}
{"id": "2805830", "revid": "399", "url": "https://it.wikipedia.org/wiki?curid=2805830", "title": "Palio del viccio", "text": ""}
{"id": "2805834", "revid": "118170784", "url": "https://it.wikipedia.org/wiki?curid=2805834", "title": "Fonte del Borgo", "text": "La fonte del Borgo o fontana del Borgo si trova nell'omonimo quartiere di Lanciano, in provincia di Chieti, piazza Francesco Paolo Memmo, detta \"della Pietrosa\". \u00c8 iscritta all'elenco dei monumenti nazionali.\nStoria e descrizione.\nRisalente al XVI secolo, era anticamente una fontana pubblica nota anche col nome di \"fontana della Pietrosa\", situata nei pressi dell'antica porta Sant'Angelo. Nel corso del tempo \u00e8 stata oggetto di diversi interventi di manutenzione. Attualmente si presenta visibile solo parzialmente a causa del riempimento della Valle Pietrosa e dalla sopraffazione edilizia.\nL'impianto consiste in un frontone a timpano con vasca e in un lavatoio laterale a forma di rettangolo allungato, con 12 aperture arcuate a tutto sesto e ghiera in mattoni. Il corpo centrale \u00e8 racchiuso da lesene in mattoni con capitelli e trabeazione, ornati con fregi a trifogli, che sostengono il timpano triangolare in mattoni sagomati.\nTra le lesene il paramento presenta un rivestimento in lastre di pietra leggermente sporgente, che costituisce la base d'appoggio per le sei maschere di volti umani con criniere di leoni, dalle cui bocche sgorga l'acqua.\nIl corpo laterale del lavatoio, al contrario di quello centrale, \u00e8 costituito in muratura notevolmente eterogenea di pietra e mattoni, presenti per\u00f2 solo sulle ghiere degli archi.\nA fronteggiare il lavatoio vi \u00e8 un tratto di muro in pietra e mattoni, con una finestrella quadrata."}
{"id": "2805841", "revid": "116023213", "url": "https://it.wikipedia.org/wiki?curid=2805841", "title": "Va e vieni", "text": "Il va e vieni \u00e8 un presidio medicale che viene utilizzato per la ventilazione artificiale, consiste in un \u201cpallone\u201d o meglio un \u201csacco di gomma\u201d non autoespandibile che necessita, per il suo utilizzo, di essere collegato ad una fonte di gas (in genere ossigeno).\nDescrizione e funzionamento.\nIl gas, entrando nel pallone, lo gonfia consentendo all'operatore, attraverso una compressione manuale dello stesso, di insufflare aria nei polmoni. Come per il pallone autoespandibile (AMBU), pu\u00f2 essere collegato a varie interfacce (tubo endotracheale, maschera facciale ecc.) ma a differenza di quest'ultimo non dispone di valvole unidirezionali ma solo di una valvola (valvola Marangoni) per modulare la pressione della miscela di gas che viene insufflata nei polmoni. L'utilizzo di questo presidio comporta un certo rebreathing (ri-respiro di aria espirata) in quanto la riespansione del pallone avviene in parte attraverso la fonte di gas a cui \u00e8 collegato ma anche attraverso l'aria espirata dal paziente con un rischio di accumulo di anidride carbonica (CO2). Palloni di questo tipo sono inseriti, per consentire un'eventuale ventilazione manuale, anche nei ventilatori meccanici utilizzati nelle sale operatorie che, essendo spesso utilizzati a circuito chiuso a bassi flussi per ridurre al minimo il consumo dei costosi gas anestetici, sono dotati di un sistema chimico di eliminazione della CO2 (presenza di un contenitore con calce sodata nel circuito che fissa la CO2). In questo caso il fenomeno del rebreathing della CO2 non \u00e8 presente. Il problema persiste al risveglio del paziente quando si torna ad alti flussi a circuito aperto. Rispetto all'AMBU richiede maggiore esperienza e sensibilit\u00e0 di gestione da parte dell'operatore, quindi un uso limitato allo specialista in Anestesia e Rianimazione.\nIn caso di insufficienza respiratoria acuta con carenza di ossigeno o accumulo di anidride carbonica (arresto cardio circolatorio, arresto respiratorio, edema polmonare acuto, attacco asmatico acuto, traumi toracici, patologie infettive polmonari, ecc.) \u00e8 sempre preferibile l'utilizzo del pallone di Ambu per una migliore evacuazione di anidride carbonica, un pi\u00f9 corretto reclutamento del parenchima polmonare attraverso l'applicazione di una valvola che consenta di mantenere una pressione positiva di fine espirazione consentendo di massimizzare l'assistenza con pallone di Ambu nei casi clinici gravemente ipossici.\nPer tali motivi, per l'alto consumo di ossigeno e per le migliori prestazioni dell'Ambu, rendono il pallone va e vieni non consigliabile nel trasporto sanitario e nella gestione delle emergenze sul territorio (servizio 118)."}
{"id": "2805842", "revid": "762947", "url": "https://it.wikipedia.org/wiki?curid=2805842", "title": "Alberto Zedda", "text": "Biografia.\nNel 1957 fu il vincitore del Concorso internazionale della Rai per direttori d'orchestra. \nDa allora lavor\u00f2 per molte istituzioni musicali, in Italia e all'estero, tra cui il Teatro alla Scala, l'Accademia nazionale di Santa Cecilia, il Maggio Musicale Fiorentino, Teatro Massimo di Palermo, la Rai stessa.\nFu direttore artistico del Teatro alla Scala di Milano, del Teatro Carlo Felice di Genova e del Rossini Opera Festival di Pesaro.\nIncise dischi di musica sinfonica, da camera e operistica.\nPer molti anni insegn\u00f2 Storia della Musica all'Universit\u00e0 di Urbino."}
{"id": "2805857", "revid": "1305772", "url": "https://it.wikipedia.org/wiki?curid=2805857", "title": "Consiglio europeo delle associazioni di traduttori letterari", "text": "Il Consiglio europeo delle associazioni di traduttori letterari, in acronimo CEATL, \u00e8 un'associazione internazionale senza fini di lucro che ha come scopi da un lato lo scambio di idee e di informazioni tra i propri associati e dall'altro la difesa e il miglioramento delle condizioni di lavoro dei traduttori letterari in Europa. \u00c8 costituito dai rappresentanti delle associazioni di diversi paesi europei ed \u00e8 retto dalla legge belga; rappresenta ufficialmente gli interessi dei traduttori alla Commissione europea e al Consiglio d'Europa.\nStoria.\nIn occasione delle \"Assises de la traduction litt\u00e9raire\" di Arles, nel 1987, fu tenuta una riunione informale di traduttori con l'intento di fondare un'associazione a livello europeo.\nMa solo nel 1991, a Procida, fu creato ufficialmente il CEATL come associazione internazionale senza fini di lucro, retta dalla legge belga. I paesi membri fondatori erano: Austria, Belgio, Francia, Germania, Grecia, Italia, Paesi Bassi, Spagna e Svizzera.\nAttualmente il CEATL riunisce 34 associazioni di 28 paesi europei, rappresentando circa 10000 iscritti. Nel corso degli ultimi anni, si sono aggiunti diversi paesi dell'Europa dell'Est e la Turchia. \nNe \u00e8 stato presidente il noto traduttore olandese Peter Bergsma.\nObiettivi.\nIl CEATL persegue due tipi di obiettivi, uno interno e l'altro esterno.\nSul piano interno raccoglie informazioni riguardanti la situazione della traduzione letteraria e dei traduttori nei paesi membri e condivide le esperienze e gli esempi di \u201cbuone pratiche\u201d osservati in questi paesi.\nSul piano esterno, il CEATL difende gli interessi legali, sociali ed economici dei traduttori letterari nel contesto europeo, anche attraverso un'azione di \"lobbying\" presso l'Unione europea. Prende inoltre posizione rispetto a tendenze o ad avvenimenti che incidano sulla professione del traduttore o sulla qualit\u00e0 della traduzione letteraria. Sostiene infine le associazioni nazionali a migliorare la situazione del traduttore letterario nei rispettivi paesi.\nMembri: paesi e regioni.\nAustria, Belgio, Bosnia ed Erzegovina, Catalogna, Croazia, Danimarca, Fiandre, Finlandia, Francia, Germania, Gran Bretagna, Grecia, Irlanda, Italia, Lituania, Norvegia, Paesi Bassi, Paese Basco, Polonia, Portogallo, Repubblica Ceca, Romania, Serbia, Slovacchia, Slovenia, Spagna, Svezia, Svizzera, Turchia, Ungheria."}
{"id": "2805862", "revid": "453182", "url": "https://it.wikipedia.org/wiki?curid=2805862", "title": "Basso medioevo", "text": ""}
{"id": "2805873", "revid": "114389223", "url": "https://it.wikipedia.org/wiki?curid=2805873", "title": "Lola B05/52", "text": "La Lola B05/52 \u00e8 una vettura sportiva monoposto a ruote scoperte sviluppata dall'azienda britannica Lola Racing Cars nel 2005 ed attualmente ancora in produzione.\nStoria.\nLa vettura venne ideata come unica vettura ammessa dalla neonata serie A1 Grand Prix. Venne impiegata nelle prime tre stagioni di quel campionato, (dalla stagione 2005-2006 alla 2007-08), prima di essere sostituita da una vettura creata dalla Ferrari. Successivamente sono stati apportate alcune modifiche all'ala posteriore e al musetto ed \u00e8 stata introdotta nel campionato Euroseries 3000 dalla stagione 2009, prima di diventare l'unica monoposto ammessa nel neonato campionato Auto GP (almeno fino al 2015), diretto erede dell'Euroseries.\nSpecifiche tecniche.\nTelaio.\nIl telaio, chiamato anche Lola A1GP, \u00e8 ideato e costruito dalla Lola Racing Cars. La monoposto \u00e8 composta in fibra di carbonio, con struttura in nido d'ape. Questa struttura garantisce un'ottima resistenza, con un peso contenuto, permettendo una deformazione in caso di incidente, che consente di garantire la massima sicurezza al pilota. I piloti sono inoltre protetti, secondo specifiche stabilite dalla FIA, da pannelli speciali per difenderli anche da urti laterali.\nMotore.\nIl motore \u00e8 prodotto dalla Zytek Engineering. Con una cilindrata di 3.400 cm\u00b3 con struttura V8, \u00e8 capace di produrre una potenza misurata in 530 cv (550\u00a0\u00a0CV col \"powerboost\"). Pesa 120 chilogrammi, essendo cos\u00ec il pi\u00f9 leggero mai prodotto per questa cilindrata.\nAltri dati.\nLa vettura ha una lunghezza di 4833\u00a0mm, passo di 3000\u00a0mm e una larghezza di 1476\u00a0mm (anteriore) e 1468\u00a0mm (posteriore). Il peso totale \u00e8 di 695 chili, senza pilota e benzina.\nSospensioni.\nLe sospensioni anteriori e posteriori sono pushrod, e sono a triangoli sovrapposti con puntone di reazione. Modificabile sia il camber che l'altezza da terra.\nFrizione.\nLa frizione \u00e8 in composto di carbonio, studiato soprattutto per permettere alla vettura di gestire la coppia di un motore di potenza fino a 550 CV (410\u00a0kW). L'unit\u00e0 combina una costruzione leggera con caratteristiche di resistenza e affidabilit\u00e0. Il cambio \u00e8 elettronico con sistema sul volante, detto a farfalla.\nPowerBoost.\nL'azionamento del bottone per il \" PowerBoost\" permette alle vetture di aumentare la potenza fino a 550\u00a0CV. Tale sistema \u00e8 stato introdotto al fine di favorire i sorpassi. Per attivarlo l'acceleratore dev'essere premuto almeno per l'80% e la velocit\u00e0 dev'essere di almeno 60\u00a0km/h. Qualora l'acceleratore sia spinto a meno del 40% il \"powerboost\" si disinserisce automaticamente.\nIl numero di volte in cui il pilota poteva utilizzarlo nelle gare di A1 GP era comunque limitato.\nPneumatici.\nNell'A1 Grand Prix venivano utilizzate gomme \"slick\", fornite dalla Cooper Tires, mentre nell'Euroseries 3000 dalla Michelin.\nCarburante.\nL'A1 Grand Prix utilizzava il 100 RON, tipo di biocombustibile."}
{"id": "2805880", "revid": "123155723", "url": "https://it.wikipedia.org/wiki?curid=2805880", "title": "Angel Coulby", "text": "Biografia.\nFiglia di immigrati guyanesi, Angel ha studiato ad Edimburgo, alla Queen Margaret University, per diventare attrice. Ha avuto ruoli di media importanza in alcuni film, come in \"'Orrible\", andato in onda grazie a Johnny Vaughan, in \"As If\", in \"Doctor Who\", in \"The Visit,\" in \"Imagine Me &amp; You e in Merlin\".\nDal 2008 recita nel ruolo della Regina Ginevra nella serie televisiva \"Merlin\", presente in tutti gli episodi. Nel novembre 2008 \u00e8 apparsa nella lotteria nazionale inglese ed ha recitato nella fiction \"Talk to Me\"."}
{"id": "2805882", "revid": "1310927", "url": "https://it.wikipedia.org/wiki?curid=2805882", "title": "Xand\u00e3o", "text": "Possiede anche il passaporto italiano.\nCarriera.\nClub.\nXand\u00e3o fa il suo esordio nel grande calcio nel 2005 tra le file del Guarani, squadra nella quale milita per tre anni fino al 2008, intervallati da una stagione in prestito all'Atletico Paranaense nell'annata 2006-2007. Nel 2008 viene acquistato dal Desportivo Brasil, con il quale per\u00f2 disputa poche gare venendo ceduto in prestito a varie squadre, come il Fluminense e il Gr\u00eamio Barueri.\nNel 2010 viene ceduto nuovamente in prestito al San Paolo, riuscendo a giocare con una certa continuit\u00e0. Nel gennaio 2012 tenta l'avventura in Europa, trasferendosi con la formula del prestito con diritto di riscatto alla compagine portoghese dello Sporting Lisbona. Con la maglia dei lusitani, Xand\u00e3o mette a segno il suo primo gol in Europa League nella gara d'andata degli ottavi di finale contro il Manchester City, siglando la rete del definitivo sconfitto 1-0 grazie ad un colpo di tacco.\nIl 19 febbraio 2013 Xand\u00e3o si trasferisce al Kuban', squadra militante nella massima serie del campionato russo, firmando un contratto di tre anni e mezzo."}
{"id": "2805883", "revid": "729019", "url": "https://it.wikipedia.org/wiki?curid=2805883", "title": "Pier Saccone Tarlati", "text": "Biografia.\nNel 1315 partecip\u00f2 alla battaglia di Montecatini a capo di 140 uomini forniti da Arezzo in appoggio a Firenze contro Pisa. In seguito guerreggi\u00f2 contro Rimini e poi in Umbria conquistando, alla guida di un esercito di uomini di Forl\u00ec e di Arezzo, il comune di Citt\u00e0 di Castello.\nAlla morte del fratello, l'arcivescovo Guido, succedette a quest'ultimo a signore di Arezzo nel 1327: fu col fratello Delfo committente del monumento funebre del vescovo nel Duomo di Arezzo. Della carica di Signore di Arezzo ricevette poi l'investitura ufficiale dall'imperatore Ludovico il Bavaro nel 1328, e l'anno dopo conquist\u00f2 Sansepolcro.\nNel 1332, tent\u00f2 di impossessarsi di Cortona attraverso una congiura ai danni del signore locale, Ranieri Casali, organizzata con il fratello di questi, Uguccione, ma venne scoperto e il tentativo fall\u00ec. Nello stesso anno fu al servizio di Siena, che gli affid\u00f2 il comando di 160 cavalieri per combattere contro Pisa nel massese.\nTra il 1333 e il 1335 combatt\u00e9 per la sua citt\u00e0 contro Perugia, vincendo inizialmente una serie di battaglie. Gli avversari poi assoldarono la Compagnia della Colomba, e furono anche appoggiati da Firenze e dai Faggiolani, riuscendo a togliere al Tarlati diversi suoi territori, fino a quando le due parti si riappacificarono.\nNel 1336 si alle\u00f2 con Mastino della Scala nuovamente contro i perugini e i fiorentini. Da questi ultimi venne sconfitto nel 1337 e dovette cedergli la signoria di Arezzo.\nNel 1341 rientr\u00f2 ad Arezzo e appoggi\u00f2 i ghibellini a insorgere contro i fiorentini. Fu poi arrestato insieme ai suoi familiari, condotto a Firenze e incarcerato.\nGualtieri di Brienne divenuto nuovo podest\u00e0 di Firenze, nel 1342 liber\u00f2 il Tarlati, al quale restitu\u00ec le sue propriet\u00e0. Una volta libero si mosse contro Arezzo ma fu respinto dai guelfi. Nel 1344 fu attaccato dai perugini che riusc\u00ec a sconfiggere.\nNel 1351 si alle\u00f2 con i Visconti sempre contro Firenze. La battaglia contro i fiorentini dur\u00f2 molti anni, e nonostante l'appoggio delle milizie viscontee il Tarlati non seppe sconfiggere gli avversari e riconquistare Arezzo. Poich\u00e9 era ormai anziano lasci\u00f2 il compito al figlio Marco.\nMor\u00ec quasi centenario nella sua rocca di Bibbiena nel 1356."}
{"id": "2805885", "revid": "2175", "url": "https://it.wikipedia.org/wiki?curid=2805885", "title": "Acido \u03b1-chetoglutarico", "text": ""}
{"id": "2805893", "revid": "109922707", "url": "https://it.wikipedia.org/wiki?curid=2805893", "title": "Filippo Scroppo", "text": "Biografia.\nFilippo Scroppo nasce a Riesi (Caltanissetta) nel 1910, primogenito di nove fratelli, in una famiglia valdese.\nLe prime esperienze plastiche e pittoriche si intrecciano con una profonda vocazione religiosa. Nel 1934, dopo soggiorni a Roma e Firenze, si stabilisce a Torino, dove si laurea in lettere e d\u00e0 corso ai propri interessi artistici, culturali, ideologici. Nel dopoguerra, avendo rinunciato agli studi teologici, il suo impegno si esprime nella scrittura (collabora, fra l'altro, alla edizione locale de \"l'Unit\u00e0\", ad \"Agor\u00e0\", a \"La Fiera Letteraria\"), nella organizzazione di eventi mirati alla diffusione della cultura (mostre, conferenze, dibattiti), nella pittura, che \u00e8 divenuta la sua principale attivit\u00e0, e nella didattica. Dal 1948 al 1980 \u00e8 infatti insegnante all'Accademia Albertina delle Belle Arti di Torino, prima collaboratore di Felice Casorati, poi docente nella Scuola libera del nudo; oltre che maestro discreto e generoso nello studio privato.\nAssumono un valore emblematico nella sua storia umana ed artistica la serie - pi\u00f9 di quaranta edizioni - delle Mostre d'Arte Contemporanea di Torre Pellice, che dal '49 raggiungono gli anni novanta, offrendo una documentazione aperta e ricca dell'arte non solo italiana nella seconda met\u00e0 del XX secolo.\nEspone per la prima volta un suo dipinto nel 1940, alla III Provinciale del Sindacato Belle Arti, a Torino; nel dopoguerra si intensificano i rapporti con artisti milanesi, romani e fiorentini e la partecipazione al dibattito ed all'attivit\u00e0 propositiva nazionale.\nEspone alla Biennale di Venezia del '48 e del '50, alla Quadriennale di Roma del '48 e del '51.\nCon Felice Casorati, Francesco Menzio, Albino Galvano, Mino Rosso e Italo Cremona fonda la sezione torinese dell\"'Art Club\", diventandone segretario.\nNel '49 organizza con Felice Casorati (presidente) ed Enrico Prampolini la \"I Mostra Internazionale dell'Art Club\" in Palazzo Carignano, a Torino. Nel 1950, con Galvano, \u00e8 presentato da Gianni Monnet alla libreria Salto di Milano; nel '51 partecipa all'esposizione \"Arte astratta e concreta\" presso la Galleria Nazionale d'Arte Moderna di Roma e alla scelta di \"Astrattisti milanesi e torinesi\" alla \"galleria Bompiani\" di Milano, con rilancio l'anno successivo alla \"Gissi\" di Torino. Per l'occasione pubblica con Biglione, Albino Galvano e Parisot il cosiddetto \"\u201cmanifesto\u201d dell'Arte Concreta di Torino\". Nello stesso 1952 \u00e8 invitato con cinque dipinti alla Biennale di Venezia, ove ritorna, con un manipolo di opere del tutto nuove, nel 1962; per la Quadriennale di Roma importante la presenza all'edizione del 1965.\nA met\u00e0 degli anni '50 apre una sua scuola di pittura, che diventa luogo di incontro stimolante per molti artisti torinesi.\nNegli anni sessanta e settanta sono numerose le personali, i premi nazionali e le partecipazioni a mostre rappresentative dell'arte italiana contemporanea, in Scandinavia, Germania, Austria, Svizzera, Principato di Monaco, Francia, Sudafrica, Australia. Tra tutte, si citano qui quelle del \"Mus\u00e9e d'art et d' histoire\" di Neuch\u00e2tel, 1962 (con Paola Levi Montalcini, presentazione di Italo Calvino), e del Mus\u00e9e Rath di Ginevra, 1963 (presentazione di Albino Galvano). L'ultimo ventennio \u00e8 scandito da alcune personali di rilievo: in particolare, alla galleria \"3/A\" di Torino, 1974 (testo di Gianni Romano), dove vengono proposte per la prima volta in modo organico le aerografie, e alla \"galleria Villata\", Cerrina Monferrato, 1983 (presentazione di Lucio Cabutti).\nTra le antologiche: nel 1965 alla \"Galleria delle Ore\", Milano, con accompagnamento critico di Albino Galvano, Edoardo Sanguineti, Ascanio Dumontel; nel 1967 al \"Piemonte Artistico e Culturale\", Torino, a cura di Angelo Dragone; nel 1979 al \"Foyer\" del Piccolo Regio di Torino, a cura di Marco Rosci; nel 1980 al \"The Arts Club\" di Washington col patrocinio dell'Istituto Italiano di Cultura e dell\"'Italian Society of Washington\"; nel 1985, al Palazzo della Regione di Torino, a cura di Paolo Fossati; nel 2005 la retrospettiva all'Accademia Albertina delle Belle Arti di Torino a cura di Pino Mantovani e Maria Teresa Roberto, con la collaborazione Ivana Mulatero.\nParallelamente vengono organizzate mostre storiche che portano attenzione analitica su aspetti della vicenda artistica locale e nazionale dei quali Scroppo \u00e8 stato parte in causa: \"Arte concreta a Torino\", catalogo a cura di G. Martano, Sala Bolaffi, Torino 1970; \"L'avanguardia astratta a Torino\", a cura di F. Abbate, Mostra d'arte Contemporanea, Torre Pellice 1972; \"MAC a Torino\", mostra organizzata a Colonia e in altri centri della Germania dall'Istituto Italiano di Cultura e dalla galleria Maggiorotto di Cavallermaggiore; \"Arte a Torino 1946-53\", catalogo a cura di M. Bandini, P. Mantovani, F. Poli, Accademia Albertina, Torino 1983; \"L'Informale in Italia\", catalogo a cura di Renato Barilli, Galleria d'Arte Moderna, Bologna 1983; \"Movimento Arte Concreta 1946/52\", catalogo a cura di L. Caramel, Civica Galleria D'arte Moderna, Gallarate, Electa, Milano 1984; \"Allitterazioni\u00a0\u2013 Dieci artisti del MAC tra ieri e oggi\", catalogo a cura di M. Bandini, Torre del Lebbroso, Aosta 1987; \"Scroppo, Periodo MAC, 1948-54\", catalogo a cura di M. Rosci, Galleria Sant'Agostino, Torino 1988.\nMentre alcuni studi approfondivano l'interpretazione dell'astrattismo e del concretismo nel contesto storico, lo stesso Scroppo nelle Mostre d'Arte Contemporanea di Torre Pellice (in particolare nelle edizioni del 1977, '78, '79, '84) si impegnava a documentare e storicizzare la propria vicenda artistica, dagli esordi alle ultime esperienze.\nTra il dicembre 1991 e il gennaio 1992 \u2013 nella sede torinese dell\u2019Associazione Piemonte Artistico e Culturale, e poi nella Sala Mostre Comunale di Luserna San Giovanni \u2013, viene allestita una rassegna su venti nomi rappresentativi delle generazioni di artisti che nei decenni si sono incontrati e formati nell'atelier-scuola di Scroppo, personalit\u00e0 \u201csocratica\u201d la cui didattica, per nulla accentratrice n\u00e9 dispotica, ha promosso un \u00abventaglio molto divaricato dei gesti e delle tendenze che via via uscivano dalla scuola\u00bb.\nScroppo muore a Torre Pellice (TO) il 24 maggio 1993.\nIl 29 giugno 2019 il Comune di Torre Pellice inaugura una via a lui intitolata."}
{"id": "2805900", "revid": "1444886", "url": "https://it.wikipedia.org/wiki?curid=2805900", "title": "Energia nucleare in Cina", "text": "Nel 2011 l'energia nucleare in Cina ha generato l'1,8% dell'energia elettrica prodotta in totale nel Paese.\nA ottobre 2010, sono presenti in questa nazione 4 centrali nucleari in funzione che dispongono complessivamente di 13 reattori operativi e 2 in costruzione.\nSi stanno inoltre edificando 10 nuove centrali nucleari dotate di un totale di 22 reattori.\nNon vi sono centrali nucleari chiuse.\nStoria.\nLa Cina \u00e8 uno dei paesi con i pi\u00f9 elevati e stabili aumenti della produzione di energia elettrica, con una richiesta di elettricit\u00e0 quasi triplicata negli ultimi 10 anni e con aumenti della domanda fra il 5 ed il 6% annuali, per la potenza installata si prevede che questa passi dagli 874 GW del 2009 ai circa 1600 GW del 2020. Mentre carbone ed idroelettrico sono le fonti storiche per la produzione elettrica cinese, l'elevato aumento della richiesta di combustibile per gli impianti sta creando problemi logistici per il trasporto e di inquinamento atmosferico, visto che met\u00e0 del trasporto ferroviario merci \u00e8 sfruttato per il trasporto di carbone dalle regioni del nord verso il sud, dove \u00e8 concentrata la richiesta elettrica. Questo ha portato la Cina a valutare nel suo mix energetico una componente di energia nucleare, a causa dell'insufficienza della capacit\u00e0 idroelettrica, per diminuire le sue emissioni di anidride carbonica. In aggiunta a questo, la conformazione del paese fa s\u00ec che i luoghi di produzione di idroelettrico ed eolico siano distanti rispetto ai centri economici, quindi il trasporto sulla lunga distanza risulta inefficiente.\nLo sviluppo iniziale.\nIl primo passo verso la produzione nucleare cinese \u00e8 negli anni '70, iniziando accordi di sviluppo e ricerca con Francia, Canada e Russia. Nel 1985 fu iniziata la costruzione dell'impianto di Qinshan, costituito da un unico reattore PWR da 288 MW, l'impianto \u00e8 basato su studi e concetti cinesi (con unicamente il vessel comprato dalla giapponese Mitsubishi Heavy Industries. La seconda fase di espansione dell'impianto \u00e8 stata costruita con dei reattori cinesi, i CNP600, con un alto contenuto di componentistiche cinesi. La terza fase di espansione dell'impianto \u00e8 stata compiuta con reattori di tipo CANDU6, questi sono gli ultimi ed i pi\u00f9 avanzati reattori della loro categoria prodotti.\nNel 1987 fu iniziata la seconda centrale del paese, quella di Guangdong, costruita dalla francese Framatome in collaborazione con ingegneri cinesi e composta da due reattori della classe 900, la centrale fornisce circa 13TWh di elettricit\u00e0 all'anno, il 70% verso Hong Kong. A seguito di questi reattori ne furono costruiti due identici presso l'impianto di Ling Ao. Questi quattro reattori si possono considerare la base per lo sviluppo della tecnologia CPR1000\nNel 1999 fu iniziata la quarta centrale del paese, l'impianto di Tianwan, costruito a seguito di un accordo fra Russia e Cina. Questo \u00e8 composto da due reattori VVER1000 modello V-428. Nello stesso impianto sono poi previsti altri 6 reattori, tutti di tipo VVER ma di altri modelli.\nLa prima decisione di una espansione della capacit\u00e0 produttiva cinese \u00e8 avvenuta a seguito del X Piano quinquennale cinese (2001-2005), con l'XI piano si \u00e8 iniziata una decisa costruzione di impianti nucleari a seguito a decisione di usare reattori di III gen, sono stati pianificati e poi costruiti oltre 20 reattori; questo piano ha anche imposto alcune norme per la protezione dell'ambiente, cio\u00e8 la riduzione dell'intensit\u00e0 energetica per unit\u00e0 di PIL del 4% annuale\nUso dei reattori di III generazione.\nNel settembre 2004 il Consiglio di Stato ha approvato i progetti per la costruzione di reattori di III gen per lo sviluppo dell'energia nucleare nel paese, queste sarebbero state unit\u00e0 da 1000-1500 MW di potenza e costruite sperimentalmente nei siti di Sanmen e Yangjiang; furono quindi stipulati dei bandi di gara fra le possibili tecnologie sul mercato, con la stipulazione dei contratti a met\u00e0 del 2006. Sono pervenute tre proposte di reattori, vagliate in seguito dalla SNPTC: l'AP1000 della Westinghouse, l'EPR dell'AREVA ed il VVER1000 modello V-392 della Atomstroyexport. In aggiunta a questi progetti, sono stati anche promessi supporti finanziari per la messa in opera dei primi reattori da parte dei tre governi nazionali, i contratti erano unicamente per la fornitura della parte nucleare dell'impianto e per le prime ricariche di combustibile, tutta la parte convenzionale era fuori dal contratto iniziale.\nLe offerte sono state valutate a livello di tecnologia, costo dell'impianto, componenti locali e trasferimento di tecnologia (che \u00e8 stato il fattore decisivo per la scelta). Le compagnie scelte sono state Areva e Westinghouse sono state selezionate: tuttavia la decisione finale sul tipo di reattore \u00e8 stata ritardata, essendo stata presa in esame al pi\u00f9 alto livello politico, con la CNNC pi\u00f9 propensa per l'utilizzo di reattori di II gen per entrambi i siti. Nel dicembre 2006 \u00e8 stato selezionato il disegno del reattore Westinghouse AP1000 per le quattro unit\u00e0 di prova previste. All'inizio del 2007, le due unit\u00e0 previste per il sito Yangjiang sono state trasferite al sito di Haiyang, aprendo la strada a due unit\u00e0 EPR per quel sito; pi\u00f9 tardi c'\u00e8 stato un secondo cambiamento, preferendo costruire pi\u00f9 rapidamente in quel sito le unit\u00e0 di tipo CPR1000 e trasferendo i reattori francesi a Taishan.\nNel febbraio 2007 \u00e8 stato firmato un accordo fra la Westinghouse e la SNPTC per la fornitura di 4 reattori AP1000 nei siti di Haiyang e Sanmen, il costo totale dell'operazione \u00e8 previsto essere 5.3miliardi$. Nell'aprile la Westinghouse ha firmato un contratto di 350milioni$ con la coreana Doosan Heavy Industries per due vessel e 4 generatori di vapore, gli altri componenti sono invece stati ordinati a compagnie cinesi. Tutte le turbine sono state invece ordinate alla Mitsubishi Heavy Industries con un contratto da 521milioni$, le turbine sono poi in grado di portare la capacit\u00e0 lorda dei reattori dagli iniziali 1175 MW a 1250 MW.\nNel febbraio 2007 la EDF ha creato un accordo di cooperazione con la CGNPC per costruire e gestire gli EPR di Taishan, nella provincia di Guangdong. In questo accordo non \u00e8 stato previsto il trasferimento di tecnologia, parte centrale per i contratti con la Westinghouse. Dal momento che l'EPR ha molteplici sistemi di sicurezza ridondanti, piuttosto che sistemi di sicurezza passiva, \u00e8 visto ad essere pi\u00f9 complesso e costoso, \u00e8 quindi di minore interesse per il mercato a lungo termine cinese. Nel corso di una cerimonia del novembre 2007, a cui hanno partecipato il presidente cinese Hu Jintao e il presidente francese Nicolas Sarkozy a Pechino, Areva ha siglato un contratto da 8miliardi\u20ac con la CGNPC per la fornitura dei due reattori e del combustibile fino al 2026, di cui circa 3.5miliardi\u20ac per ogni reattore. Nell'agosto del 2008, EDF e CGNPC hanno sottoscritto gli accordi definitivi per la creazione di una loro joint venture, la Taishan Guangdong Nuclear Power Joint Venture Company Limited (TNPC), di cui l'EDF possiede il 30% per un periodo di 50 anni (il periodo massimo consentito per una joint venture in Cina).\nMoratoria post-Fukushima e ripresa del programma nucleare.\nA seguito dell'incidente di Fukushima le autorit\u00e0 cinesi hanno posto una moratoria per la costruzione di nuovi reattori per verificare i criteri di sicurezza dei reattori in funzione ed in costruzione nel paese. A fine 2012 si sono delineate le vie per la costruzione di nuovi reattori nel breve periodo: \u00e8 stato infatti deciso che per il XII Piano quinquennale (2011-2015) sar\u00e0 approvato un numero limitato di reattori, inoltre saranno approvati solamente reattori lungo la costa, quindi ad esempio gli impianti gi\u00e0 approvati di Xianning, Taohuajiang e Pengze saranno posposti. La moratoria ha avuto ufficialmente fine a dicembre 2012 con l'inizio della costruzione in simultanea di 3 reattori: Fuqing 4, Yangjiang 4 ed il reattore sperimentale HTR-PM di Shidaowan (HTR-PM) 1\nProgramma nucleare futuro.\nLa Cina ha varato il pi\u00f9 grande e costoso piano industriale per lo sviluppo nucleare al mondo, intende passare da una potenza di 10 GW al 2010 ad 80 GW del 2020 fino ad arrivare a 400 GW del 2050. Il paese ha infatti una immensa richiesta di energia, con aumenti nel comparto elettrico fra il 5 ed il 6% annuali, che non possono essere sopperiti totalmente da ulteriori aumenti della capacit\u00e0 fossile da carbone o dall'idroelettrico. Per l'immediato futuro la base della crescita del nucleare cinese sono i reattori CPR1000, una derivazione dei reattori Framatome della classe 900 e soprattutto gli AP1000 della nippo-americana Westinghouse. I cardini dello sviluppo del nucleare del paese sono stati scelti come:\nOltre a questo, saranno molto incoraggiati gli studi per le filiere di reattori HTR e FBR.\nLa CNNC ha incoraggiato notevolmente la creazione di una filiera nazionale di reattori, la SNPTC ha favorito dal 2004 l'importazione e creazione di una filiera nazionale di una tecnologia importata, questo ha portato al trasferimento di tecnologie e competenze da parte della Westinghouse dei suoi reattori AP1000 dopo la costruzione dei primi 4 reattori nei siti di Sanmen e Haiyang, \u00e8 quindi prospettato un grande numero di reattori di questo tipo o per il prossimo futuro.\nReattori a neutroni veloci.\nL'uso di reattori di tipo FBR \u00e8 estremamente incoraggiato nel paese, per supplire alla scarsit\u00e0 di combustibile nazionale. Dopo la costruzione del CEFR da 65 MW, sono allo studio sue evoluzioni chiamate CPFR da 600 MW e previsto per il 2020 e di una sua evoluzione a 1500 MW per il 2030. Questo progetto \u00e8 parallelo a quello di importare reattori dall'estero, alla fine del 2009 \u00e8 stato infatti firmato un accordo per la costruzione di due reattori BN800 presso Sanming.\nL'uso del Torio.\n\u00c8 allo studio l'utilizzo del Torio come combustibile nucleare, la ricerca \u00e8 soprattutto indirizzata verso i reattori CANDU di Qinshan.\nTipologia.\nL'AP1000 della Westinghouse \u00e8 la base per il futuro sviluppo del nucleare di III gen, \u00e8 anche previsto un trasferimento di tecnologie e competenze per rendere la Cina autosufficiente nella filiera produttiva. La tempistica di costruzione \u00e8 prevista essere inferiore ai 5 anni, di cui 50 mesi per la costruzione e 6 mesi per le prove tecniche prima della produzione commerciale.\nI CAP1400 o \"Chinese Advanced Passive\", sono dei reattori nucleari di III+ gen sviluppati per il mercato cinese. Nel 2008 la Westinghouse ha annunciato una collaborazione con lo SNPTC e lo SNERDI per lo sviluppo di una evoluzione dell'AP1000 in terra cinese. Questo design pu\u00f2 essere successivamente seguito da una seconda versione, denominata CAP1700, la Cina possieder\u00e0 i diritti di propriet\u00e0 intellettuale per questi due modelli.\nIl BN800 \u00e8 un tipo di reattore FBR russo. Questo reattore consentir\u00e0 alla Cina di dipendere meno dalle importazioni di combustibile. Questo reattore \u00e8 in sviluppo presso l'impianto di Beloyarsk; tutti saranno costruiti dalla OKBM Afrikantov nel sito di Sanming\nIl CPR1000 o \"Chinese Pressurized Reactor\" o \"Improved Chinese PWR\" sono dei reattori sviluppati da AREVA sulla base dei suoi reattori della classe '900 classificati come II+ gen specificamente per il mercato cinese con caratteristiche di basso costo ed alta efficienza per avere la massima economicit\u00e0 per l'energia prodotta. Il reattore \u00e8 da 1000 MW netti (1080 MW lordi) ed un costo di costruzione inferiore a 10.000 \u00a5/kW (1500$/kW). La casa francese detiene i diritti intellettuali per l'esportazione fuori dal mercato cinese, questo fa s\u00ec che il reattore non entri in competizione con l'Atmea.\nL'EPR o \"European Pressurized Reactor\" \u00e8 un reattore di III+ gen creato dalla francese AREVA. Nell'ottobre 2008 Areva e CGNPC hanno annunciato una joint venture ed un trasferimento di tecnologie per la costruzione di reattori EPR e CPR1000 in Cina. Sono previsti solo 2 reattori nel sito di Taishan.\nGli HTR sono dei reattori a gas moderati a grafite. Nel 2006 il consiglio di Stato ha definito lo sviluppo di questi reattori come un progetto ad alta priorit\u00e0 per i successivi 15 anni\nI VVER sono una filiera di reattori di tipo PWR russo. Lo sviluppo nel mercato cinese \u00e8 previsto essere molto limitato, favorendo invece le filiere americane e francesi. Sono previsti un totale di 8 reattori di questo tipo in varie versioni solo nel sito di Tianwan, ed \u00e8 in corso anche un trasferimento di tecnologie per quanto riguarda la fabbricazione del combustibile nucleare dalla Russia.\nCiclo del combustibile.\nLa Cina intende essere ampiamente autosufficiente nel suo ciclo del combustibile nucleare nel prossimo futuro, tramite la creazione di un intero ciclo per il combustibile nucleare, dall'arricchimento allo smaltimento\nArricchimento.\nNel 2010 la Cina avr\u00e0 bisogno di 3.600t di uranio e di 2.5 milioniSWU per l'arricchimento, nel 2020 si prospetta che la richiesta sar\u00e0 di 10.000t e 7 milioniSWU.\nPresso Hanzhun nello Shaanxi \u00e8 presente un impianto di arricchimento russo, creato in base agli accordi del 1992, 1993, 1996 fra Minatom/Tenex e CNEIC, questo progetto ha una capacit\u00e0 operativa di 1.5 milioniSWU in due siti. Il complesso \u00e8 attualmente composto da due unit\u00e0 da 0.5 milioniSWU, a fine 2007 la Tenex si \u00e8 impegnata a costruire l'ultima sezione da 0.5 milioniSWU per completare quindi gli accordi; il sito \u00e8 sotto il controllo dell'IAEA. Presso Lanzhou nel Gansu \u00e8 presente un impianto di arricchimento militare a diffusione gassosa, questo ha iniziato a funzionare nel 1964 e ha supplito uranio per scopi commerciali dal 1980 al 1997; nel sito \u00e8 presente un'altra sezione della capacit\u00e0 di 0.5 milioniSWU ed entrato in funzione nel 2001, questo \u00e8 stato costruito come parte degli accordi commerciali che hanno portato alla costruzione del sito di Hanzhun.\nNel 2008 \u00e8 stato firmato un contratto per la fornitura di 6milioniSWU con la Tenex per la fornitura di uranio arricchito per i primi quattro reattori AP1000 nel periodo 2010-2021.\nProduzione del combustibile.\nIl principale impianto di fabbricazione del combustibile per reattori PWR \u00e8 a Yibin, nella provincia del Sichuan, ed \u00e8 di propriet\u00e0 della CNNC. \u00c8 stato costituito nel 1982 per Qinshan 1. \u00c8 gestito dalla sua sussidiaria China Jianzhong Nuclear Fuel (JNF), e da ottobre 2008 \u00e8 stata la produzione di elementi di combustibile \u00e8 arrivata a 400t/y, attualmente produce 600t/y e prevede di arrivare a 1000t/y per il 2020. Nel corso del 2009 ha anche iniziato la produzione di combustibile per l'impianto di Tianwan, come parte integrante dell'accordo per la fornitura del reattore.\nLa CNNC possiede un secondo impianto presso Baotou nella Mongolia interna, attivo dal 2008 e gestito dalla China North Nuclear Fuel Co Ltd. Questo crea il combustibile per i reattori CANDU di Qinshan e per alcuni reattori PWR. L'impianto \u00e8 designato per la produzione delle sfere di combustibile ad arricchimento al 9% per i reattori HTR di Shandong.\nIl combustibile per alcune ricariche di reattori AP1000 sar\u00e0 fornito direttamente dalla Westinghouse, mentre 17 ricariche per ogni reattore EPR saranno fornite dalla AREVA e fabbricati in Francia.\nNell'ottobre 2010, GDF Suez e Belgonucl\u00e9aire hanno formato un accordo con la CNNC per costruire un impianto pilota per la fabbricazione di MOX.\nRiprocessamento.\nA Lanzhou \u00e8 presente un impianto pilota da 50t/y per il ritrattamento del combustibile nucleare tramite il processo Purex, l'impianto \u00e8 stato aperto nel 2006 e nel 2009 la capacit\u00e0 di riprocessamento \u00e8 stato aumentato a 100t/y.\nNel novembre 2007 AREVA e CNNC hanno siglato un accordo per valutare la fattibilit\u00e0 per la creazione di un grande impianto di riprocessamento e fabbricazione di combustibile MOX con tecnologia francese, il progetto \u00e8 valutato avere un costo di 15miliardi\u20ac e sar\u00e0 gestito in seguito dalla societ\u00e0 francese. L'impianto, previsto essere a Jiayuguan nel Gansu, dovrebbe avere una capacit\u00e0 di 800t/y; tutto l'iter del progetto dalla progettazione alla produzione commerciale \u00e8 previsto durare 10 anni a partire dal 2010.\nA fine 2010 la Cina ha annunciato di aver sviluppato la tecnologia necessaria per riprocessare il combustibile esaurito, in modo da poterlo riutilizzare: le scorte cinesi di uranio saranno cos\u00ec sufficienti per 3000 anni anzich\u00e9 per 70. Gli scienziati hanno lavorato 24 anni in una localit\u00e0 segreta nel deserto di Gobi, non sono noti i dettagli della tecnica oltre all'affermazione generale che si tratta di \u00abun procedimento chimico efficace e sicuro\u00bb. Altrettanto vaghe sono le informazioni sulle effettive intenzioni della Cina di applicare questa tecnica su scala industriale. Secondo Matthew Bunn, esperto dell'Universit\u00e0 di Harvard in materia di nucleare cinese, produrre tutto quel combustibile richiederebbe un impianto gigantesco e molto costoso: sarebbe pi\u00f9 conveniente custodire le scorie per i prossimi decenni, finch\u00e9 non si scoprir\u00e0 una tecnologia pi\u00f9 economica.\nCentri di ricerca.\nNel 2010 sono iniziati i progetti per la costruzione di due grandi parchi nucleari cinesi. Il primo, posizionato presso Nanchino nello Jiangsu, \u00e8 il Nanjing Jiangning Binjiang Development Zone. Questo produrr\u00e0 tutte le parti preassemblate per i reattori CPR e gli AP1000.\nIl secondo \u00e8 il progetto di un faraonico parco nucleare per lo sviluppo di nuove tecnologie e per la loro sperimentazione. Il parco, nello Zhejiang, avr\u00e0 una superficie di 130 km2 (come l'intero Comune di Torino), per un investimento complessivo di quasi 140miliardi\u20ac in 10 anni. Il progetto, approvato alla fine di agosto 2010, sar\u00e0 una vera e propria cittadella, dotata anche di infrastrutture per trasporti merci e persone. Il parco sar\u00e0 diviso in 4 aree principali, dedicate rispettivamente alla fabbricazione di attrezzature nucleari, alla formazione, alla promozione dell'energia nucleare e alle applicazioni nucleari in campo medico, agricolo e radiologico. Inoltre il parco ospiter\u00e0 la sede di 6 importanti settori della China National Nuclear Corporation, l'ente nucleare statale: Nuclear Power Operations, Nuclear Power Technical Support &amp; Services, Nuclear Power Commissioning Centre, Nuclear Power Training Centre, Nuclear Power Communication and Exhibition Centre, Nuclear Power Stocks &amp; Spare Parts Centre. Nella zona hanno la sede altre 18 societ\u00e0 nucleari, la nuova citt\u00e0 nucleare si candida ora come polo principale del settore nucleare cinese.\nReattori di ricerca.\nI primi studi scientifici in campo nucleare sono stati di ordine militare, nel 1966 inizi\u00f2 a funzionare un reattore per la produzione di plutonio weapons-grade posizionato presso l'Jiuquan Atomic Energy Complex a Jiuquan nel Gansu, un altro reattore per la produzione di plutonio era situato presso Guangyuan nello Sichuan.\nOltre a quelli militari, la Cina possiede circa 15 reattori di ricerca. I pi\u00f9 importanti sono un reattore da 125 MW di tipo HFETR presso il Leshan Nuclear Power Institute of China a Jiajiang. L'HWRR-II \u00e8 un reattore di tipo HWR da 15 MW e chiuso nel 2007. Il CARR da 60 MW \u00e8 in costruzione, mentre il CEFR da 65 MW (definito come il primo reattore di IV gen) ha iniziato a funzionare a giugno 2010.\nSono in corso studi per i reattori da 200 MW per la desalinizzazione basati sulla tecnologia PWR, il prototipo \u00e8 un reattore NHR-5 che ha iniziato a funzionare nel 1989.\nGestione dei rifiuti e depositi geologici.\nLa politica energetica cinese \u00e8 per avere un ciclo chiuso del combustibile, consente quindi il riprocessamento dopo l'utilizzo del combustibile nucleare. Questo consente di utilizzare il MOX per aumentare la resa energetica dell'uranio e le scorie nucleari ad alto livello verranno vetrificate e quindi posizionate in un deposito geologico.\nPresso il complesso di Lanzhou \u00e8 stato costruito un centro di stoccaggio centralizzato del combustibile nucleare della capacit\u00e0 di 550t che pu\u00f2 essere raddoppiata; \u00e8 poi presente un deposito per i rifiuti a basso e medio livello nel sottosuolo.\nI rifiuti ad alto livello verranno poi vetrificati e sistemati in un deposito geologico a circa 500m di profondit\u00e0, la scelta del sito \u00e8 in corso dal 1986 e si concentra principalmente su tre possibili locazioni a Beishan nel Gansu, la scelta definitiva sar\u00e0 compiuta nel 2020, mentre il sito \u00e8 previsto entrare in funzione nel 2050. Lo smaltimento dei rifiuti industriali e di quelli di livello intermedio \u00e8 compiuto in due siti: il primo a presso Yumen nel Gansu, mentre il secondo \u00e8 a Beilong nel Guangdong nei pressi dell'omonimo impianto\nProduzione di uranio.\nLa Cina \u00e8 un produttore di uranio, con circa 750t prodotte ogni anno; la sua produzione storica al 2006 \u00e8 di 29.919t. Possiede risorse uranifere, pari a 67.900t a &lt;130$/kg nel \"Red Book\" del 2007\nA causa della scarsit\u00e0 di risorse uranifere rispetto al fabbisogno attuale (2875t nel 2010), il paese sta studiando varie strade per supplire al proprio fabbisogno interno per dipendere meno dalle importazioni. Sono ad esempio allo studio soluzioni per riutilizzare l'uranio derivante dal riprocessamento delle scorie degli altri reattori nel combustibile nucleare dei reattori CANDU, o utilizzare le ceneri delle centrali a carbone per la produzione di uranio.\nAccordi internazionali per l'importazione.\nLa Cina supplisce al suo fabbisogno interno soprattutto con uranio derivante da miniere in Kazakistan, Namibia, Niger ed Australia mentre altri accordi sono in corso di stipulazione. Vista la sua grande richiesta di combustibile nel prossimo futuro, il paese sta anche provvedendo a comprare sul mercato grandi quantit\u00e0 di materia prima, si stima infatti che nel corso del 2010 comprer\u00e0 quasi 5000t di uranio, cio\u00e8 quasi il doppio della sua richiesta, per soddisfare la domanda dei futuri reattori (ognuno dei suoi reattori richiede al momento della partenza circa 400t di uranio).\nLa principale compagnia incaricata per le importazioni uranifere \u00e8 la China Nuclear International Uranium Corporation (SinoU), una controllata della CNNC, che sta provvedendo a valutare la realizzazione di nuove miniere in Niger e sta studiando le prospettive di espansioni in Kazakistan, Uzbekistan, Mongolia, Namibia, Zimbabwe, Algeria, Canada e Sudafrica.\nCentrali nucleari.\nTutti i dati della tabella sono aggiornati a gennaio 2021"}
{"id": "2805910", "revid": "80030", "url": "https://it.wikipedia.org/wiki?curid=2805910", "title": "Conte di Lussemburgo", "text": ""}
{"id": "2805911", "revid": "1444886", "url": "https://it.wikipedia.org/wiki?curid=2805911", "title": "Energia nucleare nel Regno Unito", "text": "Nel 2011 l'energia nucleare nel Regno Unito ha generato il 17,8% dell'energia elettrica prodotta in totale nel Paese.\nA marzo 2010, sono presenti in questa nazione 9 centrali nucleari in funzione che dispongono complessivamente di 19 reattori operativi e 8 dismessi.\nNon si stanno edificando nuove centrali nucleari.\nVi sono anche altre 8 centrali nucleari chiuse, 2 con un reattore ciascuna, 4 con due reattori ciascuna e 2 con quattro reattori ciascuna.\nStoria.\nIl picco massimo della produzione nucleare inglese \u00e8 avvenuto alla fine degli anni 1990, quando l'energia nucleare forniva il 25% dell'elettricit\u00e0 nazionale. Da allora la porzione sia sul totale che assoluta \u00e8 diminuita a causa della chiusura degli impianti pi\u00f9 vecchi e dell'invecchiamento progressivo degli impianti attualmente in funzione. Anche a causa del progressivo esaurirsi dei campi di gas nel Mare del Nord il fabbisogno inglese di gas \u00e8 stato supplito in misura sempre maggiore dalle importazioni, che sono passate dal 32% del 2007 al 50% del 2009, e sono previste al 75% del 2015; fonte energetica che contribuisce attualmente a quasi il 50% della produzione di energia elettrica inglese. Nel Regno Unito sono da sempre stati molto sviluppati i reattori di tipologia GCR, prima nel modello Magnox e poi nel modello AGR, ed \u00e8 l'unica nazione in cui sono presenti queste tipologie di reattori ancora in funzione.\nL'unit\u00e0 di Sizewell B doveva essere la prima di una lunga serie di reattori di tipologia PWR, ma questa unit\u00e0 \u00e8 rimasta unica nel suo genere (). I piani per una nuova espansione della capacit\u00e0 nucleare sono stati ripresi nel corso del 2006 e sono attualmente in sviluppo\nPrima fase: sviluppo dei Magnox.\nDopo la seconda guerra mondiale lo sviluppo dell'energia nucleare nel Regno Unito si indirizz\u00f2 soprattutto sulle applicazioni militari. Nel 1946 fu costruito dall'Atomic Energy Research Establishment a Harwell nell'Oxfordshire una pila atomica moderata a grafite con raffreddamento ad aria denominata GLEEP. Dopo di questa pila ne fu costruita una seconda, la BEP0 da 6 MW, che dimostr\u00f2 la fattibilit\u00e0 dello sfruttamento dell'energia nucleare per la produzione di energia elettrica. Durante il 1947 fu scelto il sito di Sellafield come sede principale per lo sviluppo dell'energia atomica nel paese e furono iniziati i lavori di alcune pile atomiche.\nNel 1953 a seguito dell'annuncio del governo inglese per lo sviluppo del programma nucleare civile, fu iniziata la costruzione del primo reattore di Calder Hall. Nel 1954 tramite l'Atomic Energy Authority Act 1954 fu creata l'UKAEA, come organo di controllo e di sviluppo per tutto il programma nucleare britannico. I piani iniziali di sviluppo includevano anche la costruzione di un reattore FBR nel sito di Dounreay presso un vecchio aeroporto militare nel nord della Scozia.\nNei primi anni dalla creazione dell'UKAEA si registr\u00f2 soprattutto un grande successo nello sviluppo dell'elettrogenerazione da fonte nucleare, nell'ottobre 1956 fu aperta alla presenza della regina Elisabetta II la prima centrale nucleare per la produzione di energia elettrica, l'impianto di Calder Hall, a questa segu\u00ec quella di Chapelcross nel sud della Scozia. Questi due impianti erano composti da un totale di 8 reattori di tipologia Magnox da poco meno di 50\u00a0MW ognuno; questi reattori, bench\u00e9 commerciali, avevano il doppio scopo di produrre energia elettrica ed eventualmente produrre plutonio weapons grade, questa funzione fu successivamente assolta da altri reattori del complesso di Sellafield. Dopo questi primi 8 reattori ne furono costruiti ancora molti, con potenze fino a 10 volte superiori rispetto al modello originale (l'impianto di Wylfa possiede due reattori da 490\u00a0MW ognuno); due modelli furono esportati uno in Italia presso la centrale nucleare di Latina ed uno in Giappone nella centrale nucleare di Tokai. Unit\u00e0 molto simili, denominate UNGG, furono costruite dalla Francia ed esportate in Spagna.\nNei primi modelli sviluppati l'efficienza termodinamica era molto bassa, al 22%, per poi alzarsi fino al 26-28% nei modelli successivi. Nel corso degli anni 1970 tutti i reattori furono scalati di potenza a causa di una ossidazione eccessiva dei componenti dovuta alle leghe usate.\nNel febbraio 1955 il governo inglese pubblic\u00f2 un documento, il \"A programme of nuclear power\", annunciando un programma di sviluppo per i reattori Magnox, con un obiettivo di avere 1400-1800\u00a0MW di potenza da questa tipologia di reattori per il 1965; e lo sviluppo di reattori FBR. A seguito della Crisi di Suez del 1956 si accentuarono le preoccupazioni per una possibile carenza dei rifornimenti di petrolio e carbone, spingendo verso un aumento della capacit\u00e0 nucleare a 5-6000\u00a0MW. L'attuazione del nuovo programma di reattori Magnox fu affidato al CEGB che subentr\u00f2 nel 1958 alla Central Electricity Authority, mentre gli 8 reattori originari e tutti i piani di sviluppo ed i reattori FBR rimasero di propriet\u00e0 dell'UKAEA.\nNel 1972 fu completato il piano di sviluppo di questi reattori, con la messa in opera di un totale di circa 4200\u00a0MW di potenza: quindi con una potenza inferiore ed alcuni anni dopo a quanto previsto.\nIncendio di Windscale.\nNell'impianto di Windscale (l'odierna Sellafield) si assistette alla combustione lenta della grafite in uno dei reattori senza che i tecnici se ne rendessero conto, se non dopo un paio di giorni. A causa di ci\u00f2 vi fu una fuga abbastanza consistente di radioattivit\u00e0, bench\u00e9 parecchio minore di \u010cernobyl' (fu infatti classificato come un evento di 5\u00ba grado sulla scala INES). Attraverso la ciminiera della centrale, infatti, i fumi finirono in atmosfera e si dovettero prendere misure precauzionali per la popolazione inglese. In seguito all'incidente, comunque, ci si prodig\u00f2 per la progettazione di misure di sicurezza pi\u00f9 efficaci nel Regno Unito.\nSeconda fase: sviluppo degli AGR.\nNell'aprile 1964 fu stilato un secondo programma per lo sviluppo del nucleare inglese, il \"The Second Nuclear Power Programme\", per delineare la seconda fase di sviluppo del nucleare inglese, con circa 5000 MW di potenza operativa fra il 1970 ed il 1975. Il CEGB fece una gara per la delineazione della tecnologia da usare, se scegliere i nuovi reattori AGR prodotti dalla UKAEA o usare reattori americani di tipologia LWR (preferiti dalla CEGB). Nel maggio 1965 fu scelto l'AGR, ed il primo sito che avrebbe ospitato questa nuova tipologia di reattori sarebbe stato l'impianto di Dungeness nel Kent. Tutto il progetto dell'AGR si basava sul reattore sperimentale di Windscale da 30\u00a0MW.\nA differenza dei reattori Magnox questi utilizzano uranio arricchito leggermente. L'efficienza termodinamica \u00e8 molto pi\u00f9 alta, arriva al 40%, perch\u00e9 il circuito primario raggiunge una temperatura di 600 \u00b0C. A causa di una scarsa standardizzazione dei processi costruttivi fra le varie coppie di reattori, vi sono stati significativi problemi operativi nel corso del funzionamento dei vari reattori. Questa filiera \u00e8 stata utilizzata unicamente nel Regno Unito.\nTerza fase: utilizzo dei PWR.\nA seguito dei problemi riscontrati nella costruzione delle unit\u00e0 AGR, fu iniziato un dibattito circa un terzo piano di sviluppo del nucleare inglese, considerando tutte le tipologie al momento disponibili: Magnox, AGR, HTR, CANDU, SGHWR, PWR; con la CEGB fortemente indirizzata verso la scelta della tipologia PWR. Il governo decise nel 1975 per la tipologia SGHWR, con 4 unit\u00e0 per la centrale di Sizewell B e 2 per Torness, con ogni unit\u00e0 della potenza di 660\u00a0MW. A causa dei tagli alla spesa pubblica ed all'aumento dei costi per la costruzione di questi reattori, fu in un primo momento raccomandato dalla National Nuclear Corporation l'utilizzo di PWR o AGR (di cui fu decisa intanto la costruzione di due coppie di reattori).\nA met\u00e0 del 1979 il cambio di governo diede un maggiore impulso per lo sviluppo dei reattori PWR, diminuendo il apprezzamento verso gli AGR, anche se furono confermate le 4 unit\u00e0 di Heysham e Torness. Furono quindi scelti i reattori forniti dalla Westinghouse di disegno \"Nuclear Power Plant Unit System\" per soddisfare i requisiti inglesi, la prima unit\u00e0 fu ordinata per il sito di Sizewell B e la costruzione inizi\u00f2 nel 1988.\nA queste unit\u00e0 ne dovevano seguire altre, erano infatti stati individuati i siti di Sizewell C, Hinkley Point C e Wylfa B. Tuttavia, alla fine del 1989, il governo aveva annunciato una revisione della politica nucleare da fare entro il 1994, e decretato che fino ad allora non si sarebbero costruiti nuovi reattori. A seguito del riesame della politica energetica, nel maggio 1995, il governo ha concluso che i nuovi impianti nucleari non avrebbero pi\u00f9 ricevuto sostegno pubblico, alla fine di quell'anno il successore del CEGB, il Nuclear Electric, ha deciso che la costruzione di ulteriori centrali nucleari non era economicamente sostenibile e ha abbandonato i suoi piani per nuove centrali nucleari.\nPrivatizzazione del settore elettrico.\nAlla fine del 1988, il governo conservatore ha annunciato che, in preparazione per la privatizzazione, il CEGB sar\u00e0 suddiviso in due societ\u00e0: la National Power e la Power Gen, mentre la trasmissione verr\u00e0 gestita dal National Grid. La propriet\u00e0 delle centrali nucleari in Inghilterra e Galles \u00e8 stata acquisita dalla National Power. Tuttavia, a causa di incertezza sul nucleare, i costi di disattivazione e di smaltimento dei rifiuti, il governo ha poi deciso di ritardare la privatizzazione delle centrali nucleari e nel marzo 1990, la divisione nucleare del Potere Nazionale \u00e8 stato inseriti in una nuova societ\u00e0 denominata Nuclear Electric. Nel frattempo, in Scozia, le attivit\u00e0 nucleari del SSEB sono stati trasferiti alla Scottish Nuclear nell'aprile 1990 e l'anno successivo, le parti non nucleari del SSEB sono state privatizzate come ScottishPower.\nDopo una revisione effettuata nel 1994, \"verifica delle prospettive future per l'energia nucleare nel Regno Unito\" (pubblicato nel maggio 1995), ha concluso che si sarebbero dovute spostare gran parte del settore produzione nucleare nel privato, comporterebbe notevoli vantaggi per l'industria, i consumatori di energia elettrica ed i contribuenti. Ci\u00f2 ha portato alla creazione di British Energy nel 1995 concretizzare la privatizzazione. Tuttavia, nel 1994 un ulteriore riesame ha ritenuto che il sostegno del settore pubblico per una nuova centrale nucleare sarebbe stato inappropriata. Ci\u00f2 ha portato alla decisione della Nuclear Electric di non procedere con la costruzione di Hinkley Point C e di ritirare la domanda di pianificazione per Sizewell C. Dopo aver preso possesso degli impianti nucleari, la British Energy \u00e8 stata privatizzata nel luglio 1996, mentre gli impianti che utilizzavano reattori Magnox sono stati mantenuti sotto il controllo pubblico tramite la societ\u00e0 Magnox Electric.\nLa British Energy ha inizialmente operato con successo e divenne il pi\u00f9 grande generatore del paese nel 1998. Tuttavia, questo successo ha portato a maggiori profitti per gli azionisti piuttosto che investimenti nella manutenzione degli impianti, portando successivamente a diverse interruzioni non pianificate. Prima di incorrere in significativi problemi, l'azienda \u00e8 cresciuta ambiziosamente in patria e all'estero:\nL'introduzione nel 2001 del New Electricity Trading Arrangements ha portato la societ\u00e0 ad un notevole eccesso di capacit\u00e0 produttiva a causa della recente costruzione di un gran numero di centrali a gas, comportando una notevole diminuzione del prezzo dell'elettricit\u00e0 al di sotto dei costi di produzione, nel settembre 2002 la societ\u00e0 non era pi\u00f9 in grado di coprire le passivit\u00e0. Il governo ha quindi concesso una linea di credito per consentirgli di continuare ad operare e, nell'ottobre 2003, si \u00e8 accordata con governo e creditori per una ristrutturazione generale.\nDiversi fattori hanno contribuito al crollo finanziario di British Energy:\nCome risultato della sua ristrutturazione, la sua partecipazione in Amergen e Bruce Power sono stati diminuiti, ed i contratti con BNFL rinegoziati. In cambio del 100% del capitale della societ\u00e0, gli azionisti hanno ricevuto il 2,5% del patrimonio netto della societ\u00e0 ristrutturata, con il resto per i creditori di British Energy. Una parte fondamentale dell'operazione di ristrutturazione \u00e8 stata la ristrutturazione degli introiti di cassa, in cui la societ\u00e0 avrebbe contribuito al 65% della sua liquidit\u00e0 nel Nuclear Liabilities Fund, che \u00e8 il fondo responsabile per i costi del futuro decommissioning degli impianti. A met\u00e0 del 2007, parte di questi diritti sul fondo sono stati convertiti in azioni e venduti per 2.3miliardi\u00a3, il restante 36% \u00e8 stato comprato nel gennaio 2009 dalla EDF per 4.4miliardi\u00a3, acquisendone quindi la propriet\u00e0 tramite l'acquisto di altre azioni per un totale di 12.5miliardi\u00a3.\nLa ristrutturazione di British Energy \u00e8 stata completata nel gennaio 2005. Anche se la societ\u00e0 continua ad avere problemi causati dall'invecchiamento della flotta di AGR, il prezzo all'ingrosso dell'energia elettrica \u00e8 aumentato. Visto poi il cambiamento di indirizzo del governo nel 2008, c'\u00e8 stato un grande impulso per la costruzione di nuovi reattori e la gara \u00e8 stata vinta dalla EDF. Come parte delle condizioni dell'acquisto della societ\u00e0 britannica da parte della EDF si sono dovuti vendere gli impianti di Eggborough e Sutton, e vendere i terreni degli impianti di Wylfa, Dungeness, Bradwell e Heysham e di rinunciare ad una delle tre connessioni elettriche di Hinkley Point.\nProgramma nucleare futuro.\n\u00c8 in delineazione la quarta fase di sviluppo del nucleare inglese. I piani per lo sviluppo di una flotta di reattori PWR erano iniziati alla fine degli anni '70, ma si erano arenati dopo la conclusione del primo reattore, tutto il piano di sviluppo fu poi ripreso nel 2006 per il cambiamento di orientamento politico verso l'energia nucleare. La politica energetica in Inghilterra e Galles prevedeva quindi la realizzazione di nuovi impianti gestiti e finanziati unicamente dal settore privato. Per facilitare il processo autorizzativo e realizzativo il governo ha attuato diverse misure: razionalizzare il processo di pianificazione, realizzare VIA e VAS per l'identificazione dei nuovi siti, dare licenze preliminari per la costruzione degli impianti, il decommissioning sar\u00e0 interamente coperto dagli utili.\nA questo scopo \u00e8 stato proposto un nuovo regime di pianificazione per aiutare l'installazione di reattori nucleari e di altri nuovi progetti di infrastrutture importanti come ferrovie, parchi eolici di grandi dimensioni, serbatoi, porti, aeroporti e impianti di trattamento delle acque reflue. La necessit\u00e0 di nuove infrastrutture dovrebbero essere affrontati attraverso una politica nazionale della dichiarazione, quindi l'impatto per lo sviluppo locale in questione deve essere gestita da un gruppo indipendente, piuttosto che da ministri o autorit\u00e0 di pianificazione locale. Oltre ai piani per la costruzione dei nuovi impianti, sono stati decisi anche i piani per il finanziamento del decommissioning, tramite l'Energy Act 2008 \u00e8 stato creato il FDP, un fondo in cui tutti gli operatori del settore nucleare verseranno una quota dei propri profitti sopperire ai costi futuri dello smantellamento degli impianti.\nTra luglio e novembre 2008, \u00e8 stata effettuata una consultazione su una valutazione strategica delle locazioni proposte per identificare i siti che sono adatti per nuove centrali nucleari da costruire entro la fine del 2025, a questo scopo sono stati individuati 11 siti come strategicamente adatti per nuove centrali nucleari. Nel gennaio 2009 il governo ha invitato a presentare candidature per i siti da valutare per la loro idoneit\u00e0, per la realizzazione di nuove centrali nucleari entro il 2025, di tutti questi siti sono stati valutati preliminarmente idonei tutti eccetto quello di Dungeness, e sono stati poi individuati anche tre siti idonei: Druridge Bay nel Northumberland, Kingsnorth nel Kent e Owston Ferry nel South Yorkshire. Nell'ottobre 2010 i siti di Braystones e Kingsnorth sono stati rimossi dalla lista preliminare, principalmente per tempi pi\u00f9 lunghi per l'adeguamento degli elettrodotti, mentre gli altri 8 sono stati confermati.\nTutti questi progetti per il nuovo programma nucleare sono dovuti ad una maggiore sicurezza energetica (dovute all'aumentare delle importazioni per l'esaurirsi delle fonti di approvvigionamento di combustibili fossili nazionali), fronteggiare l'effetto serra e rispettare il Protocollo di Kyoto. Il governo si \u00e8 infatti imposto una riduzione delle emissioni serra dell'80% nel 2050 e del 34% nel 2020 rispetto ai valori del 2020. Per raggiungere questi obiettivi, una delle strade intraprese \u00e8 quella della costruzione di nuovi impianti nucleari. Per il 2025 sono previsti essere necessari 60GW di nuova potenza, di cui 35\u00a0GW sono previsti essere dalle fonti rinnovabili, la restante parte \u00e8 prevista essere da fonte nucleare, anche se non \u00e8 previsto alcun obiettivo minimo.\nA fine 2010 sono sul futuro scenario nucleare due consorzi, uno \u00e8 della JV fra RWE e E.ON, prevede di avere 6000 MW di potenza operativa per il 2025 nei siti di Wylfa ed Oldbury. Il secondo consorzio era composto dalla British Energy con EDF, a seguito della trasformazione della societ\u00e0 inglese il programma nucleare \u00e8 stato preso in consegne dalla EDF Energy, questa prevede 4 reattori nei siti di Sizewell ed Hinkley Point. Un terzo consorzio \u00e8 stato costituito da Iberdrola-GDF Suez-Scottish &amp; Southern per la costruzione di un impianto presso Sellafield per una potenza fino a 3600\u00a0MW.\nA seguito del grave incidente alla centrale giapponese di Fukushima, il governo britannico ha fatto sapere che non cambier\u00e0 i propri programmi nucleari, anche se \u00e8 consapevole di dover \u00abimparare la lezione\u00bb giapponese: i reattori britannici saranno sottoposti agli stress test decisi a livello europeo, anche se nessuno \u00e8 del modello di Fukushima.. A met\u00e0 giugno 2011 il governo inglese ha varato il nuovo piano nucleare, che prevede un sensibile aumento della componente nucleare. Secondo il piano, nel 2025 il totale della potenza nucleare britannica sar\u00e0 di 18.000\u00a0MW. Il piano energetico dovr\u00e0 passare ora al Parlamento, ma l'approvazione appare scontata dopo che \u00e8 stato raggiunto un compromesso all'interno della coalizione di maggioranza: mentre i conservatori sono storicamente favorevoli al nucleare, il partito liberal-democratico era contrario, ma ha rinunciato a opporsi in nome dell'alleanza di governo.\nA fine marzo 2012 le due utility tedesche proprietarie di Horizon hanno deciso di dismettere i programmi nucleari nel Regno Unito e cedere le rispettive quote della loro joint venture ad altri investitori. Questa decisione \u00e8 maturata a seguito della concomitanza della crisi economica ed i costi del phase out tedesco che hanno obbligato le compagnie elettriche a profonde ristrutturazioni interne e licenziamenti per ripianare i bilanci.\nTipologie.\nIn un primo momento erano state proposte 4 tipologie di reattori: ACR, AP1000, EPR ed ESBWR. Dopo un primo interessamento, due societ\u00e0 produttrici hanno ritirato i rispettivi modelli e sono rimaste solo due tipologie al vaglio dell'Health &amp; Safety Executive, che riceveranno le approvazioni finali (che potranno avere ancora alcuni punti da chiarire) per il giugno 2011.\nReattore AP1000\nL'AP1000 \u00e8 la tipologia di reattori PWR prodotta dalla Westinghouse, \u00e8 la tipologia attualmente prevista dalla Horizon, una JV di RWE e E.ON.\nReattore EPR\nL'EPR \u00e8 la tipologia di reattori PWR prodotta dalla AREVA, \u00e8 la tipologia attualmente prevista dalla EDF Energy, \u00e8 attualmente il primo reattore per cui si prevede la costruzione sul suolo britannico.\nCiclo del combustibile.\nIl Regno Unito \u00e8 privo di uranio, \u00e8 per\u00f2 stato da sempre autosufficiente per tutto il ciclo del combustibile nucleare.\nArricchimento.\nPresso l'impianto nucleare di Springfields \u00e8 presente un impianto di conversione della capacit\u00e0 di 6000t/y, gestito dalla Westinghouse grazie ad un contratto di affitto a lungo termine fatto dalla NDA, nel 2005 la Cameco Corporation ha acquistato 10 anni di utilizzo di 5000t/y di capacit\u00e0 produttiva.\nUn impianto di arricchimento \u00e8 gestito dalla Urenco a Capenhurst della capacit\u00e0 di 1.1milioniSWU tramite un impianto a centrifuga a gas. L'impinanto \u00e8 di propriet\u00e0 paritaria al 33% del Governo inglese, dal Governo danese e congiuntamente da RWE e E.ON. \u00c8 prevista nello stesso sito la creazione di un impianto di deconversione dell'esafluoruro di uranio in yellowcake, una forma molto pi\u00f9 stabile chimicamente, l'uranio sar\u00e0 proveniente dai vari impianti Urenco, l'impianto \u00e8 previsto entrare in funzione dal 2014.\nFabbricazione del combustibile.\nA Springfields \u00e8 presente un impianto per la fabbricazione del combustibile nucleare per i reattori di tipologia AGR e PWR, l'impianto per la fabbricazione del combustibile per i reattori Magnox era presente nello stesso sito ma ha terminato la sua produzione nel 2008 dopo 53 anni di attivit\u00e0, i 4 reattori ora in funzione funzioneranno quindi fino ad esaurimento delle scorte di combustibile.\nPresso il sito di Sellafield \u00e8 presente il SMP, l'impianto per la fabbricazione del combustibile MOX per l'esportazione.\nRiprocessamento.\nLe attivit\u00e0 di riprocessamento sono svolte nel sito di Sellafieled. \u00c8 presente un impianto di riprocessamento del combustibile dei reattori Magnox dalla capacit\u00e0 di 1500t/y in funzione dal 1964, \u00e8 previsto cessare le proprie attivit\u00e0 attorno al 2016. L'impianto Thorp \u00e8 stato commissionato nel 1994 e fino al 2010 ha trattato circa 6000t di combustibile nucleare nazionale (2300t provenienti dai reattori AGR) e proveniente dall'estero, l'impianto \u00e8 previsto funzionare fino al 2020. Il riciclo del plutonio derivante dal combustibile nazionale non \u00e8 considerata una soluzione economica, \u00e8 quindi conservato a tempo indeterminato per future decisioni (il costo del MOX \u00e8 valutato essere 5 volte quello dell'uranio di partenza, raddoppiando quindi il costo del combustibile nucleare.\nGestione dei rifiuti e depositi geologici.\nIl Nirex \u00e8 stato istituito per l'industria nucleare nel 1982 per ricercare opzioni per un deposito geologico per lo smaltimento dei rifiuti radiologici. Alla fine degli anni 1980 il Nirex ha iniziato indagini dei siti di Dounreay e Sellafield per un deposito per i rifiuti di medio e basso livello. Nel 1991 il Nirex ha annunciato la costruzione di un centro di caratterizzazione delle rocce, ma la sua costituzione \u00e8 stata prima respinta dal consiglio della Contea di Cumbria e poi dal ministero dell'ambiente.\nNel 2001 il governo del Regno Unito (insieme con le amministrazioni decentrate in Scozia, Galles e Irlanda del Nord) ha avviato la \"gestione sicura dei rifiuti radioattivi\" MRWS come programma per consultazioni pubbliche per il processo di localizzazione. A seguito della consultazione, un organismo indipendente, la \"commissione dei rifiuti radioattivi\" (CoRWM) \u00e8 stata istituita per consigliare le opzioni per fornire una soluzione a lungo termine per la gestione dei rifiuti radioattivi di attivit\u00e0 pi\u00f9 elevato. L'ambito di indagine riguarda 470.000m3 di rifiuti a medio ed alto livello, oltre che le opzioni del trattamento di plutonio e uranio impoverito, trattati per lo pi\u00f9 come rifiuti, oltre all'opzione di abbandonare il riprocessamento del combustibile nucleare utilizzato.\nDopo 3 anni di discussioni, il CoRWM ha raccomandato lo smaltimento geologico in profondit\u00e0 dei rifiuti, con una stazione di stoccaggio temporanea nel frattempo. Il percorso per il deposito sarebbe sulla base di un accordo comunitario, e circa un terzo del Regno Unito sembra essere geologicamente adatto. La relazione finale di CoRWM nel luglio del 2006 ha detto che \"il governo dovrebbe muoversi per attuare le sue raccomandazioni, anche se ha riconosciuto che effettivamente messa in opera del deposito potrebbe richiedere decenni\". Ad ottobre del 2007 il CoRWM \u00e8 stato ricostituito e riformato, col nuovo compito di sorvegliare il programma di gestione dei rifiuti radioattivi e di fornire consulenza al governo su di esso. Nella sua risposta alle raccomandazioni del CoRWM, il governo ha annunciato che la Nuclear Decommissioning Authority avrebbe accorpato la Nirex per assumersi il mandato per lo stoccaggio e l'eventuale deposito geologico. A seguito di questa integrazione, la NDA ha creato la Radioactive Waste Management Directorate nell'aprile 2007 per assumersi la responsabilit\u00e0 per il programma di smaltimento geologico dei rifiuti.\nNel giugno 2007, il governo britannico con le amministrazioni del Galles e dell'Irlanda del Nord, ha lanciato una consultazione pubblica sulla gestione dei rifiuti. Questo insieme di discussioni intende spiegare in che modo il governo intende gestire i rifiuti radioattivi di attivit\u00e0 pi\u00f9 elevato nel lungo periodo attraverso per lo smaltimento geologico, con stoccaggio provvisorio e la continua ricerca e lo sviluppo per sostenere la sua implementazione ottimizzata. Ha inoltre invitato le comunit\u00e0 a manifestare interesse per l'apertura (senza impegno) le discussioni con il governo sulla possibilit\u00e0 di ospitare un impianto di smaltimento geologico a un certo luogo del paese in futuro.\nProduzione di uranio.\nIl Regno Unito non \u00e8 un produttore di uranio. Non possiede risorse uranifere a &lt;130$/kg nel \"Red Book\" del 2007.\nCentrali nucleari.\nTutti i dati della tabella sono aggiornati a aprile 2020"}
{"id": "2805935", "revid": "1543377", "url": "https://it.wikipedia.org/wiki?curid=2805935", "title": "Open di Francia 1970", "text": "L'Open di Francia 1970, la 69\u00aa edizione degli Open di Francia di tennis, si \u00e8 svolto sui campi in terra rossa\ndello Stade Roland Garros di Parigi, Francia, dal 25 maggio al 7 giugno 1970.\nIl singolare maschile \u00e8 stato vinto dal ceco Jan Kode\u0161,\nche si \u00e8 imposto sullo jugoslavo \u017deljko Franulovi\u0107 in 3 set col punteggio di 6\u20132, 6\u20134, 6\u20130.\nIl singolare femminile \u00e8 stato vinto dall'australiana Margaret Court, che ha battuto in 2 set la tedesca Helga Niessen Masthoff.\nNel doppio maschile si sono imposti Ilie N\u0103stase e Ion \u021airiac.\nNel doppio femminile hanno trionfato Gail Sherriff Chanfreau e Fran\u00e7oise D\u00fcrr.\nNel doppio misto la vittoria \u00e8 andata a Billie Jean King in coppia con Bob Hewitt.\nSeniors.\nSingolare maschile.\n Jan Kode\u0161 ha battuto in finale \u017deljko Franulovi\u0107, 6\u20132, 6\u20134, 6\u20130\nSingolare femminile.\n Margaret Court ha battuto in finale Helga Niessen Masthoff, 6\u20132, 6\u20134\nDoppio maschile.\n Ilie N\u0103stase / Ion \u021airiac hanno battuto in finale Arthur Ashe / Charlie Pasarell, 6\u20132, 6\u20134, 6\u20133\nDoppio Femminile.\n Gail Sherriff Chanfreau / Fran\u00e7oise D\u00fcrr hanno battuto in finale Rosemary Casals / Billie Jean King, 6\u20131, 3\u20136, 6\u20133\nDoppio Misto.\n Billie Jean King / Bob Hewitt hanno battuto in finale Fran\u00e7oise D\u00fcrr / Jean-Claude Barclay, 3\u20136, 6\u20134, 6\u20132"}
{"id": "2805948", "revid": "1543377", "url": "https://it.wikipedia.org/wiki?curid=2805948", "title": "Open di Francia 1969", "text": "L'Open di Francia 1969, la 68\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 26 maggio all'8 giugno 1969. Il singolare maschile \u00e8 stato vinto dall'australiano Rod Laver, che si \u00e8 imposto sul connazionale Ken Rosewall in 3 set col punteggio di 6\u20134, 6\u20133, 6\u20134. Il singolare femminile \u00e8 stato vinto dall'australiana Margaret Court, che ha battuto in 3 set la britannica Ann Haydon Jones. Nel doppio maschile si sono imposti John Newcombe e Tony Roche. Nel doppio femminile hanno trionfato Ann Haydon Jones e Fran\u00e7oise D\u00fcrr. Nel doppio misto la vittoria \u00e8 andata a Billie Jean King in coppia con Bob Hewitt.\nSeniors.\nSingolare maschile.\n Rod Laver ha battuto in finale Ken Rosewall 6\u20134, 6\u20133, 6\u20134\nSingolare femminile.\n Margaret Court ha battuto in finale Ann Haydon Jones 6\u20131, 4\u20136, 6\u20133\nDoppio maschile.\n John Newcombe / Tony Roche hanno battuto in finale Roy Emerson / Rod Laver 4\u20136, 6\u20131, 3\u20136, 6\u20134, 6\u20134\nDoppio Femminile.\n Fran\u00e7oise D\u00fcrr / Ann Haydon Jones hanno battuto in finale Margaret Court / Nancy Richey 6\u20130, 4\u20136, 7\u20135\nDoppio Misto.\n Billie Jean King / Bob Hewitt hanno battuto in finale Fran\u00e7oise D\u00fcrr / Jean-Claude Barclay 3\u20136, 6\u20134, 6\u20132"}
{"id": "2805954", "revid": "991694", "url": "https://it.wikipedia.org/wiki?curid=2805954", "title": "Derby dell'Arno", "text": ""}
{"id": "2805957", "revid": "125616218", "url": "https://it.wikipedia.org/wiki?curid=2805957", "title": "Dago", "text": "Dago \u00e8 un personaggio immaginario protagonista di un'omonima serie a fumetti ideata da Robin Wood e Alberto Salinas, pubblicata in Argentina dal 1980 sulla rivista \"Nippur Magnum\", edita dall'Editorial Columba.\nTrama.\nDago \u00e8 un nobile veneziano di nome Cesare Renzi, figlio primogenito ed erede della nobile casata dei Renzi, dignitari della Repubblica di Venezia. Il padre di Cesare scopre un complotto organizzato ai danni della Repubblica dal nobile turco Ahmed Bey e dal mercante greco Kalandrakis, con la complicit\u00e0 di due veneziani molto in vista. Il padre di Cesare scopre che uno dei nobili veneziani coinvolti nella congiura \u00e8 il giovane Giacomo Barazutti, migliore amico di Cesare, per tale motivo non riesce a dirlo apertamente a suo figlio e decide di scriverlo in una lettera. Nel frattempo confida la sua scoperta al principe Bertini, ignorando che proprio lui \u00e8 a capo del complotto. Questi decide di eliminare il nobile Renzi e tutta la sua famiglia, incluso Cesare. Egli viene pugnalato alla schiena dallo stesso Barazutti mentre sta leggendo la lettera in cui suo padre rivela la verit\u00e0 circa le intenzioni di Giacomo e il suo corpo buttato in mare, mentre dei sicari attaccano palazzo Renzi uccidendo chiunque vi si trovi e lasciando alcuni falsi documenti che indicano nel padre di Cesare il misterioso autore del complotto. Cesare viene recuperato da una nave di pirati turchi che lo vendono come schiavo, e gli viene dato il nome di \"Dago\", per via della daga conficcata nella schiena.\nVive come schiavo presso i turchi dove impara presto da un vecchio greco di nome Selim le piccole astuzie che gli consentono di sopravvivere, giorno dopo giorno, al fine di avere la possibilit\u00e0 di compiere quella che \u00e8 divenuto il suo unico scopo nella vita: vendetta, fare giustizia degli assassini della sua famiglia.\nAffrancatosi dalla schiavit\u00f9 grazie al pirata ottomano Barbarossa (Khayr Al-Din) che gli \u00e8 riconoscente per averlo salvato da una congiura che avrebbe dovuto ucciderlo nella polveriera di Algeri. Proprio nel palazzo di Barbarossa Dago uccider\u00e0 Kalandrakis, il banchiere greco che partecip\u00f2 allo sterminio della famiglia Renzi. Dago viene in seguito inviato a servire il Sultano Solimano,come giannizzero, divenendo cos\u00ec un \"rinnegato\", e tale condizione non gli consentir\u00e0 di tornare in patria, come vuole Barbarossa, dal momento che egli conosce bene molte citt\u00e0, le flotte e la consistenza delle difese turche. A Costantinopoli si unisce al corpo dei giannizzeri, \u00e9lite dei combattenti turchi; qui gli viene dato il soprannome di \"giannizzero nero\", per via del colore dei suoi abiti ma soprattutto della sua anima. Dago partecipa alla campagna di Vienna, sotto le cui mura combatter\u00e0, e durante la guerra Dago incontra Vlad Tepes, chiamato anche Dracula, ed \u00e8 grazie a quest'ultimo che riesce ad avvicinarsi ad Ahmed-Bey, divenuto ministro del sultano, e a ucciderlo. Il gran visir Ibrahim invia Dago in Abissinia, dove il vecchio re \u00e8 stato ucciso e il trono usurpato da Selassie con la complicit\u00e0 dei Veneziani a cui concede l'esclusiva delle rotte commerciali. Dago ha il compito di riconquistare il trono per la figlia del vecchio re, Moala. E proprio qui rivedr\u00e0 il suo vecchio amico e assassino Giacomo, inviato dal doge come consigliere di Selassie. Abissinia Qui in Etiopia taglier\u00e0 ambo le mani a Barazutti, , il quale in preda alla paura ritorna a Venezia ed esorta Bertini a preparare una trappola contro il rinnegato, che per\u00f2 riesce a salvarsi grazie all'aiuto del suo cane, \"Morte\". Successivamente Dago raggiunge Venezia, dove riesce ad avvicinarsi a Bertini, ma riesce unicamente a ferirlo a una mano.\nNel corso della storia, Dago incontra i grandi personaggi del Mondo dell'epoca: Barbarossa, Solimano, il Gran Visir Ibrahim, Francesco I di Francia, sua sorella Margherita d'Angoul\u00eame di cui diventa amante, il Conestabile di Borbone, l'imperatore Carlo V, il cavalier Baiardo, Giovanni dalle Bande Nere, Michelangelo Buonarroti, Benvenuto Cellini, Enrico VIII, Anna Bolena e altri ancora.\nCoinvolto suo malgrado nel Sacco di Roma, organizza la difesa della citt\u00e0 papale con l'aiuto di Benvenuto Cellini. Durante questo periodo, Dago fa la conoscenza di Antonia de Medina, con cui avr\u00e0 una relazione sentimentale, da cui nascer\u00e0 un bambino, chiamato anch\u2019egli Cesare. Dopo la caduta della citt\u00e0, Dago si trova a vagare in una Roma razziata dai mercenari lanzichenecchi luterani e accorre in aiuto di tre donne che poi scopre essere la moglie e le figlie di Bertini.\nSuccessivamente, Dago viene accusato dalla Santa Inquisizione di eresia e durante la condanna al rogo viene salvato da Cort\u00e9s, Pizzarro e Antonia de Medina che gli riveler\u00e0 di essere incinta di lui a seguito della loro relazione a Roma. Dago, per scampare dalla Santa Inquisizione, \u00e8 costretto a prendere i voti ed entra in un monastero in Andalusia, dove si stabilir\u00e0 per un certo periodo e far\u00e0 la conoscenza di vari personaggi, tra cui Jimena, che diventa sua amante, Don Riquelme e Miguel de Medina, rispettivamente padre e fidanzato della fanciulla, il suo stesso figlio Cesare Renzi de Medina, e infine Padre Jos\u00e8, capo dell'ordine dei monaci, che lascer\u00e0 il monastero nelle mani di Dago prima di morire a causa della peste. Dago successivamente lascer\u00e0 a sua volta il monastero nelle mani di Padre Esteban de Zorrilla, un ex cappellano militare salvato e scagionato dall'inquisizione, prima di riprendere il suo viaggio.\nDopo aver ripreso il suo viaggio, Dago riuscir\u00e0 a far fallire la banca Bertini; questo evento sar\u00e0 motivo di ulteriore odio da parte del Principe, odio che culminer\u00e0 in un tentativo di omicidio durante una visita alla citt\u00e0 di Lucca, che per\u00f2 fallir\u00e0 a causa della benevolenza che i lucchesi mostrano per il rinnegato; Bertini, in seguito, morir\u00e0 di infarto nella sua residenza, un attimo prima che Dago riesca a raggiungerlo e a ucciderlo.\nIn seguito, Dago viene esiliato nel Nuovo Mondo, dal quale riesce a fuggire solo dopo numerose avventure. Tornato ad Algeri si unisce alla Compagnia della Spada, un'antica societ\u00e0 di spadaccini e paladini della libert\u00e0, per uccidere Barazutti a Padova. Tuttavia Barazutti fugge, lasciando solo una lettera per Dago che si lascia alle spalle la citt\u00e0 per continuare le sue avventure.\nStoria editoriale.\nLe origini, le fatiche di Salinas e l'E\"quipo Dago\".\nL'idea del fumetto venne a Robin Wood durante un viaggio a Venezia. Wood cominci\u00f2 a delineare la storia e il protagonista, venendo affiancato nei disegni da Alberto Salinas con cui collabor\u00f2 fino al 1997.\nCome dichiarato dallo stesso Wood, \"Dago\" doveva essere una miniserie, ma il successo riscosso dalle pubblicazioni in patria e le sue successive traduzioni all'estero hanno spinto l'autore a farne un'opera che durasse nel tempo. La decisione di continuare il fumetto ha, quindi, portato Wood a documentarsi su eventi storici, che solitamente l'autore \u00e8 costretto a modificare in modo da poter inserire il protagonista nel miglior contesto possibile.\nAll'epoca in cui incominci\u00f2 a dedicarsi a \"Dago\", Salinas era gi\u00e0 una celebrit\u00e0 e un \"Maestro\" riconosciuto delle \"historietas\". Il suo stile, caratterizzato da espressioni intense, tratteggi mai invasivi e uno spazio grottesco, cambi\u00f2 radicalmente dopo che lui e Robin Wood furono costretti ad accelerare i loro ritmi di lavoro. Mentre Wood non fatic\u00f2 a produrre nuove storie dedicate al personaggio, Salinas rivel\u00f2 di non riuscire a stare al passo del collega. Per ovviare a questo problema, l'Eura Editoriale propose a Salinas l'aiuto di uno studio preposto ad assisterlo: l\"'equipo Dago\", il cui unico membro era Carlos Pedrazzini.\nI pessimi esiti di questo esperimento fecero ritornare Salinas a lavorare da solo. Tuttavia, ben presto, l'autore riusc\u00ec ad accelerare i ritmi della realizzazione del fumetto e riusc\u00ec a stare al passo con Wood, completando diverse storie e tavole in brevissimi periodi. Questo, tuttavia, costrinse Salinas ad apportare vari cambiamenti al fumetto rinnovandolo con numerosi cambiamenti dai tratteggi pi\u00f9 fitti e voluminosi e il cambiamento nei volti dei personaggi. Sia in Argentina sia in Italia, \"Dago\" comincer\u00e0 a essere sempre pi\u00f9 raro, tanto che la copertina del numero 47 di \"Lanciostory\" sar\u00e0 intitolata \"Il ritorno di Dago\" appena il personaggio ritorner\u00e0 in scena.\nL'arrivo di Carlos G\u00f3mez e lo sviluppo del fumetto.\nPrima di diventare il successore ai disegni di \"Dago\", Carlos G\u00f3mez aveva gi\u00e0 fatto alcuni lavori per la Eura, ma prevalentemente collaborava presso una casa editrice nazionale di minore rilievo. Quando Wood gli offr\u00ec l'incarico di nuovo disegnatore, Gomez accett\u00f2 immediatamente ma con non poca preoccupazione, in quanto temeva di non essere all'altezza di Salinas. Gomez lavor\u00f2 per un certo periodo con quest'ultimo, dal quale apprese tutte le caratteristiche grafiche che contraddistinguono la saga di Dago, Gomez nel suo lavoro, venne aiutato da un suo collaboratore, David Tejada. L'impatto con il fumetto, come \u00e8 ovvio, non fu facile per Gomez in quanto aveva uno stile proprio, differente da quello di Salinas, e temeva che i lettori, abituati allo stile precedente, non accettassero variazioni nel tratto. Col tempo per\u00f2 prevalse la maestria di Gomez sulla reticenza ai cambiamenti dei lettori, che in breve impararono ad amare il suo tratto preciso, i volti espressivi e le ambientazioni curate sin nei minimi dettagli.\nGomez ha affermato di essere stato \"costretto\", nel primo periodo, a disegnare \"Dago\" in una maniera molto simile a quella di Salinas:\nIn seguito, per\u00f2, Gomez \u00e8 riuscito a perfezionare il suo stile e, attraverso le inquadrature e le sequenze dinamiche, \u00e8 riuscito a calcare l'espressivit\u00e0 dei personaggi e ha saputo ricreare e aggiornare lo stile di Salinas. A Gomez va anche il merito di aver utilizzato il computer, soprattutto per replicare lo stesso volto in pi\u00f9 vignette e zoomare su alcuni personaggi o luoghi. Come dichiarato dallo stesso Wood, la forte espressivit\u00e0 del tratto di Gomez, gli \u00e8 servita ad ampliare e diversificare le storie. Il disegno di Gomez, inoltre, mut\u00f2 notevolmente l'aspetto del protagonista; Gomez descrive il suo Dago \"pi\u00f9 moderno, pi\u00f9 violento e pi\u00f9 umano\" rispetto a quello di Salinas, e ha aggiunto di aver proceduto nel disegno verso \"un'innovazione stilistica, tentando delle inquadrature pi\u00f9 ardite\" e delle \"soluzioni grafiche di pi\u00f9 ampio respiro\".\nAnni recenti.\nNel 2012, Joan Mundet, disegnatore spagnolo con alle spalle una lunga carriera fumettistica, fu scelto personalmente dallo sceneggiatore della serie, Wood, quando G\u00f3mez chiese e ottenne di diradare il proprio impegno con \"Dago\" per potersi dedicare a \"Tex\".Successivamente per garantire la serie regolare, ovvero quella scritta da Robin Wood che appare su Lanciostory, vi saranno altri disegnatori, alcuni appartenenti alla \"Equipo\" storica dello stesso Wood, altri no, tra questi: Marcello Borstelmann,Yildirim Orer, Carlos Alberto Pedrazzini. Va detto che in tempi pi\u00f9 recenti, per motivi di salute, le storie di questa serie non saranno pi\u00f9 scritte dal Maestro Wood, ma da Manuel Morini, tra tutti sicuramente quello pi\u00f9 adatto, anche perch\u00e9 da anni collaboratore di Wood dai tempi della gi\u00e0 citata \"Equipo\"\nDal settembre del 2017, un nuovo disegnatore sar\u00e0 alle prese con Dago, EDYMpseudonimo di Ediberto Messina. \u00c8 la prima volta che un italiano disegna la serie principale del Giannizzero Nero. \u00c8 un impegno da far tremare i polsi, visto i disegnatori che lo hanno preceduto. Ad ogni modo, chiamato a concludere una storia gi\u00e0 in corsa, l'ultima scritta da Wood , dove gi\u00e0 lascia una buona impressione, il suo vero esordio avviene con la storia \"La notte ti sta guardando\" su testi di Gustavo Amezaga (Manuel Morini). Il risultato finale riscuote pareri positivi e plausi, sia da parte dei fans che della critica Sempre con Morini , seguir\u00e0 \"Scritto tra le stelle\" dove il segno inizier\u00e0 a prendere consistenza e piena maturit\u00e0. Da segnalare un'intervista che sar\u00e0 ampiamente apprezzata dal pubblico Argentino a cura di A. Avilez.\nRiguardo a una possibile conclusione del fumetto, Robin Wood ha risposto:\nEdizione italiana.\nPrime pubblicazioni\nLa stampa italiana ebbe inizio a partire dal 1983 sul settimanale \"Lanciostory\", di Edizioni Lancio, che in seguito diventarono il gruppo Eura Editoriale e, a partire dal 2010, Editoriale Aurea.\nIl monografico\nDal 1995 incominci\u00f2 la stampa in stile monografico bonellide da edicola intitolato solamente \"Dago\", che presenta storie fuori cronologia, nonostante alcune di esse presentino personaggi secondari apparsi anche nella continuity originale del fumetto, come il Principe Bertini, Benvenuto Cellini e il re Francesco I di Francia. Nel corso delle avventure sul monografico, inoltre, sono presenti riferimenti alla vita passata del protagonista e di alcune sue avventure non citate all'interno del fumetto originale, ma che comunque hanno importanza minore. In altri casi, invece, le avventure sul monografico servono anche ad ampliare alcuni episodi della vita del protagonista; un esempio importante \u00e8 l'albo \"Oltre il ricordo\" che amplia le avventure di Dago quando, da schiavo, venne mandato a lavorare nella polveriera.\nSul monografico si alternano vari disegnatori che hanno assistito prima Salinas poi Gomez i quali sostanzialmente sono i realizzatori dell'impaginazione delle tavole.\nTra gli sceneggiatori del monografico ci sono:\nTra i disegnatori, invece, ci sono:\nTra i disegnatori delle copertine ci sono:\nLe ristampe\nA partire dal 2002 \u00e8 in edicola la testata \"Ristampa Dago\", un bonellide che pubblica in ordine cronologico le storie di Dago apparse su Lanciostory (e gi\u00e0 ristampate negli inserti di Skorpio). A partire dal 104\u00ba volume, le pagine del fumetto sono diminuite (i capitoli sono scesi da otto a cinque) per ricollegarsi con i capitoli su Lanciostory.\nNel 2009 \u00e8 stata resa nota la scaletta delle uscite relativa all'iniziativa dei quotidiani del Gruppo Caltagirone (\"Il Messaggero\", \"Il Mattino\", \"Il Gazzettino\") dedicata a Dago che si divide in 12 volumi. Contrariamente a \"Ristampa Dago\", queste nuove ristampe sono a colori. Questi costituiscono un'ulteriore ristampa delle prime avventure del personaggio in ordine cronologico. In altre parole la nuova collana ristampa i primi Euracomix dedicati a Dago. Inoltre i volumi sono stati messi in vendita a ritmo mensile nelle fumetterie e nelle edicole tra la fine del 2009 e i primi mesi del 2010. Il successo della pubblicazione \u00e8 stato tale che la Editoriale Aurea (succeduta alla defunta Eura) ha annunciato che continuer\u00e0 la ristampa del fumetto.\nNel 2015 sbarca in edicola Dago Nuova Ristampa, che partendo dal n. 1 ripropone a colori le avventure del giannizzero nero, con una serie di inserti di approfondimento sull'epoca e sui personaggi storici che fanno da contorno all'azione.\nAmbientazioni.\nLe avventure di Dago sono imperniate su aspetti centrali della storia europea del XVI secolo. Nel suo vagabondare, infatti, Dago attraversa il Mediterraneo con i corsari turchi, diventando nemico/amico di Barbarossa, partecipa all'assedio di Vienna, tenta di impedire il sacco di Roma da parte dei Lanzichenecchi, conosce Cort\u00e9s, Machiavelli, Benvenuto Cellini, Nostradamus, perfino il Conte Dracula cos\u00ec come numerosi papi e sovrani, tra i quali Enrico VIII, Francesco I di Valois e Carlo V di Spagna. C'\u00e8 anche un ampio capitolo nel quale Dago viene costretto a recarsi nel nuovo mondo, dove ritrova una sua vecchia conoscenza: Francisco Pizarro.\nCi sono alcune incongruenze storiche nelle avventure del personaggio. Ad esempio nel periodo che trascorre come schiavo, e successivamente nel corpo dei giannizzeri del sultano, viene a conoscenza del sacco di Roma e della cattura di Francesco I, lasciando intendere quindi che ci si trovi nel 1527, ma nelle storie successive \u00e8 egli stesso che partecipa a questi due episodi storici vivendoli in prima persona, creando quindi un'incongruenza temporale. A questo proposito \u00e8 importante notare come per esigenze narrative, Dago vive prima l'assedio di Vienna (1529), e solo dopo il sacco di Roma (1527). C'\u00e8 inoltre l'incontro impossibile con Vlad III, in quanto quest'ultimo era gi\u00e0 morto (1476) all'epoca nella quale il fumetto \u00e8 ambientato. Non mancano per\u00f2 riferimenti storici plausibili, come Solimano il Magnifico, oltre ai personaggi illustri gi\u00e0 citati. \u00c8 invece inventato il personaggio del principe Bertini, in quanto il Doge di Venezia che storicamente si trovava in quel periodo alla guida della repubblica era Andrea Gritti.\nNel numero 256 incontra per la prima volta Pietro Aretino, il famoso poeta toscano amico di Giovanni dalle Bande Nere; il paradosso \u00e8 che Pietro stette vicino a Giovanni durante la sua morte fino all'ultimo e quindi avrebbe dovuto conoscere Dago che a sua volta era stato al capezzale del condottiero.\nI riferimenti storici nel fumetto non si limitano unicamente all'introduzione di personaggi dell'epoca e a battaglie realmente avvenute. Un lavoro encomiabile \u00e8 stato portato anche nella caratterizzazione dei disegni di ambienti - con una sapiente ricostruzione architettonica e paesaggistica del periodo di riferimento - e di personaggi, presi direttamente da accurati riferimenti storici, come i ritratti realizzati nel periodo. \u00c8 da notare infatti come personaggi del calibro di Francesco I, papa Clemente VII e Carlo V siano stati disegnati prendendo spunto dai dipinti che li ritraggono. Fa eccezione la caratterizzazione di Margherita d'Angoul\u00eame, che nel fumetto risulta molto diversa rispetto al ritratto d'epoca.\nSalinas, ma pi\u00f9 Gomez, visitarono diverse citt\u00e0 per prendere ispirazioni sui luoghi da far visitare al personaggio di Dago; un esempio fu Lucca, luogo che colp\u00ec profondamente Gomez e Wood, che venne ritenuta la scelta pi\u00f9 giusta su dove ambientare la vendetta di Dago contro il Principe Bertini, evento chiave nella trama del fumetto o come Catania e l'Etna, in una storia in cui si intrecciano eventi e personaggi storici - come la visita di Carlo V in una Sicilia vessata dagli spagnoli al suo rientro dalla battaglia di Tunisi nel 1535, il soggiorno dell'imperatore a Randazzo, i grandi festeggiamenti speciali in tale occasione - e leggende popolari, come la presenza di un'oscura setta chiamata i Beati Paoli o la presenza a Randazzo di una passionale amante dell'imperatore asburgico, ricordata da un ritornello frequente. A Catania avviene lo scontro tra Dago e Molinari, un sicario molto richiesto dalle corti europee, mentre sull'Etna concepisce un figlio di cui ignora l'esistenza, durante un amplesso con una pescivendola locale.\nPersonaggio.\nDago, il cui vero nome \u00e8 Cesare Renzi \u00e8 il protagonista del fumetto. Viene soprannominato il \"Rinnegato\" o anche il \"Giannizzero Nero\".\nCesare Renzi nasce a Venezia alla fine del Quattrocento da una famiglia nobile veneziana. Amante della bella vita e profondamente legato alla sua famiglia, Cesare passa le sue giornate tra il divertimento con Giacomo Barazutti gli allenamenti di scherma presso il maestro Lovino (personaggio comparso soltanto sull'albo monografico \"Lame rosse all'alba\"). Fidanzato e promesso sposo di Ginetta della Barca, Cesare ha il desiderio di unirsi alla flotta veneziana per combattere i turchi e i pirati di Barbarossa, ma quando suo padre ostacoler\u00e0 il complotto di Bertini, Ahmed-Bey, Kalandraikis e Barazutti, Cesare verr\u00e0 pugnalato a tradimento da quest'ultimo e finir\u00e0 per essere catturato dai turchi che lo renderanno uno schiavo. Grazie agli insegnamenti del greco Selim, Cesare riuscir\u00e0 a sopravvivere e diventer\u00e0 \"Dago\", nome datogli da un capitano al servizio di Barbarossa. Dopo aver sventato un complotto ai danni di Barbarossa, Dago diventer\u00e0 un giannizzero e comincer\u00e0 a viaggiare servendo diversi popoli e sovrani e partecipando a quasi tutte le guerre europee, a volte per un esercito, a volte per un altro, a volte come eroe \"super partes\", sempre rispettato (e a volte temuto) dai potenti che trovano in lui un uomo deciso, non avido (quindi non corruttibile), ma soprattutto un uomo giusto. Contemporaneamente a ci\u00f2 continuer\u00e0 a ostacolare i malvagi, a difendere i deboli, ma soprattutto a cercare i responsabili del massacro della sua famiglia.\nDago \u00e8 un uomo dal fisico imponente e statuario e dall'altezza elevata, coi capelli neri lunghi e chiarissimi occhi grigi. Il suo corpo, scolpito dagli anni in cui \u00e8 stato schiavo e dalle guerre combattute, \u00e8 costellato di cicatrici, cosa evidenziata particolarmente in quasi ogni storia. La caratteristica principale dell'aspetto di Dago \u00e8 tuttavia il volto dai lineamenti marcati e duri, contraddistinto dall'espressione generalmente accigliata e dallo sguardo freddo. Tuttavia, in molte occasioni, il personaggio \u00e8 anche caratterizzato da un sorrisetto sarcastico, sbeffeggiatorio e disincantato perennemente stampato sulle labbra e da un'espressione tranquilla e sicura di s\u00e9, caratteristiche che infastidiscono e irritano parecchio i suoi nemici e i suoi superiori.\nDago da nobiluomo vanesio e amante della bella vita, diventa un uomo duro e incredibilmente forte durante il suo periodo di schiavit\u00f9; si allena spesso con la spada coltivando la sua grande abilit\u00e0 che gi\u00e0 possedeva ai tempi in cui viveva a Venezia. Le vicende luttuose della sua giovinezza, cos\u00ec come il lungo periodo di schiavit\u00f9, lo hanno segnato rendendolo cinico, disincantato. Dago afferma spesso di vivere solo per ottenere un giorno la sua vendetta. Affronta quindi l'esistenza con l'ironico distacco di chi non ha pi\u00f9 nulla da perdere. \u00c8 tuttavia molto sensibile nei confronti degli umili e bisognosi, avendone condiviso il destino, e ama prendersi gioco dei potenti in ogni possibile occasione. \u00c8 solito nascondere completamente i suoi sentimenti e tenere chiunque a distanza di sicurezza emotiva, motivo per il quale non si ferma quasi mai nello stesso posto a lungo, anche per evitare vendette dei suoi molti nemici su persone a lui care.\nAccoglienza.\n\"Dago\" ha ottenuto ben presto un giudizio molto positivo ed \u00e8 stato definito come il \"pi\u00f9 grande successo della Eura Editoriale\", nonch\u00e9 uno dei fumetti pi\u00f9 conosciuti e famosi in Italia, con una quantit\u00e0 di pagine prodotte annualmente che, tra storie nuove e ristampe, nella seconda met\u00e0 degli anni '90 \u00e8 superata solo da \"Tex\" e \"Dylan Dog\". Gi\u00e0 dalla sua prima pubblicazione, avvenuta nel 1980, la critica ha pi\u00f9 volte elogiato il lavoro di Robin Wood e di Alberto Salinas, soprattutto per quanto riguarda l'evoluzione di Dago nei primi numeri che ha permesso al pubblico di affezionarsi al personaggio in breve tempo. Luca Lorenzon su \"Fucine Mute\" ha affermato che \u00abDago \u00e8 da quasi un ventennio uno dei personaggi preferiti dal pubblico italiano\u00bb.\nIl sito \"afNews\" ha affermato \u00abSe amate la Storia e non disdegnate le avventure dalle tinte forti, condite da grandi quantit\u00e0 di cinismo in cui si intravedono ogni tanto degli sprazzi di onest\u00e0 e giustizia, Dago pu\u00f2 essere la serie che fa per voi. E se anche non fosse cos\u00ec, dubito che ne restereste delusi\u00bb.\nNon sempre si sono avute critiche positive nei confronti di Carlos G\u00f3mez, sostituto di Salinas, soprattutto nei primi anni di mestiere. Gomez, infatti, venne criticato fortemente per il modo di disegnare Dago e quindi non venne definito l'erede pi\u00f9 indicato per il fumetto. Successivamente la critica ha premiato il lavoro di Gomez, motivo per il quale il disegnatore venne premiato con uno \"Yellow Kid\" ad Expocartoon, nonostante la disapprovazione di Sergio Rossi che insistette che il premio dovesse andare a Salinas, vero creatore e disegnatore del fumetto. Lo stesso Salinas espresse il suo giudizio positivo sul suo successore e afferm\u00f2 \u00abLo considero un magnifico prosecutore del personaggio. Voglio ringraziarlo, perch\u00e9 \u00e8 riuscito a farlo sopravvivere e mi ha dato modo di lavorare su altre cose quando io non volevo pi\u00f9 farlo\u00bb.\nFuori serie.\nDago ha avuto un team-up con \"John Doe\", pubblicato nella serie di quest'ultimo sugli albi n. 22 \"Cinque cuori di pietra\" e n. 23 \"Il Gianizzero Nero\". In questi due numeri, Dago non fa un breve comparsa, ma \u00e8 un co-protagonista a pieno titolo. Inoltre Roberto Recchioni e Lorenzo Bartoli, autori di John Doe, rielaborano le origini del Gianizzero Nero narrando un incontro tra Morte (da non confondere con l'omonimo cane di Dago) e lo stesso Dago, quando quest'ultimo stava annegando nelle acque veneziane. Inoltre sono state pubblicate quattro storie inedite oltre la serie regolare: Lucrezia nelle Nuvole, Ed. Sometti, in una storia in tre parti insieme a Martin Mystere e Diabolik, la storia della lunghezza di 8 pagine di Dago, che introduce e si incastra con le altre nella narrazione, \u00e8 stata realizzata da Robin Wood e Carlos Gomez; Riminicomix del 2006 intitolato \"La rosa d'oro\", autori Wood e Gomez; Albo Cronache da Ucrhonia n. 0 del 2014, dell'Ed. Ucrhonia, racconto di 12 pagine dal titolo \"Genesi di Bellinzona\", di Wood &amp; Gomez/Tejada; Inserto di 48 pagine allegato al giornale Corriere del Ticino, \"C'era una volta... Marignano\", sempre di Wood ai testi e Gomez/Tejada ai disegni."}
{"id": "2805959", "revid": "1677399", "url": "https://it.wikipedia.org/wiki?curid=2805959", "title": "Open di Francia 1968", "text": "L'Open di Francia 1968, la 67\u00aa edizione degli Open di Francia di tennis, la 1a dell'era open, si \u00e8 svolto sui campi in terra rossa\ndello Stade Roland Garros di Parigi, Francia, dal 27 maggio al 7 giugno 1968.Il singolare maschile \u00e8 stato vinto da Ken Rosewall, che si \u00e8 imposto su Rod Laver in quattro set col punteggio di 6\u20133, 6\u20131, 2\u20136, 6\u20132. Il singolare femminile \u00e8 stato vinto da Nancy Richey, che ha battuto in tre set Ann Haydon Jones. Nel doppio maschile si sono imposti Ken Rosewall e Fred Stolle. Nel doppio femminile hanno trionfato Ann Haydon Jones e Fran\u00e7oise D\u00fcrr. Nel doppio misto la vittoria \u00e8 andata a Fran\u00e7oise D\u00fcrr in coppia con Jean-Claude Barclay.\nSeniors.\nSingolare maschile.\n Ken Rosewall ha battuto in finale Rod Laver 6\u20133, 6\u20131, 2\u20136, 6\u20132\nSingolare femminile.\n Nancy Richey ha battuto in finale Ann Haydon Jones 5\u20137, 6\u20134, 6\u20131\nDoppio maschile.\n Ken Rosewall / Fred Stolle hanno battuto in finale Roy Emerson / Rod Laver 6\u20133, 6\u20134, 6\u20133\nDoppio Femminile.\n Fran\u00e7oise D\u00fcrr / Ann Haydon Jones hanno battuto in finale Rosemary Casals / Billie Jean King 7\u20135, 4\u20136, 6\u20134\nDoppio Misto.\n Fran\u00e7oise D\u00fcrr / Jean-Claude Barclay hanno battuto in finale Billie Jean King / Owen Davidson 6\u20131, 6\u20134"}
{"id": "2805960", "revid": "56257", "url": "https://it.wikipedia.org/wiki?curid=2805960", "title": "Narratore eterodiegetico", "text": ""}
{"id": "2805962", "revid": "38120", "url": "https://it.wikipedia.org/wiki?curid=2805962", "title": "Incastellamento in Sicilia nell'alto medioevo", "text": ""}
{"id": "2805966", "revid": "18323", "url": "https://it.wikipedia.org/wiki?curid=2805966", "title": "Esbj\u00f6rn Svensson Trio", "text": "L'Esbj\u00f6rn Svensson Trio (spesso conosciuto come E.S.T.) \u00e8 stato un trio jazz svedese, formatosi nel 1993 e composto da Esbj\u00f6rn Svensson (pianoforte), Dan Berglund (contrabbasso) e da Magnus \u00d6str\u00f6m (batteria e percussioni). Gli E.S.T. sono rinomati per il loro stile vibrante, suonando spesso in \"ambientazioni\" rock. La loro musica pu\u00f2 essere descritta come energica, sperimentale e innovativa, ma con i piedi radicati nella tradizione jazz svedese. Pi\u00f9 di una volta il trio stesso ha dichiarato di essere come un gruppo pop che suona jazz. Da citare, inoltre, che il gruppo ha anche suonato e collaborato con altri, diversi artisti di fama internazionale, quali: Pat Metheny, Nils Landgren, la Schleswig Holstein chamber orchestra e altri ancora.\nStoria.\nNel 1990 Svensson fond\u00f2 il suo primo gruppo con l'amico di infanzia Magnus \u00d6str\u00f6m alle percussioni. Nel 1993 si aggiunse il bassista Dan Berglund e cos\u00ec nacque lo Esbj\u00f6rn Svensson Trio.\nNel 1993 fu pubblicato il loro primo album \"When Everyone Has Gone\".\nA met\u00e0 degli anni novanta il trio cominci\u00f2 ad essere famoso e nel 1995 e 1996 in Svezia Svensson fu nominato Musicista Jazz dell'Anno. Nel 1999 il gruppo acquis\u00ec notoriet\u00e0 internazionale con l'album \"From Gagarin's Point Of View\", inciso con l'etichetta tedesca ACT che ne promosse la distribuzione in tutta Europa.\nCon la pubblicazione dell'album \"Good Morning Susie Soho\" (2000) e \"Strange Place For Snow\" (2002), il trio cominci\u00f2 ad essere conosciuto anche negli Stati Uniti. Nel 2002 il gruppo fece un tour di 9 mesi in Europa, negli Stati Uniti e in Giappone. I loro album successivi \"Seven Days Of Falling\" (2003), \"Viaticum\" (2005) e \"Tuesday Wonderland\" (2006) ebbero una buona accoglienza sia dalla critica che dal pubblico.\nNel numero di maggio 2006, la rivista specializzata americana Down Beat dedic\u00f2 al gruppo la copertina. L'album \"E.S.T. Live in Hamburg\", pubblicato nel 2007, \u00e8 la registrazione del concerto tenuto nell'autunno 2006 ad Amburgo in Germania durante il Tuesday Wonderland Tour.\nIl loro ultimo album \"Leucocyte\" (2008), \u00e8 il frutto dell'integrazione della musica elettronica nelle sonorit\u00e0 del gruppo. L'album \u00e8 stato pubblicato dopo la morte di Svensson, avvenuta, il 14 giugno, a causa di un incidente subacqueo.\nLa morte di Svensson ha comportato il naturale scioglimento del trio.\nNel 2009, \u00e8 stata pubblicata una raccolta, sempre dall'etichetta tedesca ACT, intitolata \"Retrospective - The Very Best Of E.S.T.\"\nL'album 301, album postumo pubblicato nel 2012, \u00e8, in realt\u00e0, frutto di un lavoro di selezione di alcune tracce registrate dagli E.S.T. nel gennaio del 2007 a Sydney (in Australia) negli Studios 301, in occasione dell'incisione di \"Leucocyte\" e non selezionate per l'inclusione nell'album in questione.\nIl 28 ottobre 2016 esce invece E.S.T. Symphony, album in cui Dan Berglund e Magnus \u00d6str\u00f6m suonano i brani pi\u00f9 celebri lungo il corso dell'intera carriera del trio riarrangiati per orchestra e formazioni pi\u00f9 allargate, compresa una suite di rielaborazioni orchestrali dei brani contenuti in \"Viaticum\". Al disco, oltre alla Royal Stockholm Philharmonie Orchestra diretta da Hans Ek, hanno partecipato musicisti molto influenti nell'area nordica come Iiro Rantala, Marius Neset, Johan Lindstr\u00f6m e Verneri Pohjola."}
{"id": "2805969", "revid": "729019", "url": "https://it.wikipedia.org/wiki?curid=2805969", "title": "Angelo Bastiani", "text": "Ufficiale del Regio Corpo Truppe Coloniali oper\u00f2 prevalentemente in Africa Orientale Italiana nel periodo 1936-1941, dove fu pi\u00f9 volte fu promosso per merito di guerra (a Sergente maggiore nel 1940, a Sottotenente nel marzo 1941) e pluridecorato (Una Medaglia d'oro, sette d'argento, una di bronzo, una Croce di guerra al valor militare, e 4 Croci al merito di guerra).\nBiografia.\nNacque a Licciana Nardi (Massa Carrara) il 31 ottobre 1913, figlio di Icilio e Teresa Ridolfi. All'et\u00e0 di diciannove anni inizi\u00f2 a svolgere l'attivit\u00e0 di apprendista giornalista presso un quotidiano di La Spezia. Nel 1933 si arruol\u00f2 nel Regio Esercito in qualit\u00e0 di Soldato semplice, operando come volontario in Libia, assegnato al 3\u00b0 Cacciatori. Prese parte ad operazioni di polizia coloniale a Tripoli e a Bengasi, e nell'aprile 1935 sbarc\u00f2 a Massaua, Eritrea, con il grado di Caporalmaggiore, assegnato allo Stato maggiore della 1\u00aa Divisione eritrea. Inizialmente sotto il comando di Primo Tomellini, allora capitano, prese parte alla Guerra d'Etiopia distinguendosi nella battaglia di Mai Ceu, dove fu decorato al valor militare.\nMilitare di carriera, fu assegnato in servizio alla Banda di Dessi\u00e8, poi intorno al settembre 1937, con il grado di Sergente gli fu affidata una banda irregolare che port\u00f2 il suo nome, \"banda Bastiani\", con cui oper\u00f2 fino alla resa di Gondar nel 1941.\nAlla testa della sua unit\u00e0 prese parte a numerose operazioni di grande polizia coloniale contro la guerriglia etiopica. Dopo aver conquistato Ghisci\u00e0, raggiunse zone dell'altipiano abissino (il Mens, l'Ambassel, Mishe Mariam, il Beghemeder, il Lasta) che, fino a quel momento, erano considerate santuari della guerriglia abissina, bene accolto dalle popolazioni locali fortemente taglieggiate dai ribelli. \nNell'aprile 1940, durante un combattimento, rimase ferito ad una gamba, e poco tempo dopo, durante uno scontro con i ribelli del capo scift\u00e0 Iggig\u00f9 si fece portare in prima linea su di una barella di fortuna. Ricoverato in ospedale ne usc\u00ec il 28 novembre, ormai in piena seconda guerra mondiale, raggiungendo immediatamente i suoi uomini. Inviato nel Semien a contrastare il Degiac Negasc che si era asserragliato sull'Amba Cinerf\u00e0, il Negus, che appoggiava il capo ribelle mise sulla sua testa una taglia di talleri. Dopo aver conquistato l'Amba Cinerf\u00e0 fu decorato con un'altra Medaglia d'argento al valor militare, e la taglia sulla sua testa fu aumentata.\nNell'aprile 1941 fu chiamato presso il forte di Zerim\u00e0 dal comando di Gondar, ma poco l'arrivo dei suoi uomini il fortino venne assediato dagli uomini di Negasc, e per spezzare l'assedio lanci\u00f2 un contrattacco che ruppe le linee avversarie e consent\u00ec al suo reparto di raggiungere Debrivar. Per questa azione il generale Guglielmo Nasi lo promosse al grado di sottotenente per merito di guerra.\nRiunitosi al presidio di Uolchefit, composto da uomini al comando del colonnello Gonella, durante una fase della battaglia di Gondar lanci\u00f2 un contrattacco all'arma bianca alla testa della sua unit\u00e0, ottenendo la distruzione del presidio nemico e la rioccupazione del passo Cin\u00e0. Nel corso di questa operazione cattur\u00f2 personalmente ras Ajaleu Burr\u00f9 e per questo alla fine della guerra venne decorato di Medaglia d'oro al valor militare. La guarnigione di Uolchefit resistette ad ogni attacco nemico, e si arrese solo perch\u00e9 ridotta alla fame il 28 settembre 1941. Gli inglesi resero a lui, al tenente colonnello Gonella, e ai loro uomini l'onore delle armi.\nDopo la guerra fu a lungo presidente del \"Gruppo Medaglie d'Oro\", associazione ex combattentistica dei decorati della massima onorificenza militare italiana. Congedatosi con il grado di Generale di corpo d'armata, si spense a Roma, presso l'Ospedale militare del Celio, il 19 giugno 1996, all'et\u00e0 di 83 anni.\nLettera che lo sciumbasci Belai Scibesci, dall'Eritrea, scrisse ad Angelo Sante Bastiani in occasione d'una delle ultime promozioni, riportata nel libro \"Ascari K7\":\n\u00ab\"Notizia tu stare vivo e promosso grande gioia per tutti noi, tuoi \u00e0scari banda del Mens, dell'Ancober, dell'Ambassel, del Beghemeder, del Semien, dell'Uolchefit, che tu hai portato vittoriosamente al combattimento e hai visti morire gloriosamente per l'Italia. Tutti con te abbiamo troppo combattuto e sempre vinto, morti e vivi. Ma oggi nostri fratelli morti tornati in piedi e con noi fare grande fantasia in tuo onore, Ambes\u00e0 Bastiani, e speriamo tornare tra noi in questi nostri paesi, se inglisi lo vorranno. Ora noi pregare tanto per Mariam, Cristos e Ghiorghis perch\u00e9 ti facciano ritornare con noi, perch\u00e9 noi figli rimasti senza padre. Speriamo cos\u00ec abbia a essere. Cos\u00ec sia\"\u00bb"}
{"id": "2805970", "revid": "484362", "url": "https://it.wikipedia.org/wiki?curid=2805970", "title": "Alexander Duchnovi\u010d", "text": "Biografia.\nAlexander Duchnovi\u010d nacque nel villaggio di Topo\u013ea (che ora si trova nel distretto di Snina, nel lembo nord-orientale della Slovacchia). Era figlio di un sacerdote cattolico ruteno, frequent\u00f2 una scuola ungherese a U\u017ehorod dal 1816 al 1821. Successivamente Alexander studi\u00f2 filosofia in un'accademia di Ko\u0161ice (1821-1823) e teologia al seminario di U\u017ehorod (1824-1827).\nDal 1827 al 1832, Duchnovi\u010d lavor\u00f2 come archivista e insegnante. Successivamente, fra il 1833 e il 1838, fu sacerdote cattolico ruteno in remoti villaggi della Rutenia subcarpatica (oggi oblast' della Transcarpazia in Ucraina) e notaio a U\u017ehorod fra il 1838 e il 1844. Duchnovi\u010d cominci\u00f2 a scrivere poesie fin da giovane. Scriveva in ruteno, in russo e in ungherese. Le sue prime composizioni risentono del romanticismo ungherese.\nDuchnovi\u010d anim\u00f2 l'istruzione e la rinascita culturale dei ruteni. Si propose di difendere la cultura rutena contro la magiarizzazione. Nel 1850 Duchnovi\u010d fond\u00f2 la prima associazione culturale rutena, la Societ\u00e0 letteraria di Pre\u0161ov. Sotto la sua guida la societ\u00e0 pubblic\u00f2 una collana di libri. La sua pi\u00f9 celebre poesia patriottica \"Ia rusyn byl, ies'm i budu\" (\"Io ruteno ero, sono e sar\u00f2\") fu pubblicata in un'antologia del 1851. Questa poesia sarebbe successivamente diventata l'inno nazionale dei ruteni. Duchnovi\u010d scrisse anche molte opere pedagogiche e religiose, libri di testo per la scuola elementare e una grammatica. I suoi saggi pi\u00f9 famosi sono \"Storia dell'eparchia di Prja\u0161ev\", originariamente pubblicata in latino e poi tradotta in russo e in inglese e una \"Storia dei Carpato-ruteni\" (1853).\nDedic\u00f2 i suoi ultimi anni allo sviluppo dell'istruzione e alla scolarizzazione dei ruteni. Allo scopo di opporsi alla magiarizzazione dei ruteni Duchnovi\u010d nel 1862 fond\u00f2 a Pre\u0161ov con Adolf Dobryansky la Societ\u00e0 di San Giovanni Battista.\nGiudizi critici.\nDuchnovi\u010d \u00e8 considerato uno dei maggiori umanisti ed educatori ruteni. Ivan Franko disse di lui che \"fece di tutto perch\u00e9 i ruteni dimenticati rinascessero spiritualmente\".\nAd Alexander Duchnovi\u010d \u00e8 dedicato il teatro in lingua rutena di Pre\u0161ov."}
{"id": "2805972", "revid": "212348", "url": "https://it.wikipedia.org/wiki?curid=2805972", "title": "Cladoselaci", "text": ""}
{"id": "2805979", "revid": "72396", "url": "https://it.wikipedia.org/wiki?curid=2805979", "title": "Il Mestre", "text": ""}
{"id": "2805989", "revid": "461603", "url": "https://it.wikipedia.org/wiki?curid=2805989", "title": "Aldair Santos do Nascimento", "text": ""}
{"id": "2805999", "revid": "1677399", "url": "https://it.wikipedia.org/wiki?curid=2805999", "title": "Internazionali di Francia 1967", "text": "Gli Internazionali di Francia 1967, (conosciuti oggi come Open di Francia o Roland Garros) sono stati la 66\u00aa edizione degli Internazionali di Francia di tennis. Si sono svolti sui campi in terra rossa dello Stade Roland Garros di Parigi in Francia. Il singolare maschile \u00e8 stato vinto da Roy Emerson, che si \u00e8 imposto su Tony Roche in quattro set col punteggio di 6-1, 6-4, 2-6, 6-2. Il singolare femminile \u00e8 stato vinto da Fran\u00e7oise D\u00fcrr, che ha battuto in tre set Lesley Turner. Nel doppio maschile si sono imposti John Newcombe e Tony Roche.Nel doppio femminile hanno trionfato Fran\u00e7oise D\u00fcrr e Gail Sherriff Chanfreau. Nel doppio misto la vittoria \u00e8 andata a Billie Jean King in coppia con Owen Davidson.\nSeniors.\nSingolare maschile.\n Roy Emerson ha battuto in finale Tony Roche 6-1, 6-4, 2-6, 6-2\nSingolare femminile.\n Fran\u00e7oise D\u00fcrr ha battuto in finale Lesley Turner 4-6, 6-3, 6-4\nDoppio maschile.\n John Newcombe / Tony Roche hanno battuto in finale Roy Emerson / Ken Fletcher 6-3, 9-7, 12-10\nDoppio Femminile.\n Fran\u00e7oise D\u00fcrr / Gail Sherriff Chanfreau hanno battuto in finale Annette Van Zyl / Pat Walkden 6-2, 6-2\nDoppio Misto.\n Billie Jean King / Owen Davidson hanno battuto in finale Ann Haydon Jones / Ion \u021airiac 6-3, 6-1"}
{"id": "2806003", "revid": "124653339", "url": "https://it.wikipedia.org/wiki?curid=2806003", "title": "Feliks Zemdegs", "text": "Ritenuto uno dei migliori speedsolver di tutti i tempi, \u00e8 l'unico speedcuber ad aver vinto il campionato mondiale WCA due volte, peraltro consecutive (2013, 2015).\nBiografia.\nHa acquistato il suo primo cubo nell'aprile 2008, ispirato da alcuni videotutorial visti su YouTube. Il primo tempo non ufficiale da lui pubblicato su una nota community di speedsolvers era una media di 19,73 secondi (14 giugno 2008).\nPer quanto riguarda i metodi di risoluzione, \nVinse la prima competizione a cui partecip\u00f2, il \"New Zealand Championship\" (luglio 2009), con una media di 13,74 secondi nel turno finale. Ottenne il primo posto anche in altre categorie: 2\u00d72\u00d72, 4\u00d74\u00d74, 5\u00d75\u00d75, 3\u00d73\u00d73, 3x3x3 blindfolded (bendato) e 3x3x3 One-Handed (con una mano).\nAlla competizione seguente, il Melbourne Summer Open (gennaio 2010), registr\u00f2 il suo primo record mondiale per le medie ottenute con il 3\u00d73\u00d73 (9,21 secondi) e il 4\u00d74\u00d74 (42,01 secondi). Nel 2011 riesce ad abbassare ulteriormente quel che era il record, portandolo al tempo di 5,66 secondi. "}
{"id": "2806004", "revid": "119786455", "url": "https://it.wikipedia.org/wiki?curid=2806004", "title": "Bruno Crucitti", "text": "Biografia.\nPoco prima di laurearsi in psicologia a Padova intraprende gli studi teatrali; nel 1985 si diploma presso la Scuola Regionale di Teatro diretta da Costantino de Luca, dove come insegnanti di recitazione ha Checco Rissone e Arnoldo Fo\u00e0. Studia anche mimo, canto lirico e scrittura teatrale. Si laurea in seguito in Lettere e Filosofia, indirizzo Storia del Teatro e dello Spettacolo, presso L'Universit\u00e0 La Sapienza di Roma.\nLavora con Dario Fo e con i Mummenshanz in occasione del Faust, con Giancarlo Sbragia e Carla Gravina, per Taormina Arte nel 1987. Entra poi nella Compagnia Enrico Maria Salerno con la quale rimane sino alla morte dell'attore avvenuta nel 1994 prendendo tra l'altro parte a \"Sei personaggi in cerca d'autore\" diretto da Franco Zeffirelli messi in scena anche presso il National Theatre di Londra.\nL'anno successivo costituisce \"Compagnia di Begli Ingegni\", affiancando al mestiere di attore quello di autore e regista e continuando a recitare nelle compagnie di Valeria Valeri, Aldo Giuffr\u00e8 e Antonella Steni.\nDirige tra l'altro \"Gli straccioni\" di Annibal Caro, \"La spiritata\" di Antonfrancesco Grazzini e molte altre opere. Continua parimenti la sua attivit\u00e0 di attore interpretando, tra l'altro, nel 1999 \"Sibirien\" di F. Mitterer, \"Amfitrion toujours\" di e con Arnoldo Fo\u00e0 per \"Spoleto Festival 2000\", e diversi ruoli alla radio e in cinema. Sempre nel 2000 incomincia l'attivit\u00e0 nel campo cinematografico realizzando il cortometraggio \"Le pietre di Medea\". L'anno dopo scrive e dirige Massimo Ghini nel mediometraggio \"Il tragitto\".\nNel 2001 scrive e interpreta \"Solo in mari diversi\". Nel 2002 scrive e dirige il docufilm \"I ragazzi della Luna\".\nA partire dal 1998 svolge attivit\u00e0 laboratoriale, curando gli allestimenti di spettacoli teatrali con studenti italiani che frequentano corsi di lingua inglese in Gran Bretagna e Irlanda.\nPer il cinema e la televisione \u00e8 stato diretto tra gli altri da Sergio Sollima (\"Uomo contro uomo\"), Vittorio De Sisti (\"Gente di mare\"), Vittorio Sindoni (\"Il capitano\", \"L'uomo che sognava con le aquile\", \"Butta la luna\", \"La mia casa \u00e8 piena di specchi\" e \"Abbraccialo per me\"), i Manetti Bros. (\"Magia nera\", \"Morte di un confidente\", \"Rex 2\", \"Rex 7\" e \"L'ispettore Coliandro\") e Carlo Vanzina (\"VIP\")."}
{"id": "2806006", "revid": "729019", "url": "https://it.wikipedia.org/wiki?curid=2806006", "title": "Battaglia di Truillas", "text": "La battaglia di Truillas venne combattuta il 22 settembre 1793 tra l'esercito francese del Generale Dagobert e quello spagnolo, comandato dal Generale Antonio Ricardos. Lo scontro avvenne nei pressi del villaggio di Trouillas, nel sud della Francia (10\u00a0km a sud-ovest di Perpignan) e si concluse con la vittoria spagnola."}
{"id": "2806008", "revid": "767487", "url": "https://it.wikipedia.org/wiki?curid=2806008", "title": "Ernesto Ghiotti", "text": "Alcuni suoi lavori sono considerati esempi di particolare liberty italiano.\nIl suo lavoro sul ponte in muratura \"Duchessa Isabella\" \u00e8 considerato tra i pi\u00f9 significativi della Torino di allora.\nProgetta, oltre a ponti e dighe, la prima linea tranviaria a Torino, edifici universitari, scuole, l'apertura di varie vie e strade comunali e svariati ampliamenti. Opera particolare \u00e8 la ricostruzione con sopraelevazione della guglia della Mole Antonelliana (1904) con una Stella al posto del Genio Alato.\nScrive un \"Trattato di Aritmetica e Geometria applicata alle Arti\" per Scuole Tecniche Professionali, e studi sulla progettazione dei ponti.\nBibliografia.\nt\n2"}
{"id": "2806016", "revid": "339392", "url": "https://it.wikipedia.org/wiki?curid=2806016", "title": "Natsu No Arashi", "text": ""}
{"id": "2806025", "revid": "113672530", "url": "https://it.wikipedia.org/wiki?curid=2806025", "title": "Robert Todd Lincoln", "text": "Avvocato ed esponente del Partito Repubblicano come il padre, partecip\u00f2 con il grado di capitano alle ultimissime fasi della guerra civile americana. Fu Segretario (Ministro) della Guerra dal 5 marzo 1881 al 5 marzo 1885 durante la presidenza di James A. Garfield prima e la presidenza di Chester Arthur poi nonch\u00e9 ambasciatore degli Stati Uniti in Gran Bretagna dal 1889 al 1893.\nVita privata.\nRobert Todd Lincoln spos\u00f2 nel 1868 Mary Eunice Harlan, figlia del senatore James Harlan; dal matrimonio nasceranno:\nMuore nel 1926 e, a differenza dei genitori e dei fratelli tumulati nella Tomba Lincoln al cimitero di Oak Ridge di Springfield, ricever\u00e0 solenne sepoltura al Cimitero nazionale di Arlington, Virginia."}
{"id": "2806028", "revid": "1869172", "url": "https://it.wikipedia.org/wiki?curid=2806028", "title": "Concert for George (album)", "text": "Concert for George \u00e8 un album dal vivo tributo in onore di George Harrison, pubblicato nel 2003, un anno dopo il Concert for George, in associazione con la simultanea uscita del DVD del concerto.\nDescrizione.\nLe prestazioni caratteristiche di una ricchezza di talenti che Harrison ben conosceva furono registrati al Royal Albert Hall il 29 novembre 2002, ovvero il primo anniversario della morte di Harrison. Eric Clapton, uno degli amici pi\u00f9 intimi di Harrison, non fu solo esecutore, ma fu anche il direttore musicale dello spettacolo. A rappresentare la musica indiana, una grande influenza sul suono di Harrison, furono Ravi Shankar e sua figlia Anoushka Shankar. Tra gli altri artisti ci sono Jeff Lynne, Gary Brooker, Joe Brown, Tom Petty and the Heartbreakers, Billy Preston e due ex compagni di gruppo di Harrison: Paul McCartney e Ringo Starr.\n\"Concert for George\" fu pubblicato nel 2003, secondo anniversario della morte di Harrison, ed \u00e8 stato accolto calorosamente dal pubblico, raggiungendo la posizione numero 97 negli Stati Uniti.\nNel 2008 iTunes pubblic\u00f2 l'album, e comprendeva \"Horse to the Water\", lasciando l'esibizione dei Monty Python come l'unica parte del concerto non pubblicata. iTunes erroneamente attribu\u00ec Paul McCartney come interpreta principale di \"Your Eyes\". McCartney non viene riprodotto nelle tracce.\nDVD.\nNel 2005 il concerto fu pubblicato in doppio DVD, contenente materiale aggiuntivo, tra cui l'interludio comico-musicale dei Monty Python, e \"Horse to the Water\" di Jools Holland e Sam Brown, figlia del cantante Joe Brown.\nDVD 1.\nIl primo DVD contiene le stesse tracce del doppio disco audio nello stesso ordine.\nDVD 2.\nIl secondo DVD contiene i seguenti contenuti speciali:"}
{"id": "2806030", "revid": "121222337", "url": "https://it.wikipedia.org/wiki?curid=2806030", "title": "Luigi Tosi (attore)", "text": "Biografia.\nNel 1944 debutt\u00f2 davanti alla cinepresa negli studi veneziani della Giudecca, durante la Repubblica Sociale Italiana, quando parte del cinema romano si era trasferito nella citt\u00e0 lagunare a causa degli eventi bellici.\nApparve nelle pellicole \"Fiori d'arancio\" (1944) e \"Rosalba\" (1944), che ebbero una distribuzione solamente locale, quindi nel 1945 si trrasfer\u00ec a Firenze per frequentare la Facolt\u00e0 di Giurisprudenza, convinto di aver abbandonato definitivamente qualsiasi aspirazione alla carriera di attore.\nSar\u00e0 il regista Giorgio Ferroni, che aveva gi\u00e0 lavorato a Venezia durante la RSI, a convincerlo a tornare al cinema, in due film che il regista stava preparando in quel periodo: \"Pian delle stelle\" (1946) e \"Tombolo, paradiso nero\" (1947).\nIn queste pellicole Tosi diede ottima prova delle sue capacit\u00e0 recitative e per \"Tombolo, paradiso nero\" fu, premiato con il Nastro d'argento al migliore attore debuttante. Fu subito richiesto da svariate produzioni, iniziando cos\u00ec una prolifica attivit\u00e0 che lo port\u00f2 a lavorare in oltre 75 film, sino al 1965, quando decise di ritirarsi dal mondo del cinema."}
{"id": "2806031", "revid": "928766", "url": "https://it.wikipedia.org/wiki?curid=2806031", "title": "Campionato mondiale Superbike 2000", "text": "Il campionato mondiale di Superbike 2000 \u00e8 la tredicesima edizione del campionato mondiale Superbike.\nIl campionato piloti \u00e8 stato vinto da Colin Edwards sulla Honda VTR1000 SP del team Castrol Honda che ha preceduto di 65 punti il giapponese Noriyuki Haga sulla Yamaha YZF R7 del team Yamaha WSBK.\nIl titolo costruttori \u00e8 stato vinto dalla Ducati che ha sopravanzato di soli 24 punti la Honda.\nIl 2 aprile, al termine del gran premio del Sud Africa, Haga viene trovato positivo ad un controllo antidoping per efedrina, a seguito di vari ricorsi solo il 13 ottobre, alla vigilia dell'ultimo gran premio a Brands Hatch, viene sentenziata la squalifica del giapponese che perde i 25 punti della vittoria in gara 2 ottenuta in Sud Africa (mantiene i 20 punti del secondo posto in gara 1 perch\u00e9 il controllo \u00e8 stato fatto solo al termine della seconda gara) e viene squalificato per un mese, saltando pertanto l'ultimo gran premio e consegnando matematicamente il titolo piloti ad Edwards.\nIl 25 aprile, in gara 2 del gran premio d'Australia, il campione del mondo in carica Carl Fogarty nel tentativo di rimontare da una cattiva partenza urta accidentalmente il pilota austriaco Robert Ulm, complice anche la pista umida, Fogarty cade rovinosamente fratturandosi l'omero del braccio sinistro, portato in ospedale viene operato con una prognosi di almeno 40 giorni. In questo periodo di stop forzato numerosi sono i tentativi del pilota britannico di tornare alle competizioni ma, viste le difficolt\u00e0 nel recuperare completamente la funzionalit\u00e0 motoria dell'arto, annuncia il 20 settembre il definitivo ritiro dal mondiale superbike e dalle competizioni motociclistiche. Il suo posto viene preso dal australiano Troy Bayliss proveniente dal campionato AMA Superbike (eccezion fatta per la gara di Donington dove il sostituto \u00e8 stato Luca Cadalora).\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "2806033", "revid": "125177962", "url": "https://it.wikipedia.org/wiki?curid=2806033", "title": "Batman (Terra-Due)", "text": "Batman di Terra-2 \u00e8 una versione alternativa del supereroe della DC Comics, che fu introdotto dopo che la DC cre\u00f2 la Terra-2, un mondo parallelo stabilito retroattivamente come casa dei personaggi pubblicati nella Golden Age dei fumetti. Questo permise ai creatori di pubblicare i fumetti di Batman e nel frattempo di poter ignorare le storie della Golden Age, risolvendo anche un'incongruenza, dato che Batman fu pubblicato in un'unica incarnazione fin dalla sua nascita.\nLa storia del personaggio adotta tutte le prime storie dell'eroe pubblicate negli anni trenta e quaranta, mentre le avventure del Batman della Silver Age della linea temporale principale di allora (che viveva su Terra-1), cominci\u00f2 pi\u00f9 tardi le sue avventure e alcuni particolari delle sue origini furono rivisti. Ognuno di loro fu descritto separatamente, sebbene fossero individui viventi paralleli che vivevano ognuno nel proprio universo, con il Batman \"pi\u00f9 vecchio\" che alla fine raggiunse il pensionamento ed infine anche la morte.\nUn parallelo di questo personaggio fu introdotto in \"Justice Society of America Annual\" n. 1 (2008) intitolato \"Terra-2\", dove la Terra-2 post-\"Crisi\" fu introdotta a pieno. La differenza maggiore tra il Wayne di Terra-2 pre-Crisi e quello post-Crisi \u00e8 il fatto che quello nuovo fu ucciso dal Joker. Cosa che port\u00f2 successivamente il criminale a scoprire anche le identit\u00e0 di Robin e della Cacciatrice.\nBiografia del personaggio.\nInfanzia e inizio della storia.\nLe origini di Batman e la sua storia sono essenzialmente le stesse di quella del suo parallelo di Terra-1, ma gli eventi si sviluppano in un mondo vecchio stile. Per esempio, Batman fece il suo debutto nel 1939, incontr\u00f2 Robin, il Joker, Catwoman e Clayface ad un certo punto negli anni '40, il Pinguino nel 1941, Due-Facce nel 1942, ecc. Queste date riflettono le date di pubblicazione esatte delle storie originali, piuttosto che mantenere l'approccio della giovinezza sempiterna della versione di Terra-1.\nDivergenze con Terra-1.\nAll'alba della Silver Age dei fumetti, la DC decise di reinventare molti dei pi\u00f9 grandi supereroi. Flash e Lanterna Verde furono reinventati nei personaggi dei grandi Barry Allen ed Hal Jordan. Superman e Batman rimasero pi\u00f9 o meno gli stessi. Fu pi\u00f9 tardi rivelato che gli eroi correnti vivevano in un mondo parallelo fatto apposta per gli eroi della Golden Age. Quando Barry Allen incontr\u00f2 Jay Garrick, signific\u00f2 che esistevano due Flash, due Lanterne Verdi, due Superman, e due Batman. Mentre Batman e Superman furono originariamente riscritti all'incirca nello stesso modo, le differenze tra le versioni di Terra-1 e Terra-2 sono l'et\u00e0, i poteri e il carattere. Storie successive aumentarono le differenze a livelli eccessivi per il Bruce Wayne di Terra-2, tanto che questi accett\u00f2 che la forza di polizia poteva essere efficace nel combattimento al crimine, abbastanza da divenire addirittura Commissario del Dipartimento di Polizia di Gotham City; il suo alter ego di Terra-1 non accett\u00f2 mai che la forza di polizia fosse sufficiente per combattere i criminali.\nIl Batman di Terra-2 ebbe numerose evoluzioni del personaggio dal Batman principale, come per esempio il fatto che Bruce Wayne di Terra-2 fece della sua ex-avversaria Catwoman l'amore della sua vita e ne condivise la sua identit\u00e0 segreta. Successivamente si sposarono. Ebbero una figlia, Helena Wayne, la Cacciatrice. Per di pi\u00f9, afferm\u00f2 pubblicamente di essere stato il Batman originale in giovent\u00f9. Infine, Batman fu costretto a rimettersi il costume da pipistrello per un'ultima missione, in quanto un ladro, magicamente potenziato da Felix Faust, minacciava Gotham. Proprio come quando aveva otto anni, il Wayne di Terra-2 dovette scontrarsi con un ladro la cui arma era pi\u00f9 grande di lui, sebbene questa volta si trattasse di un fulmine e non di una pistola. Gi\u00e0 malato terminale di cancro a causa della vita da fumatore di pipa (come specificato in \"The Brave and The Bold\" n. 79), Wayne decise di combattere contro questo ladro, anche al costo della sua stessa vita. Il Dottor Fate di Terra-2 rimosse questa rivelazione dalle menti della popolazione di tutta la Terra-2, facendo credere loro che Bruce Wayne mor\u00ec di cancro in casa sua, mentre Batman per\u00ec in battaglia.\nNella miniserie \"Crisi sulle Terre infinite\", l'Anti-Monitor distrusse la maggior parte degli universi, riducendo l'universo normale e l'universo anti-materiale in un singolo universo di materia positiva. La Terra-2 \"non esistette mai\" nella storia di questo nuovo universo, cosa che rimosse Batman retroattivamente dalla storia, mescolando elementi del suo passato con quello del Batman di Terra-1, creando effettivamente un Batman con una nuova continuit\u00e0 moderna.\nCome omaggio a questa versione del personaggio, la sua ultima \"comparsa\" ufficiale avvenne in \"Secret Origins\" vol. 2 n. 6 (settembre 1986), nella storia \"Secret Origins Starring the Golden Age Batman\", dello scrittore Roy Thomas e degli artisti Marshall Rogers e Terry Austin, una specie di rinarrazione delle origini di Batman di Terra-2.\nUn anno dopo.\nDurante \"Crisi infinita\", i membri anziani della Justice Society ricordarono alcune vicende dell'esistenza su Terra-2. Un anno dopo, quando il Fantasma Gentiluomo attacc\u00f2 la JSA utilizzando poteri di controllo limitati sugli spiriti dei morti, Jakeem Thunder e Thunderbolt furono assistiti in battaglia dagli spiriti di alcuni membri ed alleati deceduti della JSA, tra cui vi era anche Batman di Terra-2. Sebbene Jakeem fosse confuso dalla sua presenza, notando che Batman (quello che conosceva lui) non era morto, Thunderbolt gli disse di non preoccuparsene."}
{"id": "2806040", "revid": "1677399", "url": "https://it.wikipedia.org/wiki?curid=2806040", "title": "Internazionali di Francia 1966", "text": "Gli Internazionali di Francia 1966 (conosciuti oggi come Open di Francia o Roland Garros) sono stati la 65\u00aa edizione degli Internazionali di Francia di tennis. Si sono svolti sui campi in terra rossa dello Stade Roland Garros di Parigi in Francia. Il singolare maschile \u00e8 stato vinto da Tony Roche, che si \u00e8 imposto su Istv\u00e1n Guly\u00e1s in tre set col punteggio di 6-1, 6-4, 7-5. Il singolare femminile \u00e8 stato vinto da Ann Haydon-Jones, che ha battuto in due set Nancy Richey. Nel doppio maschile si sono imposti Clark Graebner e Dennis Ralston. Nel doppio femminile hanno trionfato Margaret Smith Court e Judy Tegart Dalton. Nel doppio misto la vittoria \u00e8 andata a Annette Van Zyl in coppia con Frew McMillan.\nSeniors.\nSingolare maschile.\n Tony Roche ha battuto in finale Istv\u00e1n Guly\u00e1s 6-1, 6-4, 7-5\nSingolare femminile.\n Ann Haydon-Jones ha battuto in finale Nancy Richey 6-3, 6-1\nDoppio maschile.\n Clark Graebner / Dennis Ralston hanno battuto in finale Ilie N\u0103stase / Ion \u021airiac 6-3, 6-3, 6-0\nDoppio Femminile.\n Margaret Smith Court / Judy Tegart Dalton hanno battuto in finale Jill Blackman / Fay Toyne 4-6, 6-1, 6-1\nDoppio Misto.\n Annette Van Zyl / Frew McMillan hanno battuto in finale Ann Haydon Jones / Clark Graebner 1-6, 6-3, 6-2"}
{"id": "2806043", "revid": "253269", "url": "https://it.wikipedia.org/wiki?curid=2806043", "title": "Michael Beck", "text": "Raggiunse la popolarit\u00e0 alla fine degli anni settanta interpretando il ruolo di Swan nel film \"I guerrieri della notte\" (1979) di Walter Hill.\nBiografia.\nMichael Beck nasce a Memphis, nel Tennessee, terzo di nove figli. Frequenta la Memphis University School e successivamente il Millsaps College a Jackson, nel Mississippi grazie a una borsa di studio come giocatore di football, laureandosi in Economia e commercio. Scelto tra i 30 ammessi (su 2.500 aspiranti) alla Central School of Speech and Drama di Londra, tra le sue interpretazioni di quel periodo vi furono quella di Re Art\u00f9 in \"Camelot\" e nel classico di Tennessee Williams \"La gatta sul tetto che scotta\".\nBeck \u00e8 noto soprattutto per i ruoli di Swan nel film d'azione \"I guerrieri della notte\" (1979), di Sonny Malone in \"Xanadu\" (1980) e del capitano di corvetta Dallas in \"Megaforce\" (1982); per gli ultimi due ha ottenuto le candidature al Razzie Award rispettivamente come peggiore attore protagonista e peggiore attore non protagonista.\nAttualmente vive in California con la moglie Cari e i due figli Ashley e Jesse."}
{"id": "2806054", "revid": "1573940", "url": "https://it.wikipedia.org/wiki?curid=2806054", "title": "Helcionelloida", "text": "Helcionelloida \u00e8 una classe estinta di molluschi marini, i cui resti fossili sono stati rinvenuti principalmente nell'emisfero boreale. I ritrovamenti sono databili tra il Cambriano (circa 542 milioni di anni fa) ed il Siluriano (Ludfordiano, 421,3 milioni di anni fa).\nDescrizione.\nL'aspetto generale ricorda grosso modo quello dei moderni gasteropodi terricoli, con un piano di simmetria bilaterale ben distinguibile. Inizialmente alcuni esemplari furono per errore inseriti nei monoplacofori. Questi moluschi possedevano di regola una conchiglia conica, solo lievemente spiraliforme. La taglia era ridotta, dal momento che sono stati rinvenuti fossili con diametro di circa due millimetri. Nella conchiglia di talune specie (e.g. \"Yochelcionella cyrano\") \u00e8 stata notata la presenza di un'apertura, presumibilmente occupata da un sifone respiratorio.\nDistribuzione e habitat.\nLa massima diffusione di queste forme si \u00e8 avuta nel Cambriano, mentre solo pochi esemplari sono stati rinvenuti provenienti dal Siluriano o dall'Ordoviciano.\nSono venuti alla luce resti fossili in Europa (Regno Unito, Spagna, Norvegia, Svezia, Danimarca, Germania, Italia, Polonia, Repubblica Ceca, Turchia, Russia), Asia (Israele, Iran, Kazakistan, Kirghizistan, Mongolia, Cina, India, Corea del Nord, Corea del Sud), America Settentrionale (Canada, Groenlandia, Stati Uniti d'America, Messico), Africa (Marocco, Senegal), Oceania (Australia e Nuova Zelanda) e Antartide.\nL'habitat era rappresentato dai fondali marini.\nTassonomia.\nMentre in passato queste forme venivano incluse nel generico gruppo dei molluschi del Cambriano, pi\u00f9 di recente Parkhaev ha proposta la seguente tassonomia:"}
{"id": "2806056", "revid": "599013", "url": "https://it.wikipedia.org/wiki?curid=2806056", "title": "Bartal Eliasen", "text": "Carriera.\nClub.\nDopo aver giocato con il G\u00cd G\u00f8ta, nel 2004 si trasferisce al Fuglafj\u00f8r\u00f0ur.\nNazionale.\nDal 1997 al 2009 ha raccolto in totale 6 presenze con la Nazionale faroese."}
{"id": "2806071", "revid": "105427486", "url": "https://it.wikipedia.org/wiki?curid=2806071", "title": "Equitazione inglese", "text": "L'equitazione inglese, meglio conosciuta come monta inglese (o \"all'inglese\") \u00e8 stata la prima a diffondersi in Europa ed \u00e8 tuttora la pi\u00f9 praticata. I cavalli usati sono spesso il purosangue inglese, il purosangue arabo e il cavallo da sella francese.\nSi differenzia dall'equitazione americana per la sella, priva di pomello, e per l'abbigliamento: si usano, invece dei jeans, pantaloni bicolore: la mezzaluna interna \u00e8, solitamente, pi\u00f9 scura rispetto alla parte esterna."}
{"id": "2806074", "revid": "28592", "url": "https://it.wikipedia.org/wiki?curid=2806074", "title": "Asperon", "text": ""}
{"id": "2806075", "revid": "83531", "url": "https://it.wikipedia.org/wiki?curid=2806075", "title": "Giro di Svizzera 1952", "text": "Il Giro di Svizzera 1952, sedicesima edizione della corsa, si svolse dal 14 al 21 giugno 1952, per un percorso totale di 1 608\u00a0km con partenza e arrivo dalla citt\u00e0 di Zurigo. Il corridore italiano Pasquale Fornara si aggiudic\u00f2 la corsa concludendo in 46h13'25\".\nAl via si presentarono 75 atleti. I ciclisti arrivati al traguardo finale furono 40, mentre 35 si ritirarono, con una percentuale di arrivi pari al 60%."}
{"id": "2806079", "revid": "404449", "url": "https://it.wikipedia.org/wiki?curid=2806079", "title": "Parco archeologico del Lago dell'Accesa", "text": "Il Parco archeologico del Lago dell'Accesa \u00e8 un'area archeologica situata in localit\u00e0 La Pesta, nei pressi del lago dell'Accesa, nel comune di Massa Marittima (GR).\nStoria.\nL'area del lago dell'Accesa fu scavata per la prima volta nel corso di tre campagne tra il 1922 e il 1936, sotto la guida dell'archeologo Doro Levi e con la collaborazione di Gaetano Badii (Sodacavalli, Macchia del Monte, Podere Nuovo, Campo al Ginepro). Un sistematico lavoro volto a riportare alla luce l'intera area archeologica inizi\u00f2 nel 1980 ad opera dell'Universit\u00e0 di Firenze sotto l'egida di Giovannangelo Camporeale, quando furono rinvenuti numerosi insediamenti abitativi che documentano un lungo periodo storico dal IX al VI secolo a.C. Negli anni tra il 1991 e il 1992 \u00e8 stata riportata alla luce la necropoli di Podere del Lago. Nel 2001 viene ufficialmente istituito il Parco archeologico del lago dell'Accesa, che interessa una vasta zona coperta da un bosco di lecci, ornelli e querce di grande valore naturalistico, con la realizzazione di sentieri attrezzati dotati di pannelli esplicativi che ne facilitano la visita. Dal 2004 \u00e8 inserito nella rete museale provinciale \"Musei di Maremma\".\nCaratteristiche.\nL'insediamento, data la sua posizione in vicinanza delle miniere, del lago e dei fiumi Bruna e Sovata, oltre che per la presenza di un terreno adatto a favorire l'agricoltura, si \u00e8 sviluppato e popolato notevolmente, rimanendo abitato fino al I secolo d.C., gi\u00e0 in pieno periodo romano-imperiale; ulteriori testimonianze hanno dimostrato inoltre che l'insediamento era gi\u00e0 attivo sin dal Paleolitico. Sono per\u00f2 i secoli del periodo etrusco (IX-VI sec. a.C.) quelli che hanno visto la nascita di una vera e propria rete di piccoli villaggi con rispettive necropoli, articolata in quartieri distanti l'uno dall'altro alcune centinaia di metri, originariamente disposti lungo le sponde del lago o nelle immediate vicinanze (oggi la distanza \u00e8 maggiore in seguito ad alcuni lavori all'alveo del Bruna nel 1912 che hanno diminuito il livello del lago). Le case dei villaggi dell'Accesa avevano dimensioni diverse a seconda del rango di chi le abitava, e mostrano diverse fasi di costruzione e di restauro da parte degli stessi abitanti. Il grande insediamento dell'Accesa doveva dipendere inoltre da Vetulonia ed avere un'economia basata sullo sfruttamento dei giacimenti metalliferi di Serrabottini, Fenice e Capanne: il collegamento tra il lago e la citt\u00e0 vetuloniese era facilitato dal fiume Bruna, che nasce proprio dal lago dell'Accesa. Sconosciuto \u00e8 il motivo della decadenza e scomparsa di questo ricco insediamento.\nGli insediamenti abitativi.\nGli insediamenti abitativi sono stati contraddistinti dagli studiosi dalle lettere A, B, C, D e E, mentre le tombe con una numerazione romana. I reperti (oggetti, corredi) rinvenuti presso gli abitati o presso le tombe sono oggi custoditi in buona parte al Museo archeologico di Massa Marittima.\nQuartiere A.\nIl cosiddetto quartiere A si trova sulle ultime pendici nord-occidentali della collina di Macchia del Monte, nelle vicinanze del fiume Bruna. Sono visibili le fondamenta degli edifici, demoliti, ricostruiti e riadattati pi\u00f9 volte nel corso del VI secolo a.C., a carattere abitativo e di grandi dimensioni: si possono contare una gran numero di vani, da tre a sette, e si pensa quindi che potessero essere appartenuti a famiglie di ceto medio-alto.\nQuartiere B.\nIl quartiere B \u00e8 sicuramente il pi\u00f9 interessante, adagiato sul crinale della collina di Macchia del Monte e ricco di reperti riferibili ai primi decenni del VI secolo a.C., formato da nove complessi abitativi, di cui restano solo le fondamenta: vi sono case di grandi dimensioni, composte da sette vani, sul versante meridionale, e altre pi\u00f9 piccole sul versante opposto, che testimoniano come questo villaggio fosse pi\u00f9 socialmente articolato rispetto agli altri, con una mescolanza di ceti alti e bassi. La casa pi\u00f9 grande e appartata dell'insediamento fa supporre che fosse la dimora di una personalit\u00e0 pi\u00f9 importante all'interno della comunit\u00e0. Alcune tombe del VII secolo a.C. sono state rinvenute all'interno dell'abitato, cosa inusuale che fa pensare al quartiere B come un insediamento pi\u00f9 \"moderno\" costruito sopra una precedente area abitativa dotata di necropoli.\nLa necropoli di questo quartiere \u00e8 situata in direzione dei Forni dell'Accesa ed \u00e8 datata al VI secolo a.C.: si possono individuare tre tombe della tipologia a camera ed una della tipologia a fossa.\nQuartiere C.\nIl quartiere C, gi\u00e0 necropoli tra l'VIII e VII secolo a.C. (come testimoniano alcune tombe a fossa e a tumulo ancora visibili), fu adibito a funzione abitativa e artigianale a partire dalla fine del VII secolo a.C., come documentato dai forni per metalli e minerali qui rinvenuti. Tra tutti i quartieri dell'area archeologica \u00e8 quello situato pi\u00f9 vicino alle sponde orientali del lago. I resti delle abitazioni (un solo vano) attestano una frequentazione da parte di un ceto medio-basso, probabilmente operai e artigiani addetti alla lavorazione dei metalli. Tra tutte, una spicca per le dimensioni poco pi\u00f9 ampie e una posizione pi\u00f9 centrale: forse si trattava della dimora di un sovrintendente all'attivit\u00e0 artigianale. Nelle vicinanze \u00e8 stata rinvenuta anche una piccola necropoli.\nQuartiere D.\nIl cosiddetto quartiere D conserva le fondamenta di quattro edifici, unici resti di un villaggio pi\u00f9 vasto fortemente compromesso dopo che durante la seconda guerra mondiale quest'area venne utilizzata per l'allestimento di un accampamento militare. Risalente al VII secolo a.C., pare abbia subito un ampliamento nel corso del secolo successivo, periodo al quale appartengono gli edifici ritrovati. Anche in questo caso sorgeva nella vicinanze la rispettiva necropoli.\nLe necropoli.\nNel territorio del lago, oltre alle necropoli dipendenti dai quartieri abitativi, sono state rinvenute altre aree sepolcrali. La necropoli di Macchia del Monte, situata tra i quartieri C e D, dotata di quattro tombe databili tra la fine del VII e l'inizio del VI secolo a.C.; la necropoli di Podere del Lago, sulle sponde nord-orientali nelle immediate vicinanze della Tenuta la Tabaccaia, composta da nove tombe (cinque tombe a fossa, due tombe a circolo e due a camera), databili dalla seconda met\u00e0 dell'VIII secolo alla prima met\u00e0 del VI secolo a.C.; la necropoli del fosso Sodacavalli, lungo la strada provinciale a nord del lago, composta da quindici sepolture di diverse epoche dal IX al VI secolo a.C.; la necropoli di Campo al Ginepro, poco distante da quella di Sodacavalli, contenente una tomba a fossa della seconda met\u00e0 del VII secolo a.C. ricca di corredi oggi esposti al museo di Massa Marittima; e la necropoli di Podere Nuovo, composta da due tombe a fossa."}
{"id": "2806087", "revid": "115315139", "url": "https://it.wikipedia.org/wiki?curid=2806087", "title": "Dolomiti Cadorine", "text": "Le Dolomiti Cadorine (\"Cadorische Dolomiten\" in tedesco) sono una sezione delle Dolomiti, situate in Veneto (provincia di Belluno), prendendo il nome dalla regione storico-geografica del Cadore; sono parte del sito di interesse comunitario e zona di protezione speciale denominato \"Antelao - Marmarole - Sorapis\" (\"Codice IT3230081\").\nDefinizione del gruppo.\nLe Dolomiti Cadorine possono essere intese in senso pi\u00f9 o meno ampio.\nLa SOIUSA definisce le Dolomiti Cadorine in senso stretto come supergruppo alpino delle Dolomiti di Sesto, di Braies e d'Ampezzo e le vede circoscritte al Gruppo delle Marmarole ed al Gruppo dell'Antelao.\nIn alternativa sempre la SOIUSA definisce come Dolomiti Cadorine (in senso ampio) le precedenti con l'aggiunta del Gruppo del Pelmo e del Gruppo del Bosconero, gruppi appartenenti alle Dolomiti di Zoldo.\nDelimitazioni.\nNella definizione restrittiva e ruotando in senso orario i limiti geografici restano: Forcella Grande, torrente Ansiei, fiume Piave, torrente Boite, Forcella Grande.\nSuddivisione.\nLe Dolomiti Cadorine secondo la SOIUSA sono suddivise in due gruppi e sei sottogruppi:\nMontagne principali.\nLe montagne principali delle Dolomiti Cadorine sono:"}
{"id": "2806089", "revid": "73843", "url": "https://it.wikipedia.org/wiki?curid=2806089", "title": "Parete est del Monte Rosa", "text": "La parete est del Monte Rosa \u00e8 la parete pi\u00f9 alta delle Alpi, per geomorfologia l'unica di tipo himalayano presente in questa catena montuosa, costituendo assieme alla parete valsesiana del Monte Rosa il versante piemontese del gruppo, contrapposto a quello sud-occidentale valdostano e a quello nord svizzero: misura 2600 metri di dislivello per una larghezza complessiva di quasi 4\u00a0km e si trova nel territorio del comune di Macugnaga, alla testata della Valle Anzasca, in provincia del Verbano-Cusio-Ossola, in Piemonte; dal paese se ne pu\u00f2 scorgere un'ampia sezione, particolarmente impressionante per la vastit\u00e0 delle dimensioni e la distanza ravvicinata. \nMorfologia.\nLa parete est \u00e8 sovrastata dalle quattro pi\u00f9 alte vette del Monte Rosa, da sud verso nord:\nCostituita da pareti rocciose, seracchi e ripidi pendii di neve, \u00e8 delimitata a sud dalla \"cresta Signal\" e a nord dalla \"cresta di Santa Caterina\" e solcata da tre creste rocciose, da sud verso nord:\nTra il crestone Imseng e il Marinelli si trova il canalone Marinelli, in ricordo di Damiano Marinelli che scomparve nei pressi insieme a Imseng.\nDella parete fanno parte il \"ghiacciaio del Monte Rosa\", il \"ghiacciaio del Signal\" e ghiacciaio del Belvedere. La parete \u00e8 stata interessata da fenomeni franosi, in particolare tra il 1997 e il 2001 e dal distacco di seracchi, uno dei pi\u00f9 famosi avvenuto il 25 agosto 2005.\nStoria alpinistica.\nI primi tentativi e la prima salita.\nLe prime esplorazioni della parete furono da parte di scienziati-alpinisti. Nel 1782 un certo Bortolozzi di Firenze aveva cercato di compiere qualche salita da Macugnaga spinto soprattutto dal desiderio di misurare le altezze delle cime pi\u00f9 elevate del Piemonte.\nDi questi tentativi ne aveva parlato con il grande Horace-B\u00e9n\u00e9dict de Saussure, che nel 1783 si rec\u00f2 anch'egli a Macugnaga per studiare la parete Est del Rosa. \nDopo giorni di appostamento in Val Pedriola (dove oggi sorgono i rifugi Zamboni-Zappa), De Saussure decide che la parete \u00e8 troppo difficile per poter tentare l'impresa e rinuncia. La storia alpinistica sulla parete est comincia nel 1787 quando il torinese Carlo Lodovico Morozzo Della Rocca si reca a Macugnaga sia per studi scientifici e geografici, sia per tentare la salita alla parete. Si fermer\u00e0 di fronte alle prime difficolt\u00e0 a circa 2900 metri di quota lungo il crestone Marinelli.\nAltri tentativi si susseguono, finch\u00e9 il 22 luglio del 1872,\ni britannici William Martin Pendlebury, il fratello Richard Pendlebury e Charles Taylor, la guida italiana Giovanni Oberto, la guida svizzera Ferdinand Imseng e la guida austriaca Gabriel Spechtenhauser riescono nell'impresa, raggiungendo la Punta Dufour dalla parete di Macugnaga lungo il canalone Marinelli.\nNel luglio 1876 viene salita per la prima volta la Punta Nordend (4.612\u00a0m), la seconda cima del massiccio, da parte di Luigi Brioschi, Ferdinand e Abraham Imseng. Questa via \u00e8 tecnicamente pi\u00f9 difficile di quella alla Punta Dufour, anche se relativamente pi\u00f9 sicura, e per l'anno l'impresa fu davvero eccezionale.\nLa tragedia Marinelli.\nL'8 agosto 1881 perdono la vita tre alpinisti: Damiano Marinelli e le guide Ferdinand Imseng e Battista Pedranzini rimangono uccise per la caduta di una valanga. Unico superstite il portatore Alessandro Corsi che scende a dare l'allarme a Macugnaga. Il clamore che provoc\u00f2 questa tragedia contribu\u00ec ad alimentare la fama di \"parete delle valanghe\" che non abbandon\u00f2 pi\u00f9 la parete est della montagna.\nMatthias Zurbriggen.\nIl 3 settembre 1893, Guido Rey e Luigi Vaccarone con le guide Matthias Zurbriggen, Luigi Burgener e Casimiro Therisod, tutti tra i pi\u00f9 grandi alpinisti del tempo, aprono una nuova via che segue l'itinerario classico della Dufour per poi traversare fino al Colle Gnifetti. \nUna settimana pi\u00f9 tardi, il 10 settembre, Matthias Zurbriggen, Carlo Restelli e Luigi Burgener aprono una nuova via sulla est della Nordend (via Restelli), a sinistra della Brioschi.\nNel 1906 Josef Lochmatter e Franz Lochmatter di Sankt Niklaus del Canton Vallese insieme a Valentine John Eustace Ryan salgono per la prima volta la cresta di Santa Caterina, considerata una delle ascensioni pi\u00f9 difficili di quel tempo.\nPrimi del 900, anni di sciagure: Antonio Castelnuovo e Casimiro Bich.\nIl 15 agosto 1909 tre alpinisti milanesi Antonio Castelnuovo, Guglielmo Bompadre e Pietro Sommaruga, dei quali Castelnuovo era il pi\u00f9 esperto, dopo la necessaria preparazione tentano la est della Nordend senza l'aiuto delle guide. Dopo un bivacco in parete il 16 di agosto la cordata inizia la parte alta della parete quando il cattivo tempo incomincia ad imperversare e i tre sono dati per dispersi. Furono mandati dei soccorsi ma nonostante le lunghe ricerche i corpi non sono mai stati trovati.\nUn altro incidente mortale si verifica nell'agosto 1925. Le guide Amato e Casimiro Bich stanno portando in salvo tre clienti alla Capanna Regina Margherita quando Casimiro cade nel vuoto spinto dalla tormenta. Il corpo \u00e8 stato ritrovato solo 46 anni dopo restituito dal ghiacciaio molto pi\u00f9 in basso. Sulla vicenda nel 2011 si \u00e8 tenuta una conferenza \nad Antey-Saint-Andr\u00e9 dal titolo \"Ghermito dal rosa\".\nNel 1925 si inaugura anche il rifugio Zamboni primo dei due rifugi conosciuti oggi come Rifugio Zamboni-Zappa (l'altro verr\u00e0 edificato nel 1955 e collegato al primo attraverso un corridoio coperto). Il Zamboni-Zappa si trova a 2.070 metri ed \u00e8 proprio sotto la parete est del Monte Rosa. Lo si raggiunge con una camminata di 45 minuti dall'arrivo della seggiovia del Belvedere.\nLa via dei Francesi.\nGli anni trenta sono gli anni d'oro dell'alpinismo sulla parete est. Il 16 e 17 luglio 1931 i francesi Lucien Devies e Jacques Lagarde salgono per la prima volta la parete est della Punta Gnifetti aprendo la \"via dei Francesi\". La via \u00e8 estremamente lunga, 1800 metri di dislivello dal bivacco sul ghiacciaio del Signal di arrampicata su ghiaccio nella parte bassa e misto nel tratto superiore con pendenze fino a 60 gradi e rappresenta una tappa importante nell'evoluzione dell'alpinismo moderno.\nLa prima invernale della \"via dei Francesi\" fu realizzata nel febbraio 1965 dalle guide ossolane Armando Chi\u00f2 e Donino Vanini, la prima solitaria da Alessandro Gogna nel 1969, mentre la prima e unica discesa con gli sci da Stefano De Benedetti nel 1979.\nLe salite in solitaria di Ettore Zapparoli.\nNegli anni trenta fa la sua comparsa sulla parete est Ettore Zapparoli, nato a Mantova, milanese d'adozione, amico di Dino Buzzati e Guido Rey, musicista e scrittore oltre che alpinista.\nLe ascensioni di Zapparoli in solitaria sulla parete est:\nIl 18 agosto 1951 scompare sulla parete in un tentativo di ascensione della punta Zumstein, sull'ancora inviolato versante est. Sembra che Zapparoli avesse avuto un presentimento dell'incidente tanto che prima della partenza disse \"vado a morire sul Rosa\". Il corpo non fu ritrovato.\nSolo nel 2007, 56 anni dopo, sono riemersi dal ghiacciaio alcuni reperti che sono stati attribuiti a Zapparoli dall'esame del DNA.\nDal dopoguerra agli anni '70.\nNel 1955 Hermann Buhl sale in solitaria il colle fra la punta Dufour e Nordend, detto \nSilbersattel. L'anno successivo Kurt Diemberger apre una variante alla \"via dei Francesi\", detta \"variante Diemberger\". Il 27 e 28 luglio 1958 Chiaffredo Del Custode e da Stefano Zani salgono la Zumstein, l'ultima parete est ancora da realizzare. La via \u00e8 una linea diretta a parte nella zona delle rocce chiamate l'\"occhio della Zumstein\" che i due alpinisti aggirano sulla destra data la sua pericolosit\u00e0.\nNegli anni sessanta vengono realizzate le prime invernali alle principali vie sulla parete est. Tra queste ebbe particolare rilievo la prima invernale della \"via dei Francesi\" effettuata dalle guide alpine Armando Chi\u00f2 e Donino Vanini il 25, 26 e 27 febbraio 1965. L'ascensione fu molto impegnativa per condizioni meteorologiche (bivacco a -40 gradi) e questo caus\u00f2 il congelamento delle dita dei piedi e la successiva amputazione ad Armando Chi\u00f2.\nSempre la \"via dei Francesi\" \u00e8 salita invece per la prima volta in solitaria da Alessandro Gogna nel 1969.\nIl 5 e 6 agosto 1972, cento anni dopo la prima ascensione della parete est, Paolo Borghi e Ambrogio Cremonesi aprono una nuova via sulla est della punta Gnifetti. La via \u00e8 chiamata \"via del Centenario\" ed \u00e8 una via direttissima con grado di difficolt\u00e0 ED e VI grado su roccia.\nLe imprese recenti.\nNegli anni ottanta e novanta sono protagonisti della parete est l'alpinista francese Patrick Gabarrou e lo sloveno Bojan Pockar con numerose nuove salite, soprattutto sulla punta Gnifetti."}
{"id": "2806093", "revid": "767487", "url": "https://it.wikipedia.org/wiki?curid=2806093", "title": "Fiori d'arancio (film 1944)", "text": "Fiori d'arancio \u00e8 un film di genere commedia del 1944 diretto da Hobbes Dino Cecchini. Si tratta della riduzione cinematografica dell'omonima commedia teatrale (in francese \"La Fleur d'Oranger\") di Andr\u00e9 Birabeau e George Dolley, gi\u00e0 portata sullo schermo nel 1932 per la regia di Henry Roussel. Considerata dispersa per moltissimo tempo, come quasi tutte quelle del periodo della Repubblica Sociale Italiana, la pellicola \u00e8 stata trasmessa a sorpresa in televisione nel settembre 2011\nTrama.\nL'ingegner Raimondo Alberti, sposato da sei mesi con Maddalena (che ha conosciuto esattamente tre anni prima), mentre si prepara a cenare col suocero Amedeo, riceve la visita inaspettata della madre Amalia e poco dopo del padre Ippolito, un sostituto procuratore dal carattere severo, che non sa nulla del matrimonio del figlio e che ha portato con s\u00e9 Renata, un'amica d'infanzia di Raimondo, ora interessata a sposarlo con l'aiuto della zia Dora.\nIn attesa che le cose si chiariscano, Maddalena si finge la dattilografa di Raimondo, mentre si susseguono equivoci e situazioni imbarazzanti. Ippolito crede che Maddalena e Olga, la vera dattilografa, conducano relazioni illecite col figlio, mentre Maddalena s'ingelosisce per le intenzioni di Renata nei confronti di Raimondo.\nProduzione.\nIl film venne girato nel Cinevillaggio di Venezia tra il dicembre del 1944 e il febbraio del 1945. Iscritto al P.R.C. con il n. 517, venne presentato alla Commissione di Revisione Cinematografica il 21 luglio 1947 (quindi ben tre anni dopo la sua realizzazione) sotto la presidenza di Vincenzo Calvino e ottenne il visto di censura n. 2.863 del 26 luglio 1947 con una lunghezza accertata della pellicola di 1.930 metri. Il film venne in seguito doppiato a Roma.\nDistribuzione.\nIl film venne distribuito nel circuito cinematografico italiano nell'autunno del 1947 ma all'epoca pass\u00f2 praticamente inosservato dal pubblico.\nQuasi sessant'anni dopo, \u00e8 stato trasmesso in televisione su Rai 3 il 16 settembre 2011 con una versione di 66 minuti, ed \u00e8 perci\u00f2 la quinta pellicola del breve periodo del cosiddetto Cinevillaggio che risulta essere stata trasmessa sul piccolo schermo; le altre furono \"La vita semplice\" di Francesco De Robertis, il dittico \"Senza famiglia\" e \"Ritorno al nido\" di Giorgio Ferroni e \"Ogni giorno \u00e8 domenica\" di Mario Baffico. L'allora debuttante Luigi Tosi, qui protagonista del film, \u00e8 accreditato nei titoli con il nome Luigi Bardi.\nCitazioni e riferimenti.\nI versi che zia Dora legge in una scena del film (\"Non amo che le rose che non colsi\") sono di Guido Gozzano. Nel finale, Maddalena recita invece, dopo che gliel'ha ricordato Raimondo, un antico detto persiano: \u00abUn mesto sorriso le scopre i denti luminosi. Non aver fretta di prendere la sua bocca: non vedresti pi\u00f9 quel sorriso\u00bb."}
{"id": "2806101", "revid": "6923", "url": "https://it.wikipedia.org/wiki?curid=2806101", "title": "O.ME.CA.", "text": "Officine Meccaniche Calabresi, nota con la sigla O.ME.CA., \u00e8 stata una societ\u00e0 di produzione di rotabili ferroviari con sede nella zona sud della citt\u00e0 di Reggio Calabria, nel rione Gebbione, lungo la linea Jonica.\nStoria.\nLe Officine Meccaniche Calabresi vennero fondate nel 1961 dalla Finmeccanica nell'ambito di quell'operazione di decentramento produttivo voluta dai governi del tempo per dare sviluppo all'occupazione nel Mezzogiorno. Nel 1968 pass\u00f2 all'Efim divenendo negli anni ottanta il fulcro economico della zona con l'occupazione di circa 600 dipendenti.\nA servizio della stessa venne realizzata la fermata di Reggio Calabria OMECA.\nNel corso del tempo la diminuzione delle commesse ha prodotto un ridimensionamento dell'intero gruppo AnsaldoBreda; nel febbraio del 2015 si \u00e8 concretizzata la cessione dell'intero gruppo alla conglomerata giapponese Hitachi Rail. La cessione ha comportato il trasferimento della propriet\u00e0 dei tre stabilimenti di Pistoia, Napoli e Reggio Calabria."}
{"id": "2806106", "revid": "89688", "url": "https://it.wikipedia.org/wiki?curid=2806106", "title": "Persistenza sulla retina", "text": ""}
{"id": "2806108", "revid": "1677399", "url": "https://it.wikipedia.org/wiki?curid=2806108", "title": "Internazionali di Francia 1965", "text": "Gli Internazionali di Francia 1965 (conosciuti oggi come Open di Francia o Roland Garros) sono stati la 64\u00aa edizione degli Internazionali di Francia di tennis. Si \u00e8 sono svolti sui campi in terra rossa dello Stade Roland Garros di Parigi in Francia. Il singolare maschile \u00e8 stato vinto da Fred Stolle, che si \u00e8 imposto su Tony Roche in quattro set col punteggio di 3\u20136, 6\u20130, 6\u20132, 6\u20133. Il singolare femminile \u00e8 stato vinto da Lesley Turner Bowrey, che ha battuto in due set Margaret Court. Nel doppio maschile si sono imposti Roy Emerson e Fred Stolle. Nel doppio femminile hanno trionfato Margaret Smith Court e Lesley Turner Bowrey. Nel doppio misto la vittoria \u00e8 andata a Margaret Smith in coppia con Ken Fletcher.\nSeniors.\nSingolare maschile.\n Fred Stolle ha battuto in finale Tony Roche 3\u20136, 6\u20130, 6\u20132, 6\u20133\nSingolare femminile.\n Lesley Turner Bowrey ha battuto in finale Margaret Court 6\u20133, 6\u20134\nDoppio maschile.\n Roy Emerson / Fred Stolle hanno battuto in finale Ken Fletcher / Bob Hewitt 6-8, 6-3, 8-6, 6-2\nDoppio Femminile.\n Margaret Smith Court / Lesley Turner Bowrey hanno battuto in finale Fran\u00e7oise D\u00fcrr / Jeanine Lieffrig 6-3, 6-1\nDoppio Misto.\n Margaret Smith / Ken Fletcher hanno battuto in finale Maria Bueno / John Newcombe 6-4, 6-4"}
{"id": "2806110", "revid": "89688", "url": "https://it.wikipedia.org/wiki?curid=2806110", "title": "Persistenza retinica", "text": ""}
{"id": "2806123", "revid": "124271385", "url": "https://it.wikipedia.org/wiki?curid=2806123", "title": "Museo archeologico di Massa Marittima", "text": "Il museo archeologico di Massa Marittima \u00e8 un museo situato nella piazza principale di Massa Marittima, sulla destra della cattedrale di San Cerbone.\nStoria.\nIl museo nasce nel 1867 con il nome di \"Museo Civico di Massa Marittima\" per volere di Stefano Galli di Modigliana, autore delle \"Memorie storiche di Massa\", di mestiere insegnante e studioso di storia locale, fondato congiuntamente alla biblioteca senza una tipologia ancora individuata specificamente, ospitando al suo interno ogni genere di raccolta d'antiquariato. Inizialmente allestito nel convento di Sant'Agostino, venne successivamente trasferito nell'ex monastero di Santa Chiara e fu soltanto a partire dal 1875, con la prima donazione effettuata da Gismondo Galli, padre del fondatore del museo Stefano Galli, che il museo ha iniziato ad accogliere manufatti e reperti antichi, provenienti principalmente dai territori di Canino, Orte e Tarquinia, fino a divenire nel corso del tempo un'istituzione autonoma e specializzata in un'unica tipologia. Il museo increment\u00f2 i propri pezzi dopo numerose campagne di scavi effettuate a partire dagli anni venti del XX secolo nel territorio delle Colline Metallifere. Si ricordano le ricerche avvenute nelle localit\u00e0 dell'Acquarello (1922), Le Tane (1925-1929), a Perolla (1925-1933), a Poggio Castiglioni (1926-1936) e soprattutto quelle nei pressi del Lago dell'Accesa (1922-1936) portate avanti, tra gli altri, dall'archeologo Doro Levi; altre campagne furono poi effettuate negli anni successivi alla seconda guerra mondiale, a partire dagli anni cinquanta, con ritrovamenti importanti nelle zone del Puntone di Scarlino (1949-1951), di Montieri (1949-1957), al Frassine (1952) e alla Marsiliana (1955-1958).\nNel 1958 il museo viene trasferito nel Palazzo delle Armi di piazza Matteotti, per poi essere nuovamente spostato, nel 1978, in alcune sale di quella che sar\u00e0 la sua dimora definitiva: il Palazzo del Podest\u00e0 in piazza Garibaldi. Sono in questi anni che il museo si arricchisce grazie all'acquisizione del suo pezzo pi\u00f9 importante, la celebre stele di Vado all'Arancio, donata su intercessione del falegname Sergio Bucci dall'agricoltore Donato Arzilli, il quale l'aveva rinvenuta anni prima nel terreno per poi tenerla nel pollaio della sua fattoria ad affilare il becco delle galline. Di notevole importanza \u00e8 da considerarsi la campagna di scavi effettuata a partire dal 1980 per conto dell'Universit\u00e0 di Firenze nell'area archeologica del Lago dell'Accesa, dove \u00e8 stato rinvenuto un insediamento etrusco legato principalmente all'attivit\u00e0 mineraria che documenta un lungo periodo storico dal IX al VI secolo a.C. con il contributo dell'archeologo Giovannangelo Camporeale. Il museo passa cos\u00ec in gestione alla \"Cooperativa Colline Metallifere\" e nel 1993 viene completamente riorganizzato arrivando ad occupare tutti i piani del palazzo.\nNel 2004 il museo archeologico di Massa Marittima \u00e8 iscritto alla rete museale provinciale \"Musei di Maremma\" e in quello stesso anno viene allestita una mostra permanente sull'archeospeleologia nel territorio massetano dal titolo \"L'uomo e le grotte\", con tanto di ricostruzioni di grotte preistoriche a dimensione naturale. Il 1\u00ba dicembre 2011 viene inaugurata un'altra mostra permanente, \"Il Simposio etrusco. I corredi da banchetto dell'abitato del Lago dell'Accesa\", una raccolta di suppellettili, utensili e corredi che allestivano i banchetti della tradizione etrusca.\nEdificio.\nIl museo \u00e8 ospitato dal 1978 nel medievale Palazzo del Podest\u00e0, conosciuto anche come \"Palazzo Pretorio\", anche se occupa l'intero edificio solamente dal 1993.\nIl palazzo pubblico fu costruito intorno al 1225 per volere dei podest\u00e0 di Massa Marittima, e successivamente fu residenza dei Commissari, dei Capitani di Giustizia e dei Regi Vicari. Si presenta come un imponente edificio a tre piani (piano terra pi\u00f9 due piani superiori); la facciata \u00e8 decorata da due file di bifore non in asse tra loro al primo e al secondo piano superiore, le prime dai profondi sguanci secondo uno stile lombardo, le seconde con una semplice modanatura. Tutta la facciata \u00e8 inoltre pittorescamente costellata dagli stemmi dei podest\u00e0 e dei capitani che si sono succeduti a Massa, oltre che gli stemmi del Comune e di Siena.\nSale espositive.\nPiano terra.\nLa visita al museo archeologico inizia dal piano terra dove, superato l'ingresso con la biglietteria e la libreria, si trovano due corridoi dedicati all'archeologia preistorica del territorio massetano. Il primo, sulla destra, illustra i reperti dedicati ai periodi pi\u00f9 antichi (paleolitico e mesolitico), mentre il secondo, di fronte alla porta d'ingresso, quelli dei periodi pi\u00f9 recenti del passaggio dall'et\u00e0 della pietra all'et\u00e0 dei metalli (neolitico ed eneolitico).\nSezione preistorica: paleolitico e mesolitico.\nLungo il corridoio che collega le due sale dedicate alla prima parte della sezione preistorica \u00e8 proposto un calco dello scheletro completo di \"Oreopithecus bambolii\" rinvenuto a Baccinello nel 1958 (l'originale \u00e8 custodito al Museo di storia naturale di Firenze) e un pannello illustra la storia di questo primate scomparso, i cui resti fossili sono stati scoperti per la prima volta nel 1871 dal professor Igino Cocchi presso le miniere di lignite miocenica di Montebamboli, borgata massetana ad ovest della citt\u00e0; il nome stesso, \"bambolii\", gli fu dato proprio in riferimento a Montebamboli dal paleontologo francese Paul Gervais che per primo studi\u00f2 i suddetti resti. Di fianco all'oreopiteco segue un pannello a colori che illustra sinteticamente le tappe dell'evoluzione umana.\nLa prima sala del museo \u00e8 dedicata all'industria litica del Paleolitico superiore, con raccolte di numerosi reperti come grattatoi, bulini, punte, lame a dorso, becchi, raschiatoi, provenienti da tutto il territorio locale. Un pannello illustra al visitatore la campagna archeologica del 1972 condotta nei pressi di Gavorrano, nelle vicinanze della Strada statale 1 Via Aurelia, dove \u00e8 stato rinvenuto un importante sito preistorico ricco di manufatti riferibili all'industria litica e anche di pochi oggetti d'arte mobiliare in steatite: di questi oggetti in steatite il pezzo sicuramente pi\u00f9 importante \u00e8 un pendaglio di colore grigio oliva scuro, a profilo frontale subellittico, con foro all'estremit\u00e0 pi\u00f9 sottile ed entrambe le facce decorate da solcature irregolari. Un'installazione espone ricostruzioni di lance ed altri utensili con oggetti originali del sito di Gavorrano, realizzati da Mario Bartoli. Allo stesso modo, un'altra installazione espone i reperti individuati nel territorio massetano presso l'area di Vado all'Arancio, dove dagli anni settanta in poi sistematiche campagne di scavi condotte dall'archeologa Francesca Minellono hanno riportato alla luce numerosi manufatti, soprattutto quelli legati al cosiddetto \"riparo di Vado all'Arancio\", una grotta preistorica aperta nel travertino la cui volta \u00e8 progressivamente crollata sigillando il deposito archeologico. I reperti visionabili infine sono: manufatti litici del paleolitico superiore rinvenuti presso la grotta del Sambuco a Pianizzoli nel 1980; reperti provenienti dal sito di Le Tane, frutto degli scavi effettuati da Doro Levi nel 1939, del paleolitico superiore; elementi che testimoniano una grande occupazione nell'area circostante il riparo di Vado all'Arancio (Valle delle Rigattaie-Podere Riotto); manufatti dell'epipaleolitico e mesolitico provenienti dal Sasso di San Cerbone ; materiale litico (tra cui bracciali) del paleolitico inferiore dalla localit\u00e0 Valmora nei pressi di Cura Nuova; raccolte di utensili del paleolitico medio rinvenuti in localit\u00e0 Sant'Eugenia e Santa Paolina (Follonica) e presso il Podere San Lazzaro di Massa Marittima.\nNella seconda sala della sezione \u00e8 possibile visionare una ricostruzione di grotta ad uso abitativo a dimensione naturale, realizzata in occasione della mostra sulle grotte del 2004. All'interno della grotta, il personaggio maschile \u00e8 stato scolpito ispirandosi al profilo umano inciso su una lastrina di calcare di Vado all'Arancio, mentre il personaggio femminile \u00e8 ispirato alla scultura in avorio chiamata Venere di Brassempouy.\nSezione preistorica: neolitico ed eneolitico.\nPrima di giungere nella saletta didattica che costituisce il centro di questa sezione, attraversando uno stretto corridoio si arriva all'installazione contenente il pi\u00f9 celebre manufatto e simbolo del museo: la stele di Vado all'Arancio (III millennio a.C.). Subito prima della sala didattica si trova inoltre una seconda ricostruzione di grotta-tipo, questa volta ad uso funerario, esattamente come quella rinvenuta nei pressi di Perolla.\nLa grande sala didattica, realizzata con il contributo dell'Unione europea e della Regione Toscana, si occupa dell'archeospeleologia, disciplina scientifica che unisce le competenze dell'archeologo con quelle del geologo e dello speleologo. Alcuni pannelli illustrano la storia della disciplina con i particolari risultati positivi di Massa Marittima, fornendo informazioni sulle grotte preistoriche sparse per il territorio massetano e mostrando direttamente al visitatore gli strumenti e le attrezzature utili per lo svolgimento delle ricerche. Numerose installazioni espongono i ritrovamenti neolitici di molte grotte del territorio, molte di esse usate dall'uomo durante l'eneolitico come luogo di sepoltura, permettendo quindi di riportare alla luce ossa di individui di ogni sesso ed et\u00e0, oltre che arredi funebri come collane, pugnali in rame, punte di freccia e ceramiche.\nInfine, altre installazioni mostrano i metalli del territorio di \"Massa Metallorum\" risalenti all'et\u00e0 del bronzo, come quelli rinvenuti nei ripostigli di Pianizzoli, della Speziala, ricco di panelle in rame scoperte durante dei lavori di aratura dai signori Funaioli, Mazzolani e Toninelli , e di Serrabottini, dove furono rinvenute delle panelle nel 1972 da Sergio Baldinacci presso il fosso di Sodacavalli.\nPiano superiore.\nIl piano superiore del museo, al quale si accede salendo la stretta scalinata posta di fronte alla biglietteria, conduce alla sezione dedicata agli Etruschi, attestati nel territorio massetano gi\u00e0 dal IX secolo a.C., presumibilmente aventi come centro la citt\u00e0 di Vetulonia, presso Castiglione della Pescaia. Molti dei reperti conservati nel museo sono stati restaurati subito dopo lo scavo presso il Museo archeologico di Firenze.\nSezione etrusca.\nLa sezione etrusca \u00e8 divisa in due parti: la prima che riguarda quei reperti rinvenuti durante gli scavi effettuati nel periodo tra le due guerre, molti dei quali gi\u00e0 presenti nel museo civico prima della specializzazione in archeologico avvenuta solo successivamente; mentre la seconda riguarda le campagne di scavi portate avanti dagli anni ottanta nell'area del lago dell'Accesa, un bacino di origine sorgiva situato a pochi chilometri dalla citt\u00e0 in una depressione di origine carsica formatasi molto probabilmente in epoca quaternaria.\nL'area del lago dell'Accesa fu scavata per la prima volta nel corso di tre campagne tra il 1928 e il 1930, sotto l'egida dell'archeologo Doro Levi e con la collaborazione di Gaetano Badii. La prima sala espone quindi numerosi reperti relativi alle necropoli situate nei pressi del lago, databili in un lungo periodo di tempo che va dal IX al V secolo a.C.. Il pi\u00f9 rilevante sito di questo periodo \u00e8 sicuramente il fosso di Sodacavalli, dove sono state portate alla luce tredici tombe \"a pozzetto\" (IX-VIII secolo a.C.); nel museo sono infatti esposti i vasi cinerari ivi rinvenuti, oltre che ciotole, fibule, ossuari, brocche e rasoi. Interessante il caso della tomba a pozzetto 6, databile nella prima met\u00e0 dell'VIII secolo a.C. e luogo di una sepoltura femminile, dove sono stati ritrovati alcuni oggetti bronzei indossati dalla defunta, come cinque fibule ad arco ingrossato, una fibula ad arco serpeggiante, un'armilla, ma soprattutto una cintura a fascia con fermaglio a disco, ventitr\u00e9 fuseruole d'impasto ed una brocchetta askoide (vaso per versare con collo decentrato) di tradizione nuragica. Interessanti anche i bottoni nuragici rinvenuti sempre presso il fosso di Sodacavalli nelle vicinanze del Podere Nuovo. Un'altra brocchetta askoide \u00e8 esposta dopo essere stata rinvenuta presso la tomba 14 del Podere del Lago durante le campagne di scavi del 1991 e 1992. Ci\u00f2 testimonia possibili scambi e contatti tra le popolazioni sarde e quelle vetuloniesi.\nSi segnalano qui le principali necropoli scavate in questo periodo storico con i corredi funebri esposti al museo:\nNelle localit\u00e0 di Campo al Ginepro, Macchia del Monte e Poggio Corbello sono inoltre stati rinvenuti, presso alcuni insediamenti di datazione e funzione ancora incerta, alcuni oggetti in bronzo, come monete, fibule e statuette. Infine, \u00e8 esposta una copia di un bronzetto di Eracle degli inizi del III secolo a.C. ritrovata presso il Poggio Castiglione.\nDa segnalare infine la presenza, in un angolo della sala, pur non essendo in alcun modo collegabile con il periodo etrusco, di alcune installazioni che espongono monete della Zecca massetana del periodo medievale (1317-1319), quando Massa Marittima possedeva un proprio conio. Vi sono esemplari del \"Grosso\" massetano (moneta d'argento da 20 denari) e del \"Denaro piccolo\" (moneta in lega a basso titolo d'argento), oltre che per i torselli in ferro utilizzati per la produzione delle monete.\nLa seconda sala della sezione \u00e8 dedicata all'esposizione di quei reperti rinvenuti presso l'insediamento etrusco nei pressi del lago dell'Accesa scoperti durante gli scavi iniziati negli anni ottanta ad opera dell'Universit\u00e0 di Firenze. L'insediamento, data la sua posizione in vicinanza delle miniere, del lago e dei fiumi Bruna e Sovata, oltre che per la presenza di un terreno adatto a favorire l'agricoltura, si \u00e8 sviluppato e popolato notevolmente, rimanendo abitato fino al I secolo d.C., gi\u00e0 in pieno periodo romano-imperiale; ulteriori testimonianze hanno dimostrato inoltre che l'insediamento era gi\u00e0 attivo sin dal Paleolitico. Sono per\u00f2 i secoli del periodo etrusco (IX-VI sec. a.C.) quelli che hanno visto la nascita di una vera e propria rete di piccoli villaggi con rispettive necropoli, articolata in quartieri distanti l'uno dall'altro alcune centinaia di metri.\nNella sala sono stati allestiti diorami e plastici che ricostruiscono in maniera fedele i diversi quartieri dell'insediamento, con particolare rilevanza data alla cosiddetta \"Area B\", quartiere abitativo sviluppatosi sul crinale della collina di Macchia del Monte e ricco di reperti riferibili ai primi decenni del VI secolo a.C. L'allestimento ha suddiviso i reperti provenienti dalle tombe da quelli invece rinvenuti presso le abitazioni.\nPer quanto riguarda le tombe, segnaliamo:\nNella sezione della sala dedicata invece alle abitazioni, \u00e8 interessante una ricostruzione a grandezza reale di un antico telaio, derivato dall'analisi dei telai dipinti sui vasi etruschi e dai pesi, fuseruole e rocchetti rinvenuti. Nei vari complessi abitativi, nominati e classificati dagli archeologi e dagli studiosi con i numeri romani da I a IX, sono stati trovati numerosi oggetti ed utensili della vita quotidiana delle famiglie etrusche, come vasi, buccheri, cisterne per contenere l'acqua (\"pithos\"), fornelletti da cucina, macinini di pietra per la triturazione dei cereali, olle, ciotole, brocchette, bacili. Il complesso pi\u00f9 rilevante \u00e8 sicuramente il complesso I, articolato in sei vani, che ha dato alla luce un prezioso \"lekythos\" (boccetta porta profumo) databile al 575-550 a.C. proveniente dalla greca isola di Samo.\nIn un'ultima saletta, inoltre, \u00e8 stata allestita dal 2011 la mostra permanente de \"Il simposio etrusco\", un'esposizione su vino, cibo e suppellettili dei banchetti etruschi.\nLa mostra del Risorgimento massetano.\nUna menzione particolare merita la piccola mostra del Risorgimento massetano allestita nella saletta al piano terra alla sinistra dell'ingresso principale. La mostra \u00e8 stata allestita dall'amministrazione di Massa Marittima in occasione dei 150 anni dell'Unit\u00e0 d'Italia, dopo che dagli anni ottanta, in seguito alla specializzazione del museo civico in museo archeologico, tutti gli ornamenti e i cimeli storici fin dal 1867 esposti al pubblico erano stati invece conservati nei magazzini. La parte pi\u00f9 ricca della sezione \u00e8 quella dei cimeli appartenuti al patriota e medico Apollonio Apolloni."}
{"id": "2806124", "revid": "1677399", "url": "https://it.wikipedia.org/wiki?curid=2806124", "title": "Internazionali di Francia 1964", "text": "Gli Internazionali di Francia 1964 (conosciuti oggi come Open di Francia o Roland Garros) sono stati la 63\u00aa edizione degli Internazionali di Francia di tennis. Si sono svolti sui campi in terra rossa dello Stade Roland Garros di Parigi in Francia. Il singolare maschile \u00e8 stato vinto da Manuel Santana, che si \u00e8 imposto su Nicola Pietrangeli in quattro set col punteggio di 6-3, 6-1, 4-6, 7-5. Il singolare femminile \u00e8 stato vinto da Margaret Court, che ha battuto in tre set Maria Bueno. Nel doppio maschile si sono imposti Roy Emerson e Fred Stolle. Nel doppio femminile hanno trionfato Margaret Smith Court e Lesley Turner Bowrey. Nel doppio misto la vittoria \u00e8 andata a Margaret Smith in coppia con Ken Fletcher.\nSeniors.\nSingolare maschile.\n Manuel Santana ha battuto in finale Nicola Pietrangeli 6-3, 6-1, 4-6, 7-5\nSingolare femminile.\n Margaret Court ha battuto in finale Maria Bueno 5-7, 6-1, 6-2\nDoppio maschile.\n Roy Emerson / Ken Fletcher hanno battuto in finale John Newcombe / Tony Roche 7-5, 6-3, 3-6, 7-5\nDoppio Femminile.\n Margaret Smith Court / Lesley Turner Bowrey hanno battuto in finale Norma Baylon / Helga Schultze 6-3, 6-1\nDoppio Misto.\n Margaret Smith / Ken Fletcher hanno battuto in finale Lesley Turner / Fred Stolle 6-3, 4-6, 8-6"}
{"id": "2806132", "revid": "2036605", "url": "https://it.wikipedia.org/wiki?curid=2806132", "title": "Concilio di Mantova (1459)", "text": "Il Concilio di Mantova del 1459, o \"dieta\" o \"congresso di Mantova\", venne convocato da papa Pio II, eletto l'anno prima, per organizzare una spedizione contro gli Ottomani che avevano preso Costantinopoli nel 1453. Il suo appello era rivolto ai sovrani d'Europa, perch\u00e9 smettessero di combattersi fra loro ma si unissero contro il comune nemico della Cristianit\u00e0. Le guerre nell'Italia del nord si erano appena concluse con la Pace di Lodi, ma in Inghilterra si combatteva la Guerra delle due rose e la guerra dei tredici anni schierava le citt\u00e0 prussiane e la nobilt\u00e0 locale contro i Cavalieri Teutonici, il cui supporto sarebbe stato fondamentale.\nDescrizione.\nPio II entr\u00f2 a Mantova il 27 maggio con un lungo corteo fino al luogo dell'assemblea che assomigli\u00f2 ad una processione. Apr\u00ec il Concilio il primo giugno ed attese come ospite di Ludovico III Gonzaga fino a settembre i rappresentanti dei vari sovrani. Il 26 settembre chiese ai presenti una nuova Crociata contro gli Ottomani. L'esule cardinale Basilio Bessarione e il cardinale Juan de Torquemada erano presenti. Filippo III di Borgogna era rappresentato dal Duca di Clev\u00e8s, accompagnato da Ferry de Clugny. L'umanista Isotta Nogarola scrisse e sped\u00ec al Papa un'orazione in favore della Crociata.\nNon tutti gli esponenti della Chiesa erano in favore della Crociata. Il cardinale veneziano Lodovico Trevisan, patriarca di Aquileia, incontr\u00f2 Pio II a Siena il 16 marzo e lo segu\u00ec a Mantova bench\u00e9 fosse contrario alla convocazione del Concilio.\nQuando il Concilio fu sciolto nel 1460, la Crociata venne bandita ufficialmente dal Papa il 14 gennaio, ma rimase sulla carta. Pio II mor\u00ec tre anni dopo ad Ancona ancora cercando di spingere i principi cristiani a prendere le armi per liberare Costantinopoli.\nIl concilio nell'arte.\nIl pittore Andrea Mantegna era stato invitato a Mantova da Ludovico III nel 1457: bench\u00e9 rimanesse a Padova, dipinse per il podest\u00e0 lOrazione nell'orto\" (oggi alla National Gallery a Londra): nel dipinto gli apostoli dormono nel Getsemani mentre Gerusalemme \u00e8 raffigurata come Costantinopoli, sui cui monumenti ormai \u00e8 innalzata la mezzaluna, segnale della presa da parte degli Ottomani.\nSi pensa che la stessa \"Flagellazione\" di Piero della Francesca fosse una manifesto politico alle soglie del concilio di Mantova, che rievocava gli accordi del Concilio di Ferrara-Firenze e mostrava un Cristo-Costantinopoli torturato da un infedele nell'impotenza degli occidentali. Tempo dopo la morte del Papa il Pinturicchio raffigur\u00f2 la convocazione del Concilio tra le scene della vita di Pio II nella Libreria Piccolomini presso il Duomo di Siena.\nStorici dei tarocchi come Heinrich Brockhaus hanno affermato che i cosiddetti Tarocchi del Mantegna furono realizzati durante le sedute del Concilio."}
{"id": "2806134", "revid": "205250", "url": "https://it.wikipedia.org/wiki?curid=2806134", "title": "Diego Ramos", "text": "Biografia.\nNasce nel 1972 a San Mart\u00edn. Inizia la sua carriera come attore tra il 1994 e il 1995 con la telenovela \"Monta\u00f1a rusa\", dove interpreta il personaggio di Maximiliano. Dopo ha partecipato ad altre telenovelas e fiction tra cui \"Mu\u00f1eca brava\", \"Verano del '98\", \"Ricos y famosos\", \"Pedro el Escamoso\", \"\u00c1ngel de la guarda mi dulce compa\u00f1\u00eda\", \"Il mondo di Patty\", \"Los exitosos Pells\", \"Sr. y Sra. Camas\" e \"Violetta\",\nNel 2008 ha vinto un premio ai Mart\u00edn Fierro, mentre nel 2009 ha ricevuto una nomination ai Premios Clar\u00edn."}
{"id": "2806138", "revid": "1310927", "url": "https://it.wikipedia.org/wiki?curid=2806138", "title": "Dani Kiki", "text": "Biografia.\nHa origini arabe, di padre siriano e madre bulgara.\nCarriera.\nClub.\nNel 2006 debutta con la maglia del Lokomotiv Plovdiv.\nNazionale.\nHa rappresentato pi\u00f9 volte la Nazionale bulgara Under-21."}
{"id": "2806141", "revid": "729019", "url": "https://it.wikipedia.org/wiki?curid=2806141", "title": "Canal de Isabel II", "text": "Il Canal de Isabel II (o CYII) \u00e8 un'azienda dipendente dalla Comunit\u00e0 di Madrid (Spagna) dedicata alla gestione del ciclo integrale dell'acqua in gran parte della comunit\u00e0 autonoma, con tutti i processi orientati ad un'adeguata amministrazione delle risorse idriche.\nOggi, il Canal de Isabel II \u00e8 un'azienda idraulica pubblica, che dipende dalla Comunit\u00e0 di Madrid dal 1984. Ha pi\u00f9 di 2.200 dipendenti che si dedicano all'obiettivo di realizzare, con la massima efficienza, tutti i lavori relazionati al ciclo dell'acqua, oltre al mantenimento della qualit\u00e0 e della sicurezza nel servizio ai sei milioni di abitanti della regione madrilena.\nNel 1995 si aggiudic\u00f2 anche la gestione del Servizio delle Acque della citt\u00e0 di C\u00e1ceres; tale concessione \u00e8 scaduta nel 2010 e il servizio \u00e8 tornato sotto la direzione del comune di questa citt\u00e0.\nStoria.\nA partire da Filippo II, monarca che port\u00f2 la Corte a Madrid, la storia di questa citt\u00e0 \u00e8 stata intimamente condizionata da una costante ricerca di riserve di acqua potabile. Fino ad allora, il sistema tradizionale di approvvigionamento consisteva nello scavo di pozzi per accedere all'acqua contenuta nel sottosuolo e, successivamente, nello sfruttamento dei corsi d'acqua prossimi a Madrid.\nA poco a poco, per via del notevole incremento della popolazione, si rese necessario scavare gallerie sotterranee, le cosiddette condutture dell'acqua, per trasportare questa risorsa dalle falde acquifere ai pozzi della citt\u00e0. Queste condutture rimasero in uso fino alla met\u00e0 del XIX secolo, per\u00f2 il metodo, con il passare del tempo, divent\u00f2 insufficiente, creando un grave problema ai cittadini. Fino alla met\u00e0 del XVIII secolo, l'approvvigionamento di acqua alle case private era a carico dei proprietari o dei loro servitori. Solo alcuni palazzi e conventi avevano fonti o pozzi nel proprio terreno. Con la crescita della popolazione, nacque la professione dell\"'aguador\", persona dedicata a servire l'acqua a domicilio, per un prezzo pattuito.\nA met\u00e0 del XIX secolo, la capitale contava con 77 fonti pubbliche, in cui si installarono 128 rubinetti per riempire i secchi dei 950 \"aguadores\", che distribuivano ogni giorno 663,50 \u00abreales fontaneros\u00bb \u2014unit\u00e0 di misura dell'epoca\u2014 di capacit\u00e0, equivalenti a 2.150\u00a0m\u00b3.\nAnche se vi furono vari progetti per rifornire di acqua la capitale a partire dalla met\u00e0 del XVIII secolo, ci\u00f2 avvenne solo nel 1848, quando fu definitivamente approvato un progetto provvisorio di rifornimento a Madrid, con acque del fiume Lozoya. Il progetto era pensato prevedendo la capacit\u00e0 di soddisfare le necessit\u00e0 di una popolazione doppia rispetto a quella che allora viveva a Madrid. Questo progetto, rivoluzionario per l'epoca, aveva una tale visione del futuro che oggi parte delle installazioni originali rimangono in uso.\nIl 18 giugno del 1851, durante il regno di Isabella II, si promulg\u00f2 il Decreto reale, controfirmato da Juan Bravo Murillo, presidente del consiglio dei ministri in quell'epoca, in cui si disponeva che il Governo avrebbe realizzato l'esecuzione dei lavori per mezzo di un canale derivato dal fiume Lozoya, che avrebbe preso il nome di Canal de Isabel II in onore alla Sovrana, vera promotrice del progetto.\nIl primo punto di arrivo delle acque fu la calle San Bernardo. La prima pietra delle opere nella presa di captazione, chiamata \u00abPont\u00f3n de la Oliva\u00bb, fu posta l'11 agosto del 1851 da Francesco d'Assisi di Borbone-Spagna, il Re Consorte. Sette anni dopo, grazie all'importante spinta al progetto data dal Ministro dei Lavori Pubblici Manuel Alonso Mart\u00ednez, il 24 giugno 1858, vi fu l'inaugurazione ufficiale, nell'ampia calle de San Bernardo, dell'arrivo delle acque a Madrid.\nLe numerose infrastrutture idrauliche create dal Canal de Isabel II da allora nella Comunit\u00e0 di Madrid permisero che nel 1977 si convertisse in un'importante impresa pubblica con garanzia di successo nella gestione dell'acqua.\nCaptazione.\nIl Canal conta attualmente su 14 bacini artificiali, che hanno una capacit\u00e0 massima di accumulo di 946 milioni di\u00a0m\u00b3. Il pi\u00f9 grande \u00e8 il lago di El Atazar, con una capacit\u00e0 di 425 milioni di\u00a0m\u00b3, che rappresenta il 45% del totale dell'acqua accumulata dal Canal. In dimensioni \u00e8 seguito dal lago di Valmayor (124 milioni di\u00a0m\u00b3) e dal lago di Santillana (91 milioni di\u00a0m\u00b3).\nAllo stesso tempo, l'azienda dispone di 77 installazioni di captazione di acque sotterranee con sei zone di estrazione che incorporano le risorse estratte dalle falde acquifere alle grandi condutture e depositi del sistema generale di approvvigionamento.\nTrattamento.\nL'acqua con cui si rifornisce la regione di Madrid presenta gi\u00e0 all'origine un'eccellente qualit\u00e0. Il Canal incrementa questa qualit\u00e0 nelle undici stazioni di trattamento di cui dispone, assicurando che l'acqua sia adatta al consumo umano, soddisfando i requisiti richiesti dalla legislazione vigente in materia di qualit\u00e0 dell'acqua potabile.\nPer soddisfare questi requisiti, l'azienda dispone di un Laboratorio Centrale delle Acque dotato delle tecnologie pi\u00f9 moderne, e di 30 stazioni di vigilanza automatica, che realizzano il campionamento e l'analisi in tempo reale dell'acqua in tutti i punti nevralgici della rete di approvvigionamento.\nDistribuzione.\nPer assicurare la fornitura di acqua nella Comunit\u00e0 di Madrid, il Canal dispone di 22 grandi depositi e 240 di minori dimensioni, cos\u00ec come di 18 stazioni di elevazione che permettono la fornitura alle zone pi\u00f9 alte della Comunit\u00e0. Oggi, la rete di distribuzione \u00e8 formata da pi\u00f9 di 14.500 chilometri di condutture."}
{"id": "2806146", "revid": "4106", "url": "https://it.wikipedia.org/wiki?curid=2806146", "title": "CYII", "text": ""}
{"id": "2806162", "revid": "768068", "url": "https://it.wikipedia.org/wiki?curid=2806162", "title": "Filippo di Thaon", "text": "Biografia.\nVisse in Normandia durante il regno di Enrico I d'Inghilterra. Fu autore, verso l'anno 1119, del \"Livre des Cr\u00e9atures\" (\"Libro delle Creature\") o \"Comput\" un poema didattico sui corpi celesti e sui calcoli del calendario. Fu anche autore di un \"Lapidaire\" (lapidario), opera sulle pietre. Ma la sua opera pi\u00f9 nota \u00e8 il \"Bestiaire\" (bestiario), dedicato alla seconda moglie del re Enrico, Adelaide di Lovanio (circa 1103\u00a0\u2013 1151). Gli viene attribuita anche una versione in prosa del \"Livre de Sibile\" (\"Libro della Sibilla\").\nIl Bestiario.\nI 38 capitoli del Bestiario sono, secondo McCulloch:"}
{"id": "2806163", "revid": "15756", "url": "https://it.wikipedia.org/wiki?curid=2806163", "title": "Robert Maah", "text": "Carriera.\nInizi nelle Giovanili.\nCresciuto nelle giovanili del Laval, nel 2004 Maah si \u00e8 trasferito in Italia nel Faenza.\nBari e esordio tra i professionisti.\nNel 2005 \u00e8 stato acquistato dal , con cui ha esordito in Serie B il 17 settembre 2005 in Bari-Catania (0-2), subentrando al 78\u00ba minuto di gioco a Pagano. Il 17 dicembre 2005 ha segnato il primo gol tra i professionisti, realizzando la rete del definitivo 1-1 contro il Verona. In totale con il Bari ha giocato 9 partite in campionato e 2 in Coppa Italia.\nParentesi al Ravenna e passaggio alla Pro Sesto.\nDurante il calciomercato invernale del 2006 \u00e8 passato in prestito al in Serie C1, totalizzando 10 presenze e una rete.\nTornato a Bari a fine stagione, non \u00e8 mai stato schierato in campo e nel gennaio 2007 \u00e8 passato alla . Con la squadra di Sesto San Giovanni \u00e8 rimasto per due anni nei quali ha segnato 12 reti in 51 partite giocate in Serie C1/Prima Divisione pi\u00f9 altre 2 presenze nei play-out di Serie C1 2006-2007 dove ha realizzato una rete nella gara di ritorno contro l'Ivrea che ha valso la permanenza della squadra lombarda in Serie C1.\nGrosseto e Mouscron.\nNel gennaio 2009 \u00e8 passato al , ritornando cos\u00ec a giocare in Serie B. Con la squadra toscana \u00e8 sceso in campo solo in 4 occasioni, partendo titolare solo nella trasferta contro il .\nNell'estate del 2009 ha firmato per l'Excelsior Mouscron, squadra del massimo campionato belga. Nella stagione 2009-2010 ha disputato 12 partite realizzando 2 gol prima del fallimento e successivo ritiro dal campionato della societ\u00e0 belga, rimanendo cos\u00ec svincolato alla fine del 2009. rimanendo cos\u00ec svincolato alla fine del 2009.\nAlti e bassi nel Como.\nIl 12 febbraio 2010 \u00e8 stato tesserato dal , squadra di Lega Pro Prima Divisione, con cui ha esordito il 21 febbraio 2010 contro l'Alessandria subentrando nel corso del secondo tempo. Due settimane pi\u00f9 tardi ha esordito da titolare contro la Pro Patria, infortunandosi alla coscia nei minuti finali della partita. \u00c8 rientrato dopo un mese nella partita contro la Paganese, nella quale si \u00e8 procurato un calcio di rigore in occasione del quale ha accusato una ricaduta del precedente infortunio e per lo strappo muscolare subito ha dovuto saltare le restanti partite della stagione.\nDalla met\u00e0 di agosto 2010 ha ripreso gli allenamenti col Como, venendo poi ritesserato con contratto annuale il 7 settembre 2010. Il 26 settembre 2010 ha realizzato il primo gol con la maglia della squadra lariana conto lo Spezia (1-1), segnando al 69\u00ba minuto di gioco la rete del momentaneo 0-1. A fine torneo, con 8 reti in 30 partite disputate, \u00e8 risultato il miglior marcatore stagionale della sua squadra.\nCittadella e Cluj.\nIl 4 luglio 2011 ha lasciato il Como per passare al Cittadella, dove \u00e8 rimasto per due stagioni disputando 53 partite (48 nel campionato di Serie B e 5 in Coppa Italia) e segnando 9 reti (tutti in campionato).\nIl 17 gennaio 2013 \u00e8 passato alla societ\u00e0 rumena del CFR Cluj. Il 26 maggio 2013 realizza una doppietta contro l'Astra Giurgiu e il 29 maggio seguente una tripletta contro l'U Cluj.\nOrl\u00e9ans.\nIl 21 luglio 2014 passa a parametro zero all'Orl\u00e9ans dove colleziona 32 presenze e 7 gol che non bastano a salvarlo dalla retrocessione nel Championnat National solo per 1 punto.\nStatistiche.\nPresenze e reti nei club.\n\"Statistiche aggiornate al 19 maggio 2017.\""}
{"id": "2806168", "revid": "2519", "url": "https://it.wikipedia.org/wiki?curid=2806168", "title": "Livang", "text": "Livang o (Liwang) \u00e8 un centro abitato e municipalit\u00e0 del Nepal capoluogo del distretto di Rolpa (Provincia No. 5)\nFino alla riforma amministrativa del 2015 (attuata nel 2017) era un comitato per lo sviluppo dei villaggi (VDC). \nLa citt\u00e0 si trova in una zona collinare delle Mahabharat Lekh a circa 1.520 m s.l.m."}
{"id": "2806170", "revid": "767487", "url": "https://it.wikipedia.org/wiki?curid=2806170", "title": "La via senza gioia", "text": "La via senza gioia (\"Die freudlose Gasse\"), anche conosciuto con il titolo L'ammaliatrice, \u00e8 un film muto del 1925 diretto da Georg Wilhelm Pabst, tratto da un romanzo di Hugo Bettauer, adattato per il cinema da Willy Haas.\nDistribuito in Italia non prima del 1931, sino al 1945 fu conosciuto con il titolo de \"L'ammaliatrice\".\nL'opera ha subito numerosi restauri e censure che ne hanno modificato la lunghezza: essa pu\u00f2 infatti variare nell'intervallo compreso tra 85 e 175 minuti.\nCaratterizzato da una splendida scenografia (il film \u00e8 girato per la sua interezza in studio), costituisce una delle pietre miliari dell'ascesa dell'attrice Greta Garbo, in una sorta di passaggio di testimone con l'allora gi\u00e0 affermata Asta Nielsen.\nTrama.\nIl film tratta la storia di due ragazze, Marie e Greta nella Vienna degli anni venti, ancora devastata dopo la Prima guerra mondiale. In questa situazione di estrema difficolt\u00e0 economiche e sociali, i loro tentativi di farsi una vita non porteranno alla stessa conclusione per entrambe.\nMarie, costretta a prostitursi per vivere, pur innamorata di Egon, lo accusa di infedelt\u00e0 e omicidio nonostante lei stessa sappia chi sia il vero assassino.\nAnche il padre di Greta \u00e8 ridotto in miseria a causa di investimenti sbagliati e dopo aver provato ad affittare una stanza ad un ufficiale della Croce Rossa americana per un equivoco \u00e8 costretta a cercare un lavoro nel locale di M.de Gill un night club in cui le ragazze si prostituiscono. Fortunatamente il militare capisce la ragione della presenza della ragazza nel locale e le chiede di andarsene con lui per cominciare una nuova vita assieme.\nProduzione.\nIl film fu prodotto dalla Sofar-Film. Le riprese durarono dal 17 febbraio al 26 marzo 1925.\nCast.\nPabst scelse Greta Garbo dopo averla ammirata nel film \"La leggenda di G\u00f6sta Berling\" (\"G\u00f6sta Berlings saga\"), diretto da Mauritz Stiller nel 1924. Stiller ottenne per la sua protetta un notevole cachet e la scelta di un partner gradito.\nDurante le riprese del film, cominciate agli inizi del 1925 e durate cinque settimane, l'attrice ancora inesperta fu contesa fra il suo mentore e il regista tedesco, dai quali riceveva indicazioni talvolta opposte.\nLa Garbo, malgrado una certa goffaggine nei movimenti e un trucco penalizzante, riusciva gi\u00e0 ad illuminare lo schermo con la sua bellezza. La sua prova entusiasm\u00f2 Pabst, che avrebbe voluto lavorare ancora con lei, ma Stiller si oppose ad una nuova collaborazione, avendo altre ambizioni per s\u00e9 e per la sua attrice, richiamati a Hollywood da Louis B. Mayer.\nDistribuzione.\nDistribuito dalla Hirschel-Sofar-Film-Verleih GmbH, il film venne presentato in prima a Berlino il 18 maggio 1925. Usc\u00ec poi nelle sale cinematografiche di tutto il mondo.\nDopo il grande successo di Greta Garbo a Hollywood viene ridistribuito in una versione di circa 60 minuti in cui la storia del personaggio di Asta Nielsen \u00e8 quasi completamente assente."}
{"id": "2806174", "revid": "26891", "url": "https://it.wikipedia.org/wiki?curid=2806174", "title": "Savoia Marchetti S.M.82", "text": ""}
{"id": "2806179", "revid": "1573940", "url": "https://it.wikipedia.org/wiki?curid=2806179", "title": "Harand", "text": "Harand (farsi \u0647\u0631\u0646\u062f) \u00e8 una citt\u00e0 dello shahrest\u0101n di Esfahan, circoscrizione di Jolgheh, nella Provincia di Esfahan. "}
{"id": "2806180", "revid": "39884", "url": "https://it.wikipedia.org/wiki?curid=2806180", "title": "Hgf", "text": ""}
{"id": "2806181", "revid": "366131", "url": "https://it.wikipedia.org/wiki?curid=2806181", "title": "Concert for George", "text": "Il Concert for George fu tenuto presso la Royal Albert Hall a Londra il 29 novembre 2002 come tributo in memoria di George Harrison a un anno dalla sua morte. L'evento fu organizzato dalla vedova di Harrison, Olivia, e dal figlio Dhani, sotto la direzione musicale di Eric Clapton e Jeff Lynne. I profitti dell'evento furono donati alla Material World Charitable Foundation, un'organizzazione istituita da Harrison.\nEsecuzioni.\nIl concerto si \u00e8 aperto, attraverso una invocazione in lingua sanscrita, con il brano \"Sarve Shaam\"; \u00e8 stato seguito poi da Anoushka Shankar, che suon\u00f2 \"Your Eyes\". \nSuccessivamente, Anoushka Shankar e Jeff Lynne si sono esibiti con \"The Inner Light\", succeduto da \"Arpan\" di Ravi Shankar. \"Arpan\" \u00e8 stato seguito da \"Sit on My Face\", eseguito da alcuni membri dei Monty Python (Eric Idle, Terry Jones e Terry Gilliam). Sono poi entrati in scena Michael Palin, Carol Cleveland, Neil Innes e Tom Hanks, esibendosi con \"La canzone del taglialegna\".\nIl resto del concerto comprendeva la \"George's Band\" e includeva due degli ex-membri dei Beatles: Paul McCartney e Ringo Starr cos\u00ec come i musicisti Eric Clapton, Jeff Lynne, Tom Petty, Billy Preston, Jools Holland, Albert Lee, Sam Brown, Joe Brown, Gary Brooker, Ray Cooper, Andy Fairweather-Low, Marc Mann, il figlio di George Dhani Harrison e altri musicisti che erano apparsi nelle registrazioni di Harrison nel corso degli anni. Essi hanno eseguito una selezione di brani per lo pi\u00f9 di Harrison, sia da Beatles che da solista, restando in parte fedeli ai suoi arrangiamenti originali. Tra gli esecutori sono inclusi Clapton e Preston con \"Isn't a Pity\"; Starr con \"Photograph\"; McCartney e Clapton con \"Something\"; Preston con \"My Sweet Lord\"; McCartney, Clapton e Starr con \"While My Guitar Gently Weeps\". L'evento \u00e8 stato chiuso da Joe Brown, con \"I'll See You In My Dreams\", suonata con un ukulele.\nL'evento venne filmato e pubblicato in DVD nel 2003. In quello stesso anno, fu anche pubblicata una versione album (\"Concert for George\"); i brani di Monty Python e Sam Brown non vi sono inclusi."}
{"id": "2806183", "revid": "184755", "url": "https://it.wikipedia.org/wiki?curid=2806183", "title": "Coppi", "text": ""}
{"id": "2806184", "revid": "228587", "url": "https://it.wikipedia.org/wiki?curid=2806184", "title": "Pattinaggio di velocit\u00e0 ai XXI Giochi olimpici invernali - 5000 m maschile", "text": "La gara dei 5000 m maschile ai XXI Giochi olimpici invernali si \u00e8 svolta il 13 febbraio 2010 al Richmond Olympic Oval, ed \u00e8 stata la prima gara del pattinaggio di velocit\u00e0. La gara \u00e8 stata vinta dall'olandese Sven Kramer, che ha stabilito il nuovo record olimpico.\nIl detentore del titolo era lo statunitense Chad Hedrick.\nRecord.\nPrima di questa competizione, i record mondiali erano i seguenti."}
{"id": "2806186", "revid": "1573940", "url": "https://it.wikipedia.org/wiki?curid=2806186", "title": "Khvorasgan", "text": "Khvor\u0101sg\u0101n o Khorasqan (farsi \u062e\u0648\u0631\u0627\u0633\u06af\u0627\u0646) \u00e8 una citt\u00e0 dello shahrest\u0101n di Esfahan, circoscrizione Centrale, nella Provincia di Esfahan."}
{"id": "2806188", "revid": "1573940", "url": "https://it.wikipedia.org/wiki?curid=2806188", "title": "Nasrabad (Esfahan)", "text": "Nasr\u0101b\u0101d (farsi \u0646\u0635\u0631\u0627\u0628\u0627\u062f) \u00e8 una citt\u00e0 dello shahrest\u0101n di Esfahan, nella Provincia di Esfahan. "}
{"id": "2806189", "revid": "1543377", "url": "https://it.wikipedia.org/wiki?curid=2806189", "title": "Musikot", "text": "Musikot (in nepalese \u092e\u0941\u0938\u093f\u0915\u094b\u091f) \u00e8 una municipalit\u00e0 e il capoluogo del distretto di Rukum Ovest. \nFino alla riforma amministrativa del 2015 (attuata nel 2017) era un comitato per lo sviluppo dei villaggi (VDC). \nLa citt\u00e0 si trova in una zona collinare delle Mahabharat Lekh a circa 1.838 m s.l.m."}
{"id": "2806190", "revid": "599013", "url": "https://it.wikipedia.org/wiki?curid=2806190", "title": "Pattinaggio di velocit\u00e0 ai XXI Giochi olimpici invernali - 3000 m femminile", "text": "La gara dei 3000\u00a0m femminile ai XXI Giochi olimpici invernali si \u00e8 svolta il 14 febbraio 2010 al Richmond Olympic Oval, ed \u00e8 stata la prima gara femminile del pattinaggio di velocit\u00e0; \u00e8 stata vinta dalla ceca Martina S\u00e1bl\u00edkov\u00e1.\nDetentrice del titolo era l'olandese Ireen W\u00fcst.\nRecord.\nPrima di questa competizione, i record erano i seguenti."}
{"id": "2806193", "revid": "767487", "url": "https://it.wikipedia.org/wiki?curid=2806193", "title": "Varzaneh", "text": "Varzaneh (farsi \u0648\u0631\u0632\u0646\u0647) \u00e8 una citt\u00e0 dello shahrest\u0101n di Esfahan, nella Provincia di Esfahan. "}
{"id": "2806194", "revid": "288300", "url": "https://it.wikipedia.org/wiki?curid=2806194", "title": "Emanuel Robert Maah", "text": ""}
{"id": "2806205", "revid": "587663", "url": "https://it.wikipedia.org/wiki?curid=2806205", "title": "Ginnici", "text": "\"Ginnici\" \u00e8 una serie di 3 francobolli emessi dalla Repubblica Italiana il 18 maggio 1951 per commemorare le Feste e Concorsi Ginnastici Internazionali svoltisi a Firenze. Tale manifestazione era divisa in concorsi a squadre con la partecipazione di oltre 4.000 ginnasti, concorsi militari, tornei delle nazioni e rappresentanze olimpiche. Aderirono all'evento pi\u00f9 di 25 nazioni tra cui Giappone, Russia e Stati Uniti d'America Il bozzetto mostra al centro alcuni attrezzi sportivi sormontati dalla sigla F. G.51 e dal giglio di Firenze. Sulla sinistra in alto appare la scritta C.O.N.I. e sulla destra F.G.I. La filigrana \u00e8 a ruota alata.\nStoria dell'emissione.\nIl decreto di emissione che permise la stampa dei tre francobolli noti come \u201cI Ginnici\u201d fu il D. P. 21.5.1951 n\u00b0 598 accompagnato dal D. M. 14.9.1951 Contemporaneamente all'emissione italiana fu emessa la stessa serie con la soprastampa Amg-Ftt (\"Allied Military Government Free Territory of Trieste\") in colore nero per l'uso nel territorio di Trieste ancora sotto controllo alleato. L'emissione fu per\u00f2 accompagnata da feroci polemiche in quanto il metodo di distribuzione usato dalle Poste Italiane ricord\u00f2 lo stesso usato durante il periodo monarchico quando a fronte di una commemorazione gran parte del quantitativo stampato era solitamente ceduto al comitato organizzatore dell'evento. Non sempre tali quantitativi erano ridistribuiti dai comitati in maniera equa. e di fatto il comitato organizzatore delle Feste e Concorsi Ginnastici Internazionali del 1951, ricevette 50.000 serie che furono rivendute ad un prezzo fortemente maggiorato rispetto al valore facciale. Presso l'ufficio postale mobile in funzione in prossimit\u00e0 degli impianti destinati all'evento, i valori da 30 lire destinati alla Direzione provinciale di Firenze erano venduti a 200 Lire. Il mondo filatelico, in quegli anni assai consistente e con un certo peso sociale, espresse la sua indignazione al punto che, il presidente della Borsa Filatelica Nazionale di Milano Alfredo E. Fiecchi diede le dimissioni in segno di protesta."}
{"id": "2806210", "revid": "26891", "url": "https://it.wikipedia.org/wiki?curid=2806210", "title": "Savoia Marchetti S.M.79", "text": ""}
{"id": "2806212", "revid": "288300", "url": "https://it.wikipedia.org/wiki?curid=2806212", "title": "Jesper Ringsborg Christiansen", "text": ""}
{"id": "2806213", "revid": "1573940", "url": "https://it.wikipedia.org/wiki?curid=2806213", "title": "Falavarjan", "text": "Fal\u0101varj\u0101n (farsi \u0641\u0644\u0627\u0648\u0631\u062c\u0627\u0646) \u00e8 il capoluogo dello shahrest\u0101n di Falavarjan, circoscrizione Centrale, nella Provincia di Esfahan. Si trova a sud-ovest di Esfahan.\nL'antico nome della citt\u00e0 era Barze, cambiato poi Varjan. Durante l'epoca safavide a seguito della costruzione del ponte sul fiume Zayandeh fu rinominata Polvarjan (\"pol\" in persiano significa \"fiume\") e quindi Falavarjan."}
{"id": "2806226", "revid": "72396", "url": "https://it.wikipedia.org/wiki?curid=2806226", "title": "R4 SDHC", "text": ""}
{"id": "2806227", "revid": "1444886", "url": "https://it.wikipedia.org/wiki?curid=2806227", "title": "Energia nucleare in Germania", "text": "Nel 2011 l'energia nucleare in Germania ha generato il 17,8% dell'energia elettrica prodotta in totale nel Paese.\nA settembre 2011, erano presenti in questa nazione 8 centrali nucleari in funzione che dispongono complessivamente di 9 reattori operativi e 4 dismessi.\nNon si stanno edificando nuove centrali nucleari.\nVi sono anche altre 19 centrali nucleari chiuse con 23 reattori totali.\nStante decisioni prese a seguito del disastro di Fukushima Dai-ichi, la Germania abbandoner\u00e0 la produzione di energia elettrica da fonte nucleare entro il 2022.\nStoria.\nTutti e 17 i reattori tedeschi sono stati costruiti dalla Siemens-KWU; un ulteriore reattore, quello di M\u00fclheim-K\u00e4rlich, ha operato solo per pochi mesi fino al 1988 a causa di dispute per la licenza, e non \u00e8 stato pi\u00f9 riavviato. La responsabilit\u00e0 per la costruzione ed il funzionamento degli impianti nucleari \u00e8 condiviso pariteticamente dai Land e dal governo centrale, che conferisce qualcosa di simile ad un potere di veto per entrambi.\nNel 2000 la Commissione europea ha approvato la fusione delle compagnie elettriche Veba e Viag, per formare la E.ON, .\nDopo la riunificazione tedesca tutti i reattori di progettazione russa furono smantellati, poich\u00e9 non aggiornabili agli standard di sicurezza europei.\nGli anni '80.\nIl sostegno all'energia nucleare era molto forte negli anni 1970 a causa della crisi energetica (1973 e 1979), che dava un'alta percezione della vulnerabilit\u00e0 dell'approvvigionamento energetico tedesco, tuttavia questa politica energetica vacill\u00f2, in Germania Ovest, a causa della forte opposizione di Alleanza 90/I Verdi e della socialdemocrazia e poi, ancor di pi\u00f9 e su tutto il territorio, a seguito del Disastro di \u010cernobyl'.\nAl 1983 gli impianti nucleari attivi nella Germania Ovest erano 14, la loro potenza installata raggiungeva i \u00a0MW, il programma nucleare allora prevedeva la costruzione di altre 9 centrali.\nL' inizi\u00f2 a produrre nel 1989, questo fu dovuto soprattutto al cambiamento di indirizzo dell'SPD, che mentre nel 1979 propendeva per questa fonte energetica, nel 1986 affermava che si doveva abbandonare entro 10 anni.\nNel 1969 la Siemens e la AEG fondono le loro attivit\u00e0 nucleari formando la KWU, che inizia a sviluppare reattori di tipo PWR, culminati alla fine nello standard \"KONVOI\", realizzato in tre esemplari completati (i 6 precedenti reattori erano per\u00f2 molto similari).\nIl \"phase-out\" e gli anni 2000.\nL'effetto pi\u00f9 immediato di questo indirizzo fu l'abbandono di tutto il settore di ricerca dei reattori HTR e FBR, localizzato principalmente nella Renania Settentrionale-Vestfalia, governata dall'SPD; il governo federale della CDU, mantenne per\u00f2 il supporto alla ricerca fino alla sconfitta elettorale del 1998. Nel 1998 un governo di coalizione formato da SPD e Verdi, ha deciso una graduale eliminazione del nucleare dal mix energetico tedesco. La contrattazione verteva soprattutto sulle licenze di funzionamento degli impianti, questi avevano infatti licenze di utilizzo illimitate con forti garanzie giuridiche, in caso di mancato accordo i Verdi minacciavano una riduzione unilaterale delle licenze senza compensazioni economiche.\nL'accordo di funzionamento al 2022.\nNel giugno 2000 fu poi annunciato il compromesso per il funzionamento: gli impianti avevano un limite di funzionamento in base all'energia erogata, pari a 2.623 TWh per tutti i reattori, pari quindi ad una vita media di 32 anni (contro i 35 richiesti dalle societ\u00e0 elettriche). Due elementi chiave sono stati l'impegno da parte del governo di rispettare i diritti delle varie compagnie elettriche di far funzionare i rispettivi impianti, e la garanzia che il decommissioning e lo smaltimento dei rifiuti sarebbe stato esente da influenze politiche. Altri elementi dell'accordo erano l'impegno da parte del governo di non introdurre unilateralmente misure economiche e fiscali, un riconoscimento da parte del governo degli elevati standard di sicurezza degli impianti e la garanzia di non eroderli, la ripresa dei trasporti di combustibile esausto per riprocessamento in Francia e Regno Unito per 5 anni o fino allo scadere dei contratti gi\u00e0 acquisiti, ed il mantenere i due progetti di depositi geologici (Gorleben e Konrad).\nNel giugno 2001 i capi del governo di coalizione rosso-verde e le principali 4 compagnie energetiche hanno siglato l'accordo finale. I due reattori di Stade ed Obringhen sono stati chiusi rispettivamente nel 2003 e nel 2005, mentre l'impianto non operativo di M\u00fclheim-K\u00e4rlich \u00e8 stato messo in decommissioning dal 2003. \u00c8 stata poi inoltre vietata per il momento la costruzione di nuovi impianti e ha introdotto il principio di stoccaggio nei siti del combustibile esaurito. L'accordo \u00e8 stato un pragmatico compromesso che limitava l'ingerenza politica, ma dando un periodo di tempo abbastanza lungo per la formulazione di una nuova politica di indipendenza energetica, visto che la \"fornitura di energia affidabile ed economica deve rimanere una componente importante della politica economica tedesca\". Alcune speculazioni sul futuro della fonte energetica sono state per una futura modificazione della legislazione vigente, i leader di opposizione nel parlamento hanno detto che avrebbero ribaltato questa decisione appena potuto. Un elemento importante nelle discussioni era una legge fatta nel 1999-2000 su una tassa da 50 miliardi DM a carico dei consumatori di energia elettrica per il trattamento dei rifiuti, il decommissioning ed il nuovo utilizzo di vecchie miniere di lignite; nel 1999 gli industriali hanno fatto notare che sarebbe stato \"in palese violazione dei diritti costituzionali ed i principi giuridici\", con l'esaurimento della tassa, verranno lasciati circa 25 miliardi DM a carico delle future generazioni. In ogni caso, a fronte di un duro attacco a queste decisioni, la tassa fu approvata l'ultimo giorno in cui la coalizione ebbe la maggioranza.\nAd alimentare la disputa all'interno della grande coalizione, ci fu una relazione del 2007 della Deutsche Bank che avvertiva: del mancato raggiungimento da parte della Germania degli obiettivi di emissione di CO2 di un ampio margine, di un aumento dei prezzi dell'energia, di maggiori rischi di black out e l'aumento della dipendenza del paese dalle importazioni di gas naturale russo a causa della politica energetica vigente. A causa della normativa vigente, 4 grandi reattori per quasi 4GW di potenza potevano essere chiusi gi\u00e0 entro la fine del 2009, in virt\u00f9 di ci\u00f2 il ministero dell'economia e le societ\u00e0 elettriche chiesero una urgente revisione della politica energetica; era stato infatti calcolato che a causa della chiusura entro il 2022 del parco nucleare, sarebbe occorsa nuova potenza per un totale di circa 42\u00a0GW complessivi da costruire entro quella data. Le varie compagnie elettriche hanno quindi cercato di prolungare la vita operativa dei reattori, da un iniziale funzionamento di 40 anni (dai 32 di media), a cercare di portare singolarmente ogni reattore a 60 anni, come negli Stati Uniti.\nNel frattempo la Germania spende circa 2.5 miliardi \u20ac per sovvenzionare le sue miniere di carbone e produrre il 55% del suo fabbisogno elettrico a fronte del 27% nucleare senza sussidio. La lignite produce circa 1.25t/MWh di CO2. Gli accordi derivanti dal Protocollo di Kyoto, il paese si \u00e8 impegnato a ridurre del 21% le emissioni La IEA ha avvertito che la decisione della Germania di eliminare progressivamente il nucleare avrebbe \"senza dubbio\" limitato il suo pieno potenziale per ridurre le emissioni, esortando poi il governo tedesco a riprendere in considerazione la sua decisione alla luce delle \"conseguenze negative\".\nSe la Germania dovesse procedere con il suo phase-out e mantenere la sua politica di riduzione delle emissioni, intorno al 2020 avrebbe bisogno di importare circa 25.000 MW di carico di base dai paesi confinanti. Sono gi\u00e0 esistenti significative interconnessioni con la Francia, i Paesi Bassi, il Belgio, la Danimarca, la Polonia, la Repubblica Ceca e la Svizzera, un collegamento diretto con l'Oblast' di Kaliningrad a causa del nuovo impianto nucleare \u00e8 molto probabile. A causa dell'aumento di capacit\u00e0 nucleare nei paesi vicini (soprattutto in Francia), potrebbe supplire facilmente nel 2020 a questa capacit\u00e0. Questo renderebbe il paese pi\u00f9 o meno nelle stesse condizioni dell'Italia, cio\u00e8 un paese fortemente dipendente dalle importazioni estere (per lo pi\u00f9 nucleari).\nUna legge sulle fonti d'energia rinnovabili ha istituito un'imposta a favore dell'energia rinnovabile. Sostenendo che la tutela del clima \u00e8 un tema centrale della sua politica, il governo tedesco ha annunciato l'obiettivo di ridurre le emissioni di anidride carbonica del 25% rispetto ai livelli del 1990 entro il 2005. Nel 1998 in Germania l'uso di energie rinnovabili ha raggiunto la quota di 284 PJ del fabbisogno energetico primario, che equivale al 5% della domanda elettrica totale. Il governo tedesco vuole raggiungere il 10% entro il 2010.\nGli attivisti antinucleari criticano l'accordo: pensano che esso sia una garanzia sul funzionamento piuttosto che un'uscita dall'energia nucleare. Inoltre hanno contestato la scadenza del piano ritenendola troppo estesa ed hanno criticato il fatto che il divieto di costruzione di nuove centrali nucleari di uso commerciale usate non si sia applicato agli impianti per scopi scientifici: alcuni di questi sono stati messi in funzione (per esempio M\u00fcnchen II). Inoltre non \u00e8 stato applicato un divieto agli impianti per l'arricchimento dell'uranio e alla stazione di arricchimento di Gronau in seguito \u00e8 stato esteso il permesso di funzionamento. Successivamente, il riprocessamento del combustibile nucleare non \u00e8 stato vietato con effetto immediato, ma permesso fino a met\u00e0 2005.\nGli attivisti antinucleari hanno contestato il governo tedesco, che ha sostenuto l'energia nucleare fornendo le garanzie finanziarie per i produttori di energia. Inoltre \u00e8 stato precisato che non esistono, , programmi per il deposito finale delle scorie radioattive. Quest'ultimo punto non \u00e8 stato dal ministro dell'ambiente, della conservazione della natura e della sicurezza nucleare.\nL'estensione della vita operativa al 2035.\nLa nuova coalizione di governo eletta nel 2009, formata da CDU e FDP, si \u00e8 impegnata a rescindere il phase-out, a causa dei termini finanziari di negoziazione questo ha richiesto circa 1 anno di trattative. Se i reattori avessero avuto una proroga di funzionamento da 32 a 60 anni, le societ\u00e0 elettriche avrebbero raccolto un utile lordo pari a circa 100 miliardi \u20ac, il governo tedesco si \u00e8 quindi premurato di incamerare circa met\u00e0 di questi utili, che equivalgono a molto di pi\u00f9 delle entrate fiscali extra.\nNel settembre 2010 \u00e8 stato raggiunto il nuovo accordo, questo prevedeva una licenza aggiuntiva di funzionamento di 8 anni (rispetto a quanto precedentemente concordato) per i reattori costruiti entro il 1980, e 14 anni per i reattori post-1980. Come controparte dell'accordo \u00e8 stata decisa una tassa di 145\u20ac/g per il combustibile nucleare usato per un periodo di 6 anni, ottenendo quindi 2.3 miliardi \u20ac all'anno (circa 1.6c\u20ac/kWh); il pagamento di un contributo per sovvenzionare le energie rinnovabili pari a 300 milioni nel 2011 e nel 2012 e di 200 milioni per il periodo 2013-16, ed una tassa di 0.9c\u20ac/kWh a seguire. Questo contributo per\u00f2 sarebbe diminuito (singolarmente per ogni impianto) se i costi di aggiornamento o manutenzione fossero costati oltre 500 milioni. Alla fine di ottobre queste misure sono state ratificate dal Bundestag, ratificato poi dal Bundesrat a novembre.\nConseguenze di Fukushima.\nIl 14 marzo 2011, pochi giorni dopo l'incidente di Fukushima, questa sospensione \u00e8 stata accantonata per una revisione generale del programma energetico, \u00e8 stata quindi decisa anche oltre la chiusura momentanea di tre mesi di tutti gli impianti antecedenti al 1980, per le verifiche degli impiantialla chiusura temporanea per tre mesi di altri 7 reattori. Il 30 maggio 2011 ha poi ha fissato al 2022 la data di chiusura delle ultime centrali nucleari tedesche. I reattori spenti per la moratoria sarebbero dovuti ripartire dopo 3 mesi, ma la loro chiusura \u00e8 diventata definitiva. Dei 9 reattori in attivit\u00e0, 6 verranno fermati nel 2021, mentre gli ultimi tre, i pi\u00f9 moderni, dureranno fino al 2022. Per sopperire alla mancanza di circa 150 TWh annui forniti dal nucleare, il governo tedesco punter\u00e0 su rinnovabili, efficienza energetica, gas, carbone e l'ammodernamento della rete elettrica.\nCi sono state diverse prese di posizione in merito a questa decisione. Nobuo Tanaka, direttore esecutivo dell'Aie, si \u00e8 detto preoccupato, perch\u00e9 sarebbero in gioco \u00abla sostenibilit\u00e0 e la sicurezza dell'approvvigionamento energetico dell'intera Europa\u00bb. Gli industriali lamentano una futura perdita di competitivit\u00e0 per l'aumento dei costi energetici, mentre la sezione tedesca di Greenpeace ritiene che la data del 2022 sia troppo lontana e propongono invece il 2015 Diverse aziende elettriche non approvano la decisione; tra queste la E.ON, che ha annunciato che chieder\u00e0 i danni allo Stato, per una cifra dell'ordine dei miliardi di euro. In un comunicato la societ\u00e0 afferma di \u00abrispettare la decisione del governo\u00bb, ma \u00aballo stesso tempo si aspetta un risarcimento per i danni finanziari che deriveranno da questa decisione: per salvaguardare gli interessi dei suoi azionisti\u00bb. Verr\u00e0 inoltre fatta un'azione legale sulla tassa sul combustibile, giudicata \u00abillegittima\u00bb e \u00abnon in linea con il diritto costituzionale tedesco ed europeo\u00bb.\nLa decisione di lasciare gli attuali 8 reattori spenti, e di chiudere gli altri entro il 2022, avr\u00e0 la conseguenza di aumentare le importazioni dai paesi confinanti e la Russia prevede di aumentare notevolmente le sue esportazioni di gas naturale, soprattutto grazie all'apertura questo autunno del Nord Stream. Come conseguenza del piano di uscita anticipata dal nucleare, la bolletta dell'elettricit\u00e0 in Germania aumenter\u00e0 nei prossimi 20 anni di 32 miliardi; questo \u00e8 il risultato di uno studio commissionato dal ministero dell'Economia tedesco. Per gli autori i 32 miliardi di euro sono da considerare come un \"valore minimo\", che non tiene conto di altri costi causati, per esempio, dall'aumento accelerato della produzione di energia da fonti rinnovabili e dalla ristrutturazione della rete. Successive ricerche e rivalutazioni hanno prima portato a 250-300 miliardi \u20ac (dalla RWE), e successivamente a 1700 miliardi \u20ac abbassabili a 1400 se con un uso del gas come vettore ponte (valutazioni compiute dalla Siemens) per uscire dal nucleare ed arrivare ad un uso massiccio di rinnovabili: il costo \u00e8 dovuto all'ammodernamento delle linee di trasmissione e distribuzione dell'elettricit\u00e0, costi per la gestione e la manutenzione degli impianti, investimenti nella ricerca per sviluppare tecnologie di immagazzinamento dell'elettricit\u00e0 e le tariffe che le societ\u00e0 elettriche dovranno pagare ai produttori di energie rinnovabili.\nIl 30 giugno il Bundestag, la Camera bassa tedesca, ha approvato il progetto di legge del governo per l'uscita dal nucleare entro il 2022.\nA maggio 2012 sono stati stilati i primi piani per la sicurezza energetica degli approvvigionamenti che comprendono sia la costruzione di nuovi impianti che il potenziamento della trasmissione. Considerando solo gli impianti oltre i 200 MW di potenza, \u00e8 prevista la connessione di 69 centrali entro il 2020 per un totale di 42.000\u00a0MW di potenza ripartiti fra eolico (23 impianti per circa 7500\u00a0MW), gas (29 impianti per circa 11.200\u00a0MW), carbone (17 impianti per circa 17.500\u00a0MW) e bacini idroelettrici a pompaggio (9 impianti per circa 5.000\u00a0MW). Inerente alla trasmissione \u00e8 previsto il potenziamento dell'interconnessione nord-sud tramite la costruzione di nuovi elettrodotti per trasportare l'energia eolica dal nord al sud.\nA seguito della chiusura delle sue centrali, le societ\u00e0 elettriche E.ON, RWE e Vattenfall hanno fatto causa al governo tedesco sia per la tassa sul combustibile sia per la chiusura degli impianti. Con svariati pareri, le varie corti interessate ai giudizi hanno espresso sia dubbi sulla costituzionalit\u00e0 della tassa sul combustibile, che giudicato illegale la chiusura delle centrali, stabilendo che le societ\u00e0 elettriche dovranno essere risarcite per i danni economici causati ad esse. Solo la EnBW non ha intentato cause sia per una che per l'altra questione, essendo al 45% di propriet\u00e0 del lander del Baden-W\u00fcrttemberg, guidato da Alleanza 90/I Verdi.\nCiclo del combustibile.\nIl paese possiede un ciclo del combustibile completo, ad eccezione del riprocessamento che \u00e8 effettuato all'estero.\nArricchimento.\nLa domanda annuale di capacit\u00e0 di arricchimento \u00e8 di circa 2.2 milioni SWU, la maggior parte del quale \u00e8 fornito dall'impianto Urenco di Gronau, che ha una capacit\u00e0 attuale di 1.8 milioni SWU, che verr\u00e0 aumentata a 4.5 milioni SWU a seguito dell'espansione approvata nel 2005. La gran parte dei sottoprodotti di lavorazione sono spediti all'impianto russo di Novouralsk per essere riarricchiti, questo accordo per\u00f2 \u00e8 stato concluso nel corso del 2010.\nProduzione del combustibile.\nPresso Lingen \u00e8 presente un impianto per la fabbricazione del combustibile nucleare, 13 reattori sono autorizzati a usare combustibile MOX, l'impianto di fabbricazione di Hanau in Assia non ha mai avuto le autorizzazione di funzionamento, quindi tutto il MOX \u00e8 importato dall'estero.\nRiprocessamento.\nFino al 1994 le compagnie elettriche sono state obbligate a riprocessare il proprio combustibile nucleare per sfruttare il potenziale energetico ancora presente nel combustibile. Dal 1994 al 1998 il riprocessamento fu accettato dal governo, mentre dal 1998 al 2009 l'indirizzo di governo \u00e8 stata quella del deposito geologico diretto, consentendo per\u00f2 il proseguimento dei contratti gi\u00e0 siglati precedentemente.\nDeconversione.\nNel corso del 2008 e del 2009 la Urenco ha spedito 518t di scarti di lavorazione presso l'impianto AREVA di Pierrelatte per la deconversione. Fino alla fine del 2009, 1700 t di UF6 sono stati riconvertiti in U3O8.\nReattori di ricerca.\nDal 1956 sono stati istituiti nella Germania occidentale una serie di centri di ricerca nucleare: la maggior parte di questi, cos\u00ec come gli istituti universitari, sono stati dotati di reattori di ricerca. La maggior parte di questi reattori sono ormai chiusi ed i centri hanno cambiato i loro ruoli.\nIn Germania orientale un istituto di ricerca fu inaugurato nel 1956 ed il suo reattore di ricerca ha iniziato il funzionamento l'anno successivo.\nGestione dei rifiuti e depositi geologici.\nNel 1963 il governo federale ha emesso una raccomandazione per l'utilizzo di formazioni di salgemma per lo smaltimento dei rifiuti radioattivi. Nel 1973 inizi\u00f2 la pianificazione di un deposito nazionale, e nel 1976 la legge per l'energia atomica \u00e8 stata modificata per rendere questo processo una responsabilit\u00e0 del governo centrale. Le varie compagnie elettriche sono responsabili per lo stoccaggio provvisorio del combustibile nucleare esausto, e hanno costituito delle societ\u00e0 miste per costruire e gestire i depositi superficiali di Ahaus e Gorleben, la politica attuale \u00e8 per lo stoccaggio provvisorio in siti reattore. Il governo federale attraverso l'Ufficio federale per la protezione dalle radiazioni (BFS) \u00e8 responsabile della costruzione e la gestione depositi finali per scorie altamente radioattive, ma i progressi di questi progetti sono ostacolati dai governi dei L\u00e4nder. DBE \u00e8 la societ\u00e0 in realt\u00e0 realizzano e gestiscono la repository di progetti - Konrad e Gorleben, mentre Morsleben \u00e8 in fase di smantellamento.\nAltre proposte oltre al sito di Gorleben per il deposito per i rifiuti di alto livello sono siti di argilla opalina, presente in numerosi luoghi in Germania. Nel luglio 2009 sono stati varati i nuovi criteri per il deposito, in sostituzione delle norme del 1983, questi stabiliscono che si pu\u00f2 procedere alla scelta del sito sulla base della dimostrazione scientifica della stabilit\u00e0 geologica del sito per un milione di anni; inoltre tutti i rifiuti devono poter essere recuperati durante tutto il periodo in cui il deposito \u00e8 operativo. Dalla Francia sono poi previsti il ritorno dei rifiuti derivanti dal riprocessamento del combustibile nucleare.\nUn impianto pilota per il riprocessamento del combustibile nucleare \u00e8 stato in funzione dal 1971 al 1991 presso Karlsruhe, i rifiuti, conservati prima in forma liquida, saranno vetrificati solo nel periodo 2009-12 a causa di ritardi politici, e saranno poi conservati presso Greifswald in attesa della locazione finale. I rifiuti di bassa e media attivit\u00e0 prodotti in questo sito sono stati trasferiti ad Asse, di cui ne costituiscono la met\u00e0 circa del totale.\nLa struttura Ahaus \u00e8 utilizzata per la memorizzazione di rifiuti di medio livello e del combustibile dei reattori di ricerca. Nel 2010 la BfS ha poi approvato spedizione di 951 elementi di combustibile utilizzato dal reattore di Rheinsberg in 18 contenitori sigillati a Mayak in Russia per il ritrattamento, sulla base del Programma russo per il ritorno del combustibile spento.\nIl deposito di Morsleben nella Germania orientale, una cupola di sale per rifiuti a bassa e media attivit\u00e0, \u00e8 stato autorizzato nel 1981, ha ricevuto nuovamente la licenza dopo la riunificazione tedesca, ed \u00e8 stato chiuso nel 1998. \u00c8 in cattive condizioni ed \u00e8 stato stabilizzato con calcestruzzo ad un costo riferito da 2,2 miliardi \u20ac.\nDeposito geologico di Asse.\nIl deposito di Asse (nel distretto di Wolfenb\u00fcttel, in Bassa Sassonia) fu ricavato in una miniera di potassa (sale di potassio) aperta agli inizi del 1900 e dismessa nel 1964. A partire dal 1965 il \"Ministero della Ricerca Scientifica e Tecnologica\" tedesco cominci\u00f2 gli studi relativi all'uso della miniera per il deposito di scorie nucleari; nel 1967 cominciarono i depositi di prova ed infine dal 1967 inizi\u00f2 il deposito definitivo di scorie della Repubblica Federale di Germania. Fino al 1978 furono stoccati circa fusti contenenti scorie radioattive a bassa attivit\u00e0 e circa 1\u00a0300 fusti contenenti rifiuti a media attivit\u00e0, a profondit\u00e0 comprese fra 500 e 750 metri sotto terra (si tratta di uno dei depositi pi\u00f9 profondi al mondo). La radioattivit\u00e0 totale stoccata ad Asse ammonta a circa 2,7 milioni di gigabecquerel.\nAd Asse si \u00e8 avuto nel corso degli anni un aumento delle infiltrazioni e anche dei significativi movimenti geologici: nel corso del tempo sono state rilevate 61 infiltrazioni, ed attualmente esse sono pari a circa 12000 litri al giorno. Gli studi preliminari effettuati negli anni sessanta viceversa consideravano Asse una locazione adatta per lo stoccaggio di scorie nucleari.\nQuali infiltrazioni di acqua, miscelandosi col sale, hanno compromesso la tenuta di alcuni contenitori contenenti scorie di riprocessamento quali cesio 137, uranio 233 e 235 nonch\u00e9 plutonio 239: queste perdite di sostanze radioattive sono state rilevate per la prima volta nel 1988.\nSecondo uno studio pubblicato nel 2008 dal Ministero dell'Ambiente regionale, le suddette infiltrazioni sarebbero \"prive di significato per la sicurezza operativa del deposito\", in ogni caso si stanno studiando vari metodi per la stabilizzazione delle rocce che formano il deposito al fine di eliminare le perdite. Nel gennaio 2010 l'ufficio federale BfS, incaricato della gestione del sito, ha deciso lo sgombero dei circa 126000 bidoni di scorie radioattive dal sito, respingendo l'opzione di riempire tutto di calcestruzzo per formare una matrice stabile. I rifiuti saranno trasferiti al deposito geologico di Konrad.\nDeposito geologico di Gorleben.\nA seguito di un processo di selezione del sito, il governo dello Stato della Bassa Sassonia nel 1977 ha dichiarato la cupola di sale a Gorleben come sede di un centro nazionale per lo smaltimento dei rifiuti radioattivi. Ora \u00e8 considerato un possibile sito per lo smaltimento geologico dei rifiuti di alto livello, questi saranno circa il 5% dei rifiuti totali ma con il 99% della radioattivit\u00e0 totale; \u00e8 attualmente in funzione un progetto pilota per le varie valutazioni. Il sito potrebbe essere disponibile per la raccolta dei rifiuti a partire dal 2025, con una decisione finale in merito da prendere entro il 2019. Nel periodo fra il 1979 ed il 2000 sono stati spesi circa 1.5 miliardi \u20ac per le ricerche sul sito. Il lavoro poi si ferm\u00f2 a causa di una decisione politica, ma il nuovo governo nel 2009 ha approvato la ripresa dello scavo.\nNell'ottobre 2009 il Ministro dell'Ambiente tedesco Sigmar Gabriel ha confermato l'esistenza di un telegramma che dimostra come negli anni ottanta il governo del cancelliere Helmut Kohl fece pressioni per \"correggere\" un rapporto tecnico-scientifico al fine di far apparire minimi i rischi dello stoccaggio di scorie nucleari nella miniera di sale di Gorleben, anch'essa in Bassa Sassonia come quella di Asse. Questo scandalo ha messo in cattiva luce l'attuale cancelliera Angela Merkel che fu Ministro dell'Ambiente del governo Kohl.\nDeposito geologico di Konrad.\nIl sito di Konrad (una ex miniera di ferro) \u00e8 stato sviluppato come un deposito geologico a partire dal 1975, ed \u00e8 stato autorizzato nel 2002 per rifiuti di medio e basso livello, progetto sospeso da dispute legali. Una licenza edilizia \u00e8 stata concessa nel gennaio 2008. Konrad inizialmente prendere circa 300.000\u00a0m\u00b3 di rifiuti (il 95% del volume dei rifiuti del paese, con l'1% della radioattivit\u00e0), i piani finali prevedono che accoglier\u00e0 650.000\u00a0m\u00b3 di rifiuti ed essere operativo dal 2014.\nProduzione di uranio.\nLa Germania \u00e8 un piccolo produttore di uranio, ultimamente con una decina di tonnellate prodotte ogni anno, soprattutto dalla chiusura delle vecchie miniere; la sua produzione storica al 2006 \u00e8 di 219.473\u00a0t (considerando anche quello prodotto dalla Germania Est), che la pongono come terzo produttore per importanza mondiale. Possiede risorse uranifere, pari a 7.000\u00a0t a &lt;130$/kg nel \"Red Book\" del 2007\nCentrali nucleari.\nTutti i dati della tabella sono aggiornati a dicembre 2019"}
{"id": "2806229", "revid": "282579", "url": "https://it.wikipedia.org/wiki?curid=2806229", "title": "Bombardamenti aerei di Gibilterra durante la seconda guerra mondiale", "text": ""}
{"id": "2806230", "revid": "1444886", "url": "https://it.wikipedia.org/wiki?curid=2806230", "title": "Energia nucleare in Belgio", "text": "Nel 2011 l'energia nucleare in Belgio ha generato il 54% dell'energia elettrica prodotta in totale nel Paese.\nA marzo 2010, sono presenti in questa nazione 2 centrali nucleari in funzione che dispongono complessivamente di sette reattori operativi.\nNon si stanno edificando nuove centrali nucleari.\nVi \u00e8 anche un'altra centrale nucleare chiusa con un reattore di ricerca spento.\nStoria.\nNel 1962 presso Mol \u00e8 stato costruito il primo reattore PWR belga ed europeo, di importazione statunitense. Nel 1965 fu fondato il Synatom (ora una sussidiaria di Electrabel) per valutare la costruzione di un impianto di grande potenza. Nel 1966 fu costruito il reattore franco-belga di Chooz A, quindi furono costruiti i reattori gemelli di Doel 1 e 2 e Tihange 1, questi reattori furono costruiti negli anni 1970 e successivamente modificati per aumentare i sistemi sismici e di sicurezza.\nNel 1974 fu decisa la costruzione di altri 4 reattori nei precedenti siti, nel 1988 fu deciso di non costruire un ottavo reattore, che avrebbe dovuto essere un reattore PWR-N4 come quelli di Chooz B e Civaux. Dal 1993 sono stati iniziati lavori di sostituzione dei vari componenti, nel 2009 la Electrabel ha iniziato i lavori per l'estensione della vita operativa dei tre reattori pi\u00f9 vecchi.\nChiusura del programma nucleare.\nNel 1999 il governo belga ha incaricato la AMPERE di studiare l'andamento del fabbisogno elettrico belga del XXI secolo. Questa ha annunciato che la vita operativa dei reattori potrebbe essere limitata a 40 anni e vietato il riprocessamento del combustibile nucleare. La commissione ha riferito nel 2000 che l'energia nucleare \u00e8 importante per il Belgio e ha raccomandato un suo ulteriore sviluppo. A seguito di fattori politici nel governo, \u00e8 stato approvato ad inizio 2003 una legge per la proibizione della costruzione di nuovi reattori nucleari e ha limitato la vita operativa dei reattori a 40 anni, questo per\u00f2 in funzione dell'ente regolatore del gas e della sicurezza degli approvvigionamenti.\nNel 2003 si \u00e8 insediato un nuovo governo senza l'apporto dei verdi che avevano sostenuto la precedente legislazione per l'abbandono dell'energia nucleare. Tuttavia, nel 2005, non c'\u00e8 nessuna indicazione che possa far presumere che il governo corrente revocher\u00e0 la legge sull'abbandono nucleare, dopo che l'incidente di Tihange del 22 novembre 2002 ha spinto l'opinione pubblica contro l'energia nucleare. Nel settembre 2005 il governo belga ha per\u00f2 deciso di posporre l'abbandono del nucleare per altri 20 anni, con la possibilit\u00e0 di ulteriori rinvii. Non \u00e8 ancora stata decisa la costruzione di nuovi impianti, anche se essa sembra probabile. Il motivo del cambiamento di rotta \u00e8 dovuto al fatto che il governo ha giudicato irrealistica la sostituzione del nucleare con fonti alternative come sperato dai verdi. Le altre opzioni sarebbero l'aumento dell'uso dei combustibili fossili (incompatibile con i dettami del protocollo di Ky\u014dto) o l'importazione di energia dall'estero (che renderebbe il paese meno indipendente energeticamente e che sarebbe comunque di origine nucleare).\nNel mese di luglio del 2005, l'autorit\u00e0 nazionale di pianificazione ha pubblicato un nuovo rapporto dichiarando che il petrolio e altri combustibili fossili coprono il 73.8% del fabbisogno belga di energia, l'energia nucleare il 22.3% e l'energia rinnovabile il restante 0.3%. Anche se il paese dipende in media al 22.3% dal nucleare (55% della produzione elettrica belga), nelle Fiandre ed in altre aree l'energia di origine nucleare supplisce ad una parte molto maggiore dell'energia richiesta da case e aziende; questo \u00e8 uno dei principali motivi per cui il paese ha cambiato rotta, infatti era impossibile coprire con energie alternative questa larga fetta della domanda, n\u00e9 si poteva passare al carbone a causa del protocollo di Ky\u014dto. Il programma attuale del governo assicura che tutte le centrali nucleari cesseranno il loro funzionamento entro il 2025. Il rapporto suscita inquietudini circa i gas a effetto serra e la sostenibilit\u00e0.\nNel 2007 la Commissione sull'energia 2030 ha affermato che \u00e8 richiesta una sostanziale riforma della politica energetica nazionale ed in particolare sull'energia nucleare per la riduzione delle emissioni di anidride carbonica, sicurezza energetica e stabilit\u00e0 economica. Ha inoltre riferito che la decisione del 2003 pu\u00f2 essere riconsiderata se non si vuole un raddoppio del prezzo dell'energia elettrica, un aumento delle importazioni ed un mancato raggiungimento dei limiti di emissioni; la vita operativa dei reattori pu\u00f2 essere estesa senza problemi. Nell'ottobre 2009 il governo ha accolto la richiesta una estensione di 10 anni per i tre reattori pi\u00f9 vecchi, mentre \u00e8 ancora in discussione quello per gli altri 4 reattori, visto che nell'aprile 2010 \u00e8 cambiato il governo e questo non ha ancora preso una decisione definitiva inerente alla chiusura degli impianti, al momento rimane in vigore la precedenza legge.\nNel maggio 2010 il CREG ha stimato che il costo dell'energia dagli impianti nucleari belgi \u00e8 fra 1.7 e 2.1c\u20ac/kWh, incluso il ciclo del combustibile, manutenzione, stime dei costi per decommissioning e smaltimento dei rifiuti, questo dato \u00e8 da comparare con i 6c\u20ac/kWh del prezzo di mercato dell'elettricit\u00e0 ed i 8.8-10.7c\u20ac/kWh del costo dei certificati verdi.\nLa clausola per il phase-out.\n\u00c8 stata in discussione l'uscita della nazione dall'uso dell'energia nucleare dal suo mix di elettrogenerazione. Da una prima decisione di chiudere i reattori a fine della propria vita operativa, si sta ora provvedendo a verificare l'effettiva possibilit\u00e0 di allungamento del funzionamento dei reattori visto che dovrebbero essere rimpiazzati con maggiori importazioni o con centrali a combustibile fossile. Questa possibilit\u00e0 \u00e8 stata gi\u00e0 approvata per alcuni reattori, posticipandone la chiusura rispetto a quanto in origine preventivato; la decisione finale \u00e8 per il momento rimandata.\nA fine ottobre 2011, il nuovo governo appena insediatosi, ha ribadito la chiusura del parco reattori nazionale sotto una condizione sospensiva, mentre il progetto era stato invece disposto senza riserve nel 2003. La clausola \u00e8 che entro il 2025 siano state individuate fonti alternative adeguate a garantire la sicurezza e l'economicit\u00e0 delle forniture elettriche. A met\u00e0 giugno 2012 il governo ha poi deciso per un definitivo prolungamento di Tihange 1 al 2025, mentre ha confermato la chiusura di Doel 1 e 2 allo scadere dei 40 anni, cio\u00e8 fra il 2014 ed il 2015, questo per evitare problemi di approvvigionamento durante l'inverno. Di contro, questa decisione conferma la chiusura in tre anni di circa 5000 MW e quindi la mancanza di quasi il 50% della produzione elettrica belga.. Nonostante la decisione di chiusura prevista nella legge del 2003, il 18 giugno 2015 il Parlamento ha votato una legge per estendere la vita utile dei reattori Doel1 e Doel2 di 10 anni, rispettivamente fino al 2024 e al 2025.\nCiclo del combustibile.\nIl combustibile nucleare belga \u00e8 fornito dalla Synatom, una sussidiaria di Electrabel. La Synatom \u00e8 possiede l'11% di Eurodif, mentre nel 2008 la Electrabel ha acquistato il 5% della Soci\u00e9t\u00e9 d\u2019Enrichissement du Tricastin. A Dessel \u00e8 presente un impianto di fabbricazione del combustibile con una capacit\u00e0 di 700t/y, capace di fabbricare anche combustibile MOX con una capacit\u00e0 di 200t/y; a Dessel \u00e8 presente un secondo impianto per il combustibile MOX, chiuso nel 2006 e che \u00e8 prospettato essere smantellato nel 2013. Il combustibile MOX \u00e8 stato usato dal Belgio fin dal 1995 e la politica energetica richiede che il plutonio ricavato sia utilizzato appena prodotto dal riprocessamento.\nA Dessel \u00e8 presente anche un centro di riprocessamento, rimasto in funzione dal 1966 al 1974. Dal 1976 tutto il combustibile nucleare viene spedito a La Hague, nel 1993 il parlamento ha deciso per\u00f2 di sospendere il contratto e di utilizzare un ciclo semplice per il combustibile.\nReattori di ricerca.\nL'istituto di ricerca nucleare belga SCK/CEN \u00e8 situato presso Mol, qui \u00e8 presente il reattore BR2 da 100 MW a piscina ad alto flusso che ha iniziato a funzionare dal 1961, sono presenti anche altri 2 reattori pi\u00f9 piccoli di ricerca. Il BR2 fornisce il 16% della produzione mondiale di Molibdeno 99 per uso medico.\nNel 1967 il Belgio, i Paesi Bassi e la Germania collaborarono per la costruzione di un reattore FBR a Kalkar in Germania, il reattore non \u00e8 per\u00f2 mai entrato in funzione. Il Belgio ha anche partecipato alla costruzione del reattore Superph\u00e9nix.\nIl SCK/CEN ha pianificato la costruzione del MYRRHA, un reattore da 57\u00a0MW di tipologia ADS, che consiste in un acceleratore di protoni da 600\u00a0MeV e 2,5\u00a0mA che produce neutroni per spallazione su un obiettivo di piombo-bismuto. Questo reattore sar\u00e0 anche usato per testare la trasmutazione delle scorie nucleari a lunga vita, per studi sul combustibile nei reattori di IV gen e per la produzione di radioisotopi medici.\nGestione dei rifiuti e depositi geologici.\nLa ONDRAF/NIRAS \u00e8 responsabile per la gestione di tutto il materiale radioattivo della nazione, incluso trasporto, trattamento, condizionamento e smaltimento. Il principale impianto \u00e8 situato presso il sito di Mol-Dessel che funziona tramite la controllata Belgoprocess. I costi dello smaltimento sono a carico delle aziende elettriche produttrici, i soldi ricavati da questo gettito sono gestiti dalla Synatom. Fino a quando il combustibile veniva riprocessato, sono tornati in patria tutti i rifiuti in formato vetrificato presso il sito di riprocessamento di Dessel, dopo il cambiamento della politica energetica tutto il combustibile \u00e8 conservato presso gli impianti nucleari.\nNel 2006 il governo ha deciso di creare un sito per lo stoccaggio dei rifiuti a basso e medio livello a Dessel, anche il comune di Mol era stato considerato per l'impianto e la municipalit\u00e0 aveva espresso un parere favorevole.\nLa ricerca per un deposito geologico \u00e8 in corso, sono state studiate le argille presso Mol, nel 1980 sono iniziati i lavori nel sito sperimentale di Hades che mirano a verificare la fattibilit\u00e0 di un utilizzo di strati argillosi come locazione per il deposito geologico definitivo.\nProduzione di uranio.\nIl Belgio non \u00e8 un produttore di uranio; la sua produzione storica al 2006 \u00e8 di 686t. Non possiede risorse uranifere a &lt;130$/kg nel \"Red Book\" del 2007.\nCentrali nucleari.\nTutti i dati della tabella sono aggiornati a dicembre 2017"}
{"id": "2806231", "revid": "363629", "url": "https://it.wikipedia.org/wiki?curid=2806231", "title": "Terrestrial Gamma Ray Flash", "text": "I Terrestrial gamma-ray flash o TGF sono esplosioni di raggi gamma ad alta energia che si verificano nell'atmosfera terrestre a una altezza compresa, in genere, fra i 20 e i 50 chilometri, ma, in alcuni casi, anche a quote ben inferiori (10\u00a0km).\nSono stati scoperti dalla NASA nel 1994, grazie alle osservazioni del telescopio spaziale Compton Gamma Ray Observatory (lo strumento utilizzato fu chiamato Burst and Transient Source Experiment, o BATSE), che durante i suoi nove anni di vita in orbita, riusc\u00ec a osservare 76 casi di TGRF. \nOsservazioni del fenomeno.\nEsplosioni di raggi gamma ad alta energia si verificano normalmente nello spazio, in prossimit\u00e0 di buchi neri o di fenomeni cosmici ad altissima energia. Per questo fu grande la meraviglia quando, nel 1994, gli scienziati scoprirono l'esistenza di simili fenomeni anche nel cielo terrestre. \nSi presume che i TGRF possano verificarsi quando, nei cieli sopra un temporale, i potenti campi elettrici generati dalla tempesta si spingono per molti chilometri su nell'atmosfera. Questi campi elettrici accelerano poi elettroni liberi, che, viaggiando a velocit\u00e0 molto vicina a quella della luce, si scontrano con i nuclei degli atomi dell'aria, liberando energia sotto forma di raggi gamma. Gli scienziati hanno anche riscontrato la produzione di antimateria, nella forma di positroni energetici, conseguenza del TGF.\nIl satellite AGILE, lanciato nel 2007 dall'Agenzia Spaziale Italiana, ha permesso di scoprire che i lampi di raggi gamma si verificano soprattutto in prossimit\u00e0 di violente tempeste tropicali nella fascia equatoriale. Analogamente, il satellite Fermi della NASA ha raccolto prove che vanno nella stessa direzione.\nSi \u00e8 scoperto, inoltre, che i \"TGRF\" possono verificarsi anche ad altezze fino a 10 chilometri e quindi interessare potenzialmente la navigazione aerea.\nStudi futuri.\nNel mese di gennaio del 2010 si \u00e8 costituito un gruppo di studio formato da ricercatori dell'INAF, dell'ASI e dell'ENAC (l'ente nazionale dell'aviazione civile) per approfondire la questione e cercare di capire i rischi a cui sono esposti i passeggeri dei voli aerei ad alta quota. Tra il 2017 ed il 2019 dovrebbero entrare in servizio due missioni dedicate allo studio dei TGF, il satellite Taranis dell'agenzia spaziale francese CNES che sar\u00e0 piazzato in orbita bassa e lo strumento ASIM dell'ESA che sar\u00e0 installato a bordo dell'ISS ."}
{"id": "2806235", "revid": "1226", "url": "https://it.wikipedia.org/wiki?curid=2806235", "title": "Giorgio Ventura", "text": "Vita.\nAllo stato attuale, quasi nulla si sa della vita di Giorgio o - alla veneta - Zorzi Ventura, se non quanto deriva dal cartiglio di uno dei suoi quadri pi\u00f9 famosi, una \"Madonna col Bambino con i santi Rocco e Sebastiano e due committenti\", conservato nella chiesa parrocchiale di Isola: \u00abZorzi Ventura Zaratino in Capodistria Pingieva 1603\u00bb.\nNato quindi a Zara in un anno imprecisato, assai probabilmente della seconda met\u00e0 del Cinquecento, un suo solo quadro rimane in tutta la Dalmazia: la \"Vergine con sei Santi\" nella piccola chiesa dei francescani sull'isola di San Paolo di Oltre, presso Zara.\nTradizionalmente si ritiene che la sua attivit\u00e0 in Istria abbia avuto inizio nel 1598, anno in cui egli firma e data un\"'Ultima cena\" oggi conservata nella chiesa parrocchiale di Fasana. Anche da quest'opera risulta la sua residenza a Capodistria.\nNel 1607 firma la sua ultima opera istriana: un \"Concerto di santa Cecilia\" nella chiesa di Abrega (vicino a Parenzo).\nNessuna notizia si ha degli anni successivi, n\u00e9 della data e luogo della morte.\nOpere.\nOltre ai quadri gi\u00e0 segnalati, a Giorgio Ventura vengono attribuite le seguenti opere:\nDall'analisi delle sue opere si nota la sua conoscenza e lo studio di Vittore Carpaccio e di Girolamo Santacroce. L'architettura e lo sfondo dei quadri di Isola e di Villa Decani fanno pensare alla conoscenza anche di altri pittori della tradizione veneta, dalla cui maniera il Venturi sembra attratto.\nSecondo il critico russo Boris Lossky, il Ventura si sarebbe ispirato per alcune sue opere non allo studio diretto dei quadri dei maestri, ma ad alcune stampe riproducenti i quadri stessi, dello stampatore tedesco Johann M\u00fcller.\nUna certa freddezza si pu\u00f2 rilevare in alcune figure, ma non mancano momenti felici nella colorazione e qua e l\u00e0 una certa ricerca di vivacit\u00e0.\nNell'insieme, il Ventura pu\u00f2 essere considerato un discreto manierista della scuola veneta del XVI secolo."}
{"id": "2806237", "revid": "1005847", "url": "https://it.wikipedia.org/wiki?curid=2806237", "title": "Hjalmar Petersen", "text": " Fu il 23\u00ba governatore del Minnesota.\nBiografia.\nPetersen nacque a Eskildstrup, in Danimarca. La sua carriera nel giornalismo culmin\u00f2 nel 1914 con l'acquisto di \"American Askov\" ad Askov, un settimanale che fu di sua propriet\u00e0 per il resto della sua vita.\nIn politica, Petersen fu sindaco di Askov per due mandati. Egli fu prima membro del Partito Repubblicano e successivamente membro del Partito Contadino-Laburista. Hjalmar Petersen entr\u00f2 alla Camera dei rappresentanti del Minnesota nel 1931 e nel 1935 divenne vicegovernatore sotto il governatore Floyd B. Olson. Quando Olson mor\u00ec di cancro il 22 agosto 1936, Petersen giur\u00f2 come governatore dello stato. Completato il mandato di governatore, decise di non candidarsi per le elezioni del 1936 ma divent\u00f2 presidente della American Publishing Company. Si spos\u00f2 due volte, prima con Rigmor C. Wosgaard nel 1914 e poi con Medora Grandprey nel 1934. Mor\u00ec nel 1968 a Columbus, nell'Ohio."}
{"id": "2806238", "revid": "288300", "url": "https://it.wikipedia.org/wiki?curid=2806238", "title": "Kim Piitala Christofte", "text": ""}
{"id": "2806240", "revid": "339392", "url": "https://it.wikipedia.org/wiki?curid=2806240", "title": "Riduttori di pressione", "text": ""}
{"id": "2806241", "revid": "709829", "url": "https://it.wikipedia.org/wiki?curid=2806241", "title": "Pauline Parmentier", "text": "Carriera.\nLa sua carriera come professionista inizia nel 2004 nel doppio, e nel 2005 Pauline viene ammessa anche nei tornei singolari. Agli US Open 2007 raggiunge il secondo turno dopo aver sconfitto Tatjana Maria, venendo poi eliminata da Martina Hingis.\nIl suo primo titolo WTA \u00e8 datato ottobre 2007 al Tashkent Open in Uzbekistan.\nHa rappresentato la sua nazione alle Olimpiadi 2008, in seguito al ritiro di Mary Pierce e Am\u00e9lie Mauresmo."}
{"id": "2806242", "revid": "827882", "url": "https://it.wikipedia.org/wiki?curid=2806242", "title": "Rest in P", "text": "Rest in-P \u00e8 un album postumo di Eddie Hazel, chitarrista dei Parliament e dei Funkadelic.\nL'album contiene vari brani inediti registrati da Hazel negli anni fra il 1975 ed il 1977.\nTracce.\nN.B. Grace Cook \u00e8 la madre di Eddie Hazel."}
{"id": "2806248", "revid": "288300", "url": "https://it.wikipedia.org/wiki?curid=2806248", "title": "Hans Christian Colberg", "text": ""}
{"id": "2806249", "revid": "1444886", "url": "https://it.wikipedia.org/wiki?curid=2806249", "title": "Energia nucleare in Spagna", "text": "Nel 2018, l'energia nucleare in Spagna ha generato il 20,43% dell'energia elettrica prodotta in totale nel Paese.\nNel 2019, sono presenti in questa nazione 5 centrali nucleari in funzione che dispongono complessivamente di 7 reattori operativi e 1 dismesso.\nNon si stanno edificando nuove centrali nucleari.\nVi sono anche 2 centrali] chiuse con un reattore ognuna (\"Jos\u00e9 Cabrera\" e \"Santa Mar\u00eda de Garo\u00f1a\") e 5 parzialmente costruiti ma mai completati.\nStoria.\nLo sfruttamento dell'energia nucleare in Spagna risale al 1964 con la decisione di costruire 3 reattori: il piccolo BWR di Jos\u00e9 Cabrera, uno pi\u00f9 grande a Santa Mar\u00eda de Garo\u00f1a ed un reattore UNGG presso Trillo. Questi tre reattori fornirono una base di esperienza per il successivo sviluppo del nucleare spagnolo. Nel 1972 fu costituita la societ\u00e0 statale ENUSA, ora ENUSA Industrias Avanzadas SA, per rilevare tutte le attivit\u00e0 nucleari del paese.\nAll'inizio degli anni settanta fu iniziata la costruzione di una seconda serie di 7 reattori, mentre all'inizio degli anni ottanta ne fu iniziata una terza, composta da 5 reattori: a causa della moratoria sul nucleare del 1983 ne furono completati rispettivamente 5 e 2, lasciandone 5 incompleti; la decisione fu in seguito confermata nel 1994.\nTutto il nucleare spagnolo \u00e8 controllato dalle societ\u00e0 elettriche Endesa ed Iberdrola. Tutti i reattori sono programmati per aumentarne la potenza, sono gi\u00e0 pianificati potenziamenti per 810 MW, mentre altri 519\u00a0MW sono in corso di valutazione.\nChiusura del programma nucleare.\nNel 1983 \u00e8 stata promulgata una moratoria dal governo socialista e si sono discussi a lungo i programmi per l'abbandono dell'energia nucleare. Al momento dell'approvazione della moratoria, in Spagna c'erano 11 reattori in costruzione, 7 dei quali sono stati ultimati e attivati (Trillo, Vandellos 2, Cofrentes, Asc\u00f3 1 e 2, Almaraz 1 e 2) e 4 invece no (i 2 BWR della centrale di Valdecaballeros e i 2 PWR della centrale di Lemoniz).\nNel 2004 il presidente Zapatero disse \u00abManterremo il nostro compromesso di sostituzione graduale di energia atomica per altre pi\u00f9 sicure, pulite e meno costose, in modo ordinato nel tempo e con il massimo di consenso sociale\u00bb; nel settembre del 2006 annunci\u00f2 che non avrebbe rinnovato il permesso di esercizio alla centrale nucleare attiva pi\u00f9 vecchia del Paese, quella di Santa Mar\u00eda de Garo\u00f1a a Burgos, che fu completata nel 1971 e la cui licenza di esercizio scadeva nel luglio 2009 mentre la vita operativa di 40 anni raggiunger\u00e0 la scadenza nel 2011. Zapatero ha inoltre dichiarato l'intenzione di non rinnovare il permesso a nessuno degli altri sette reattori attivi, che dovrebbero pertanto chiudere entro il 2014, come quasi da programma di Joaqu\u00edn Almunia, che nel 1999 aveva detto \u00abChiuder\u00f2 tutte le centrali in 15 anni e Garo\u00f1a subito\u00bb.\nL'abrogazione della chiusura delle centrali.\nContrariamente a questi annunci, nel 2009 il Nuclear Safety Council aveva raccomandato una proroga a Garo\u00f1a di 10 anni, consentendole di funzionare fino al 2019, a luglio 2009 il governo spagnolo ha per\u00f2 concesso un'estensione di 4 anni (fino al 5 luglio 2013) del permesso di esercizio, ossia 2 anni oltre la vita operativa prevista inizialmente per questo impianto. A dicembre dello stesso anno ha approvato una legge che permette a tutti i reattori di produrre elettricit\u00e0 oltre i 40 anni \"in base a considerazioni di interesse generale e alle direttrici ed obiettivi della politica energetica del governo\". Ad inizio febbraio 2011 il parlamento spagnolo ha ratificato con voto quasi unanime la legge che abroga la precedente disposizione per la chiusura dei reattori al compimento dei 40 anni di vita. La proroga delle centrali, sar\u00e0 stabilita da ora in poi dal Consejo de Seguridad Nuclear, sulla base di controlli e requisiti tecnici, indipendentemente dall'et\u00e0 dell'impianto. Tale organismo ha gi\u00e0 stabilito il prolungamento della vita della centrale di Vandell\u00f3s fino al 2020 e di quella dei due reattori della centrale di Asc\u00f3 fino all'ottobre del 2021.\nProgramma nucleare futuro.\nPer quanto riguarda la costruzione di nuove centrali, il governo \u00e8 invece pi\u00f9 cauto, affermando che spetta alle societ\u00e0 elettriche la decisione di chiedere permessi per altre centrali.\nAd inizio 2012 il nuovo Governo Rajoy I ha iniziato a pensare ad una cancellazione della precedente moratoria, pensando quindi alla costruzione di nuovi impianti, il primo passo sar\u00e0 quindi probabilmente la concessione della licenza di funzionamento all'impianto di Garo\u00f1a fino al 2019 (ora bloccata per via politica al 2013), in linea quindi con le direttive dell'ente regolatore spagnolo del nucleare,\nCiclo del combustibile.\nNon sono presenti impianti del ciclo del combustibile ad eccezione di un impianto presso Juzbado a Salamanca, creato nel 1985 che produce gli elementi di combustibile per i reattori spagnoli ed altri reattori europei, nel 2008 sono stati esportati oltre la met\u00e0 dei 921 elementi di combustibile prodotti. La ENRESA possiede l'11% dell'impianto di arricchimento di Eurodif.\nGestione dei rifiuti e depositi geologici.\nLa societ\u00e0 di stato ENRESA \u00e8 stata fondata nel 1984 con il compito di gestire tutto il ciclo dei rifiuti dei reattori nucleari. Nel 1999 \u00e8 stato approvato dal governo un piano generale per i rifiuti radioattivi, basato su una vita operativa degli impianti di 40 anni e che prevede di la necessit\u00e0 di avere 200.000 m3 per i rifiuti a basso e medio livello e 10.000 m3 per quelli ad alto livello. La gestione dei rifiuti e lo smantellamento \u00e8 finanziato tramite un prelievo di circa l'1% su tutta l'elettricit\u00e0 consumata.\nDal 1983 la Spagna ha usato una politica del combustibile aperta, senza riprocessamento, i piani per lo stoccaggio del combustibile usato sono di un iniziale stoccaggio presso i reattori per un periodo di 10 anni. Sono previsti dei contenitori a secco presso l'impianto di Trillo a partire dal 2010, come deposito a lungo termine centralizzato, come prima fase per la definitiva scelta del sito geologico o dell'uso della trasmutazione.\nA met\u00e0 del 2006 il Parlamento ha approvato i piani della ENRESA per sviluppare un centro temporaneo di stoccaggio dei rifiuti nucleari entro il 2010, il NCS ha approvato il suo progetto, che \u00e8 simile alla struttura di Habog presso la centrale elettrica di Borssele nei Paesi Bassi. Nel dicembre 2009 il governo ha chiesto ai comuni di volontariato per ospitare questo 700 milioni di euro per il Almacen Temporal Centralizado, che conterr\u00e0 rifiuti ad alto livello ed il combustibile esausto, il governo ha offerto di pagare fino a 7,8 milioni all'anno una volta che l'impianto sar\u00e0 operativo. \u00c8 stato progettato per contenere per 100 anni 6700 tonnellate di combustibile utilizzato e 2600 m3 di rifiuti a livello intermedio, oltre a 12 m3 di rifiuti ad alto livello dal ritrattamento del primo reattore di Vandell\u00f2s. Si prevede che l'impianto sar\u00e0 costruito in tre fasi. Asc\u00f3 e Villar de Ca\u00f1as sono due delle otto citt\u00e0 che si sono offerte, attratte dalla prospettiva di 700 milioni in 20 anni ed i pagamenti annuali, oltre a molti posti di lavoro. \u00c8 stata successivamente iniziata da parte dei detrattori dell'energia nucleare una campagna per dissuadere i residenti degli otto comuni, a questi si sono aggiunti anche alcuni governi regionali. A fine 2011 \u00e8 stato poi scelto il sito di Villar de Ca\u00f1as fra tutti i comuni in lizza per il sito centralizzato di raccolta.\nENRESA possiede un sito di stoccaggio per i rifiuti a medio e basso livello a El Cabril, Cordova.\nProduzione di uranio.\nLa Spagna non \u00e8 un produttore di uranio; la sua produzione storica al 2006 \u00e8 di 5.028 t. Possiede piccole risorse uranifere, pari a 11.300 t a &lt;130 $/kg nel \"Red Book\" del 2007, la Spagna ha sempre fatto affidamento sulle importazioni di uranio per soddisfare il suo fabbisogno interno.\nEsplorazioni geologiche nel 2010 hanno aumentato notevolmente le stime base nell'area di Aguila ed in quella di Retordillo, entrambe nella provincia di Salamanca che hanno portato ad un raddoppio delle risorse base estraibili, portando quindi il totale a 20155 tonnellate di uranio. Ci sono poi alcuni progetti per valutare possibilit\u00e0 estrattive in aree vicine a queste due e nell'est del Paese.\nCentrali nucleari.\nTutti i dati della tabella sono aggiornati a maggio 2018."}
{"id": "2806261", "revid": "287204", "url": "https://it.wikipedia.org/wiki?curid=2806261", "title": "Soren Colding", "text": ""}
{"id": "2806268", "revid": "306856", "url": "https://it.wikipedia.org/wiki?curid=2806268", "title": "Giovan Battista Pellegrini", "text": "Biografia.\nGiovan Battista Pellegrini, pur non frequentando praticamente l'Universit\u00e0 a causa della guerra, si laurea a Padova con Carlo Tagliavini con una tesi su \u00abI nomi locali del Medio ed Alto Cordevole\u00bb. Nel 1946 inizia la sua carriera accademica all'Universit\u00e0 di Pisa in qualit\u00e0 di assistente di Filologia romanza, posto che occuper\u00e0 per dieci anni fino al 1956, anno durante il quale vince il concorso di Storia della Lingua italiana, si trasferisce a Palermo, ove rester\u00e0 fino al 1958, insegnandovi pure Glottologia e Filologia germanica. Insegner\u00e0, in seguito, Storia della lingua italiana e Filologia romanza a Trieste, ed infine, Glottologia a Padova, dispensando, nel contempo, altri corsi, quali: Storia comparata delle lingue classiche, Linguistica ladina, Lingua e letteratura albanese.\nFonda con Oronzo Parlangeli il Centro per la Dialettologia italiana del CNR del quale fu direttore tra il 1988 ed il 1992. Collabora con numerose riviste e varie collane di studi. Dal 1977 faceva parte della redazione dell'Archivio per l'Alto Adige, rivista fondata da Ettore Tolomei. \u00c8 stato membro dell'Accademia della Crusca oltre che di altre prestigiose Istituzioni e Accademie italiane e straniere nonch\u00e9 professore invitato all'Universit\u00e0 di Innsbruck ed all'UCLA di Los Angeles.\nImportantissimi i suoi studi e contributi pluridecennali sulle lingue dell'Italia prelatina, dal venetico al veneto, sul ladino dolomitico, in particolare sulla rilevante identit\u00e0 ladina (e non veneta) del cadorino, sul friulano. Notevoli pure gli studi sugli arabismi nelle lingue neolatine con particolare riguardo all'italiano.\nNel 1989 ottiene il dottorato honoris causa presso l'Universit\u00e0 di Budapest (ELTE), il rango d'onore dell'Accademia delle Scienze d'Ungheria (1995) il Premio nazionale del Presidente della Repubblica per le Scienze morali, storiche e filologiche (1990). Oltre ottocento le sue pubblicazioni e numerose le sue conferenze universitarie internazionali."}
{"id": "2806274", "revid": "287204", "url": "https://it.wikipedia.org/wiki?curid=2806274", "title": "Il camorrista (romanzo)", "text": "Il camorrista. Vita segreta di don Raffaele Cutolo \u00e8 un romanzo del 1984 di Giuseppe Marrazzo. Il libro \u00e8 incentrato sulla vita di Raffaele Cutolo, uno dei boss pi\u00f9 potenti della camorra degli anni '70 e '80, fondatore della Nuova camorra organizzata (\"NCO\").\nTrama.\nIl romanzo \u00e8 strutturato in dodici capitoli e narra la vita di Cutolo in prima persona, come una sorta di memoriale in cui il boss, al termine della sua parabola, ripercorre i momenti salienti della propria vicenda umana e criminale. La narrazione comincia dal momento finale, ossia dal trasferimento di Cutolo al carcere di massima sicurezza dell'Asinara nel 1982, che segna la conclusione del suo potere sulla malavita campana. Da qui ha inizio il lungo flashback nel quale Cutolo si racconta, a partire dagli anni dell'infanzia.\nNato e cresciuto ad Ottaviano, paese del Vesuviano, da una famiglia di contadini, il giovane Raffaele si rende responsabile di un omicidio a diciannove anni e finisce nel carcere di Poggioreale, dove in pochi anni costruisce una nuova organizzazione criminale a cui dar\u00e0 il nome di \"Nuova Camorra Organizzata\". L'associazione a delinquere si fonda principalmente sulle estorsioni e il contrabbando di sigarette, oltre a una piccola fetta dello spaccio di droga destinata a crescere negli anni successivi. Grazie ad una gestione decisa e carismatica, Cutolo crea intorno a s\u00e9 una corte di fedelissimi fra i quali spiccano la sorella Rosetta e l'amico d'infanzia Vincenzo Casillo detto \"'o Nirone\", che fungono da suoi emissari al di fuori del carcere.\nQuando la potenza della Nco cresce al punto da intralciare gli affari delle altre famiglie della camorra tradizionale, Cutolo scatena una guerra spietata che insanguiner\u00e0 per anni il territorio di Napoli e dell'intera Campania, con centinaia di morti ammazzati da entrambe le parti.\nNel frattempo il boss, che molti chiamano \"'O Professore\" per la sua aria da intellettuale, tesse una rete di legami con le altre \norganizzazioni criminali (mafia, 'ndrangheta, ma anche mafia italo-americana) e con esponenti della politica locale e nazionale, ottenendo protezioni, favori, trasferimenti in carceri pi\u00f9 adatte al suo ruolo di comando (come ad esempio il carcere di Ascoli Piceno, dove Cutolo vivr\u00e0 a lungo da ospite di riguardo pi\u00f9 che da recluso). L'occasione d'oro per l'affermazione della Nco nel panorama criminale italiano \u00e8 offerta dal terremoto del 1980, che apre a Cutolo la possibilit\u00e0 di accedere ai sostanziosi appalti della ricostruzione, ma che acuisce anche la rivalit\u00e0 con gli altri clan, causando un nuovo efferato bagno di sangue.\nL'inizio della fine della parabola di Cutolo coincide anche con il momento del massimo riconoscimento della sua potenza. Dopo il sequestro dell'assessore campano Ciro Cirillo, esponente della Democrazia Cristiana, da parte delle Brigate rosse, il boss viene contattato dai servizi segreti e da colleghi di partito dell'assessore affinch\u00e9 interceda, attraverso i suoi contatti con brigatisti detenuti, presso i sequestratori. In cambio, Cutolo ottiene la promessa di importanti privilegi, come la permanenza nel carcere di Ascoli e l'allentamento della pressione delle forze dell'ordine sul territorio di Napoli. La liberazione di Cirillo, ribadisce l\"'io narrante\", non \u00e8 voluta dallo Stato per la salvezza di un essere umano, ma per il timore che la pressione del sequestro lo induca a rivelare particolari scottanti sui legami della Democrazia Cristiana con le organizzazioni criminali.\nCutolo negozia coi brigatisti, che si accontentano di una somma di denaro quale riscatto e rilasciano Cirillo indenne. Ma anzich\u00e9 \nricevere la sua contropartita, Cutolo viene abbandonato al suo destino, trasferito nel carcere di massima sicurezza dell'Asinara per ordine del presidente della Repubblica Sandro Pertini e qui tenuto a lungo in isolamento. Convinto di essere stato abbandonato \nanche dal suo luogotenente Casillo, che ha avviato trattative di alleanza con le altre famiglie rivali, Cutolo emette la sua ultima \nsentenza di condanna a morte attraverso i suoi avvocati. Il 29 gennaio 1983 Vincenzo Casillo viene fatto saltare in aria nella sua auto, con grande soddisfazione del boss che apprende la notizia dal telegiornale.\nLa reazione di Raffaele Cutolo.\nIn data 14/10/1988 durante un processo a carico della NCO per l'omicidio Cappuccio, consigliere comunale di Ottaviano, reperibile sul sito Radio Radicale, Cutolo annunci\u00f2 pubblicamente la sua richiesta di sequestro del romanzo \"Il camorrista, vita segreta di Don Raffaele Cutolo\", e denunci\u00f2 la non veridicit\u00e0 dei fatti riportati da Marrazzo, al quale aveva effettivamente rilasciato alcune interviste, a suo dire mal riportate dallo scrittore. Il diniego di Cutolo fu dovuto in primis all'ultimo capitolo del romanzo dedicato alla morte del suo braccio destro ed amico di infanzia Vincenzo Casillo, ucciso secondo Marrazzo per volont\u00e0 dello stesso Cutolo, il quale si \u00e8 sempre dichiarato estraneo rispetto alla morte del suo \"amico pi\u00f9 caro\". La tesi di Cutolo \u00e8 stata avvalorata dalla testimonianza dei collaboratori di giustizia Pasquale Galasso e Carmine Alfieri, nemici storici di Cutolo e Padrini della Nuova Famiglia, i quali si autoaccusarono dell'omicidio Casillo avvenuto sia per vendicare la morte del fratello di Galasso che per decretare la fine della Nuova Camorra Organizzata, gi\u00e0 provata dagli innumerevoli arresti, lo stesso Cutolo era infatti recluso in regime di carcere duro all'Asinara. In secondo luogo Raffaele Cutolo denunci\u00f2 la modalit\u00e0 con cui il libro descriveva gli eventi, il dialogo scorre infatti in prima persona come se a parlare fosse lo stesso Cutolo.\nAdattamento cinematografico.\nAl libro di Marrazzo \u00e8 liberamente ispirato il film del 1986 \"Il camorrista\", che segna l'esordio alla regia di Giuseppe Tornatore. Protagonista della pellicola \u00e8 l'attore italoamericano Ben Gazzara (doppiato da Mariano Rigillo), che veste i panni di Raffaele Cutolo (nel film chiamato Franco \"'O Professore 'e Vesuviano\"). Le musiche del film sono di Nicola Piovani."}
{"id": "2806278", "revid": "1632387", "url": "https://it.wikipedia.org/wiki?curid=2806278", "title": "Atene (citt\u00e0 antica)", "text": "La \"polis\" di Atene fu nell'antichit\u00e0 uno dei maggiori centri dell'antica Grecia e dell'area mediterranea, lasciando una traccia profonda nella storia culturale e politica dell'Europa e del mondo occidentale.\nAtene fu una citt\u00e0-stato, la prima nella storia dell'umanit\u00e0 ad adottare un sistema politico democratico. \u00c8 considerata inoltre la culla del teatro, della filosofia, della storiografia, della pedagogia e della politica, intesa come partecipazione attiva dei cittadini. Nacque nell'Attica, un territorio ricco di risorse agricole e minerarie; gi\u00e0 all'epoca dei micenei in quel luogo sorgeva una cittadella fortificata. Atene vera e propria nacque per\u00f2 nell'VIII secolo a.C. con il re egizio Cecrope e tra i suoi sovrani poteva annoverare Egeo e Teseo. Inoltre in origine Atene era una societ\u00e0 tribale: infatti la popolazione era divisa in quattro parti e ogni parte era divisa in pi\u00f9 famiglie.\nFondazione della citt\u00e0.\nIl mito fondativo.\nSecondo il mito di fondazione, Atene fu fondata nel 1500 a.C. da due dei, Poseidone e Atena, i quali per\u00f2 successivamente iniziarono a litigare su chi di loro avrebbe dovuto dare il proprio nome e la propria protezione alla citt\u00e0. Le due divinit\u00e0 decisero di mettersi al giudizio degli ateniesi: Poseidone don\u00f2 loro uno splendido cavallo e promise il suo appoggio in battaglia, Atena invece offr\u00ec un magnifico ulivo e promise agli abitanti il dono della saggezza, dell'intelligenza e della pace. Gli ateniesi, dopo una lunga discussione, decisero di affidarsi proprio ad Atena, da cui deriv\u00f2 il nome. La dea della guerra nomin\u00f2 primo re l'egiziano Cecrope, che era mezzo uomo e mezzo serpente. Atene venne governata poi da dieci re (umani), tra cui Teseo e l'ultimo Codro, che, avendo saputo dall'oracolo di Delfi che i Dori che stavano assediando Atene avrebbero perso solo se lo avessero ucciso, allora si intrufol\u00f2 di nascosto fra i nemici e questi, riconoscendolo come spia, lo uccisero.\nNella storiografia.\nAtene fu fondata nel 1500 a.C. e ci fu probabilmente un piccolo centro miceneo, concentrato solo sull'attuale collina dell'Acropoli. La citt\u00e0 riusc\u00ec in qualche modo a sfuggire alle invasioni doriche e durante il cosiddetto medioevo ellenico inizi\u00f2 a svilupparsi.\nSecondo la tradizione storiografica, i cittadini dell'Attica furono organizzati dal mitico re Cecrope in una dodecapoli, ovvero un'unione o confederazione di 12 insediamenti. Secoli dopo, tramite la procedura del sinecismo, l'Attica sarebbe stata riunita in un unico corpo civico e dunque un'unica \"polis\" dal mitico re Teseo. \nLa scomparsa della civilt\u00e0 micenea determin\u00f2 la nascita di un nuovo ordine sociale di tipo oligarchico e l'avvento nelle magistrature dei rappresentanti delle quattro trib\u00f9 emergenti in Attica, a loro volta suddivise in \"fratrie\" (unione di pi\u00f9 clan), che divennero un'importante espressione della vita sociale e religiosa ateniese.\nStruttura politico-sociale.\nSovrani.\nL'organizzazione sociale prevede, anche ad Atene, in et\u00e0 \"mitica\" che il comando fosse in mano al re. Strabone, citando Filocoro, afferma che Cecropia era una delle dodici citt\u00e0 fondate in Attica dal mitico re di Atene Cecrope, e che in seguito Teseo aveva unito nella citt\u00e0 di Atene; Cecropia fu proprio il nucleo iniziale di Atene.\nSi contano quattro re prima dell'eroe Teseo e altri sette fino alla calata dei Dori; poi altri sovrani.\nArconti.\nTra il 1038 a.C. e il 753 a.C. il governo fu affidato a 9 arconti, che furono prima dei magistrati eletti a vita per poi trasformarsi in una carica decennale fino al 682 a.C. quando essa divenne annuale.\nAl re rimasero da svolgere le funzioni religiose e di presiedere all'areopago, perch\u00e9 il comando militare supremo pass\u00f2 in mano ad un arconte, mentre gli incarichi civili e giudiziari furono presieduti dall'arconte affiancato dai tesmoteti.\nLe nove cariche andavano a formare il collegio dei 9 arconti, il cui incarico era annuale e tutti di estrazione nobiliare.\nI tre arconti pi\u00f9 in vista, oltre ai sei tesmoteti, erano: l'arconte eponimo, l'arconte re (capo religioso) e l'arconte polemarco (capo militare).\nGli altri arconti tramandavano le leggi a voce cercando di conquistare sempre pi\u00f9 potere.\nDracone.\nDurante il VII secolo a.C. le liti e le divisioni interne agli arconti spinsero l'arconte Dracone ad assumere i pieni poteri. Cos\u00ec, nel 621 a.C., pot\u00e9 varare una serie di leggi durissime, tanto che tuttora si usa l'aggettivo \"draconiano\" per indicare provvedimenti molto severi (infatti in caso di omicidio volontario si poteva anche essere puniti con la morte, invece in caso di omicidio involontario con l'esilio). Tuttavia, ben presto esse si rivelarono insufficienti per garantire l'ordine sociale ad Atene.\nSolone.\nI gravi conflitti della cittadinanza portarono alla decisione di affidare ad un magistrato, eletto con poteri eccezionali, il compito di scrivere una nuova costituzione che pacificasse la citt\u00e0. La scelta cadde su Solone che prese diverse decisioni a favore delle classi popolari, togliendo dalla schiavit\u00f9 quei cittadini diventati servi a causa dei debiti verso i latifondisti, ridistribuendo il terreno fra i contadini, e dividendo la popolazione in classi sociali che seguivano il censo:\nInoltre introdusse un'unica moneta e un'unica unit\u00e0 di misura del peso e della lunghezza (evitando cos\u00ec truffe e imbrogli).\nTirannia.\nLe nuove leggi di Solone non portano tuttavia la stabilit\u00e0 politica: la classe media, gli artigiani e i mercanti insistono per ottenere il diritto al voto e appoggiano il colpo di Stato tenuto dal tiranno Pisistrato, il quale promuove un periodo di espansione economica ad Atene soprattutto sviluppando i commerci via mare e iniziando la costruzione del porto del Pireo.\nGli aristocratici riuscirono ad esiliarlo, ma l'anno successivo il 546 a.C., sbarc\u00f2 a Maratona con un esercito di mercenari e riprese il potere dopo la vittoria di Pallene. Divenne un moderato sostenitore della riforma di Solone a cui affianc\u00f2 una riforma territoriale a scopi fiscali e militari e una forte politica estera, riformando l'esercito con la creazione di un corpo di ufficiali superiori, detti strateghi, affiancando agli opliti i mercenari sciti e potenziando la flotta.\nAlla morte di Pisistrato il potere passa ai figli Ippia e Ipparco. Nel 514 a.C. Ipparco viene ucciso e nel 510 a.C. Ippia \u00e8 costretto da una rivolta popolare a fuggire in Persia, mentre il governo passa alla famiglia degli Alcmeonidi, rappresentanti dei ceti commerciali, i quali prendono il potere con l'aiuto dato dagli spartani del re Cleomene al loro rappresentante Clistene.\nDemocrazia.\nClistene riform\u00f2 il sistema di Solone introducendo una riforma radicale delle istituzioni cittadine: viene creato il Consiglio dei Cinquecento (\"boul\u00e9\"), eletto dal popolo mentre l'Attica viene suddivisa in dieci trib\u00f9 che eleggono ognuna cinquanta delegati al Consiglio. Clistene introduce anche uno strumento per la difesa della libert\u00e0: l'ostracismo.\nClistene.\nClistene suddivise il territorio dell'Attica in trenta distretti, chiamati trittie. Le trittie furono distribuite in dieci trib\u00f9, ciascuna delle quali comprendeva una trittia della citt\u00e0, una della costa e una dell'interno (scelte per sorteggio). Il peso degli aristocratici risult\u00f2 notevolmente sminuito, perch\u00e9 si trovarono suddivisi in diverse trib\u00f9. Ogni trib\u00f9 era un'entit\u00e0 astratta e non territoriale (le trittie che componevano una trib\u00f9 erano volutamente non confinanti). All'interno di ogni trib\u00f9 l'influenza degli aristocratici era bilanciata da quella degli altri ceti sociali, che avevano interessi differenti, tanto che Isagora richiam\u00f2 Cleomene I nel 507 a.C., ma la popolazione ateniese lo cacci\u00f2. Il colpo di stato non fin\u00ec certo qui, perch\u00e9 una coalizione formata da spartani, beoti, dagli isolani di Egina e di truppe provenienti da Calcide attaccarono la citt\u00e0, che resistette fino a quando Demarato fece rientrare l'esercito di Sparta per poi passare all'offensiva scacciando i nemici e fondando una colonia in Eubea.\nCondizione femminile ad Atene.\nLe donne ateniesi trascorrevano la maggior parte del tempo in casa, nel gineceo, lo spazio a loro riservato, e la loro funzione era generare figli e occuparsi della famiglia. Venivano infatti promesse in moglie quando erano ancora bambine e potevano contrarre matrimonio a partire dai 12 anni. Rigorosamente obbligate alla castit\u00e0 prima del matrimonio, erano ovviamente tenute alla fedelt\u00e0 una volta sposate; al marito invece era consentito avere relazioni con altre donne, potendo dunque possedere la concubina (pallak\u00e8), con cui avere rapporti sessuali, e la compagna (et\u00e8ra). Quest'ultima, pur concedendosi all'uomo a pagamento, non era una prostituta: a differenza delle donne destinate al matrimonio, le etere ricevevano un'educazione ed erano colte; conoscevano la musica, il canto e la danza e accompagnavano l'uomo nei luoghi di socialit\u00e0, nei quali non erano ammesse n\u00e9 le mogli n\u00e9 le concubine. Come le altre donne greche, le ateniesi non avevano diritti politici, e dunque non potevano partecipare al governo e all'amministrazione della polis, e neppure scegliere chi sposare n\u00e9 come amministrare i propri beni.\nEsercito.\nNella societ\u00e0 greca classica ebbe molta importanza l'istruzione militare e ad Atene, come in maggior parte delle \"poleis\" consisteva in due anni di addestramento. Come primo atto gli efebi compiuti i 18 anni effettuavano un giuramento nel tempio di Aglauro, poi un primo anno di addestramento fisico e un secondo prettamente militare.\nIn caso di guerra i nominativi dei chiamati alle armi venivano affissi nell'agor\u00e0 e comprendevano in genere gli uomini con et\u00e0 inferiore ai 50 anni, ma se c'era la necessit\u00e0 potevano essere utilizzati gli uomini fino ai 60 anni e poi gli efebi.\nTale chiamata poteva essere generale \"PANDEMEI\" o per \"EPONIMO\", cio\u00e8 parziale interessando solo alcune classi di et\u00e0, distinte con gli eroi ateniesi o per servizi a lungo termine, a rotazione, di classi di trib\u00f9 diverse.\nPer avere un'idea delle forze militari a disposizione ad Atene (durante la guerra del Peloponneso), durante il suo massimo splendore, possiamo dare i seguenti dati:\nGuerre persiane.\nNegli anni successivi, Atene viene attaccata come tutta la Grecia dall'Impero persiano. Nel 490 a.C la flotta persiana sbarca in Eubea e tenta di assediare Atene. La citt\u00e0 chiede aiuto a Sparta ma rimane sola. Gli ateniesi non si scoraggiano e a Maratona in una epica battaglia riescono a sconfiggere e a ricacciare in patria i persiani. Qualche anno dopo, il re Serse sbaraglia i greci alle Termopili e assedia Atene. Gli abitanti riescono a rifugiarsi a Salamina ma la citt\u00e0 \u00e8 distrutta dai persiani. Sotto la guida di Temistocle, gli ateniesi riescono comunque a sconfiggere i persiani e a ricostruire la loro citt\u00e0.\nEt\u00e0 d'oro.\nL'et\u00e0 d'oro di Atene viene solitamente legata all'ascesa al governo di Pericle esponente dei partiti popolari e progressisti. Pericle fece costruire i monumenti dell'Acropoli, distrutta dai persiani, tra cui il Partenone, il \"tempio della vergine\", dedicato ad Atena con un imponente statua d'oro e avorio, alta 12,75 metri, costruita da Fidia.\nSotto il governo di Pericle, Atene raggiunse il massimo sviluppo democratico, con l'istituzione dell'assemblea cittadina come capo della Lega delio-attica, un'alleanza anti-persiana nell'Egeo che si trasformer\u00e0 in un impero.\nGuerra del Peloponneso.\nLa guerra del Peloponneso fu un conflitto combattuto nella Grecia antica tra il 431 a.C. ed il 404 a.C., con protagoniste Sparta e Atene e le rispettive coalizioni. Gli storici dividono la guerra in tre fasi: nella prima, la fase Archidamica, che prende il nome dal re spartano Archidamo II, Sparta effettu\u00f2 continui attacchi contro l'Attica, mentre Atene utilizzava la propria potente flotta per colpire le coste del Peloponneso. Questo periodo di scontri si concluse nel 421 a.C. con la firma della pace di Nicia, ma l'interruzione della guerra dur\u00f2 poco: al 415 a.C. risale infatti la spedizione ateniese in Sicilia, evento disastroso per le forze della Lega di Delo tanto da rinnovare il contrasto tra le due entit\u00e0 greche che si contendevano l'egemonia. Nel 413 a.C. si apre la fase Deceleica, caratterizzata dall'intenzione spartana di fomentare moti di ribellione tra le forze sottoposte ad Atene; questa strategia, unita agli aiuti economici provenienti dalla Persia e all'incapacit\u00e0 ateniese di difendersi, port\u00f2 nel 404 a.C. alla vittoria della Lega del Peloponneso, dopo la battaglia navale di Egospotami.\nLa rivalit\u00e0 fra le due citt\u00e0 storiche ha dato origine al proverbio:\nAtene e la Macedonia di Filippo II.\nAd Atene dopo l'ascesa di Filippo II il Macedone che si voleva impadronire, e ci riusc\u00ec, della Tracia per avere uno sbocco sul Mar Nero, si crearono due fazioni: la prima, capeggiata da Eschine che era filomacedone, ovvero disposto ad un'alleanza con il Regno di Macedonia per porre fine alle guerricciole condotte da altre \"polis\", alla seconda c'era Demostene che era contrario ad una alleanza con la Macedonia e vedeva minacciata l'autonomia democratica di Atene. Demostene aveva ragione. In un primo momento per\u00f2 Eschine si vide in una situazione di vantaggio ma ben presto i cittadini ateniesi, dopo che Filippo II ebbe conquistato la Grecia Centrale, diedero ragione a Demostene, che costitu\u00ec un'alleanza anti-macedone con la partecipazione anche di Tebe. Dopo la sconfitta a Cheronea, avvenuta nel 338 a.C., Filippo, che aveva vinto, si mosse con diplomazia sia con Atene e sia con altre \"polis\" per accordarsi sul futuro della Grecia. Nel 337 a.C. a Corinto si form\u00f2 una lega, la lega di Corinto, con a capo Filippo II, che impose alle altre \"polis\" il divieto di farsi reciprocamente guerra, l'obbligo di rispettare il Regno di Macedonia e di contribuire con l'esercito alle spedizioni macedoni contro i persiani. Atene fu costretta ad aderire alla lega.\nLa morte di Filippo II e l'avvento di Alessandro Magno.\nFilippo II fu assassinato nel 336 a.C. dal capitano delle Guardie reali, Pausania; Alessandro, suo figlio, fu nominato re con il nome di Alessandro III. Partito Alessandro per la sua campagna nei Balcani, corse la falsa notizia secondo cui il medesimo sarebbe morto in battaglia contro il popolo bellicoso degli Illiri. La citt\u00e0 di Tebe port\u00f2 avanti una rivolta contro il Regno di Macedonia ma Alessandro, sistemate le trib\u00f9 barbare che minacciavano la Macedonia dal nord, si diresse a Tebe e la distrusse. Non fece per\u00f2 la stessa cosa per Atene, che pure si era ribellata, poich\u00e9 aveva paura che la spedizione contro i persiani non andasse a buon fine. Cattur\u00f2 e rilasci\u00f2 il rivale politico ateniese Demostene. Pochi anni dopo, mentre Alessandro era impegnato in Asia, il re di Sparta Agide III, promosse una guerra contro la Macedonia. Atene, sobillata da Licurgo, disdisse tutti i trattati stipulati con i Macedoni, ma al momento di fornire truppe e aiuti ad Agide come promesso, si tir\u00f2 indietro. Sparta soccombette nella battaglia di Megalopoli contro i macedoni di Antipatro nel 331 a.C. e sub\u00ec le conseguenze della sua ribellione, ma Alessandro Magno non ritenne di dover prendere provvedimenti contro Atene.\nRibellione contro i Macedoni dopo Alessandro Magno.\nNel 323 a.C. Alessandro Magno mor\u00ec. Gi\u00e0 prima della sua morte Atene inizi\u00f2 i preparativi per una ribellione contro i Macedoni, sotto la spinta di Demostene e Iperide. Il decreto degli esuli, emesso da Alessandro poco prima della sua morte, fu un ulteriore motivo di ribellione: con esso Atene avrebbe perso il controllo di Samo, alleata dal 366 a.C., dove i cleruchi ateniesi avrebbero dovuto riconsegnare agli esuli i propri terreni. Perci\u00f2 gli Ateniesi si rifiutarono di sottostare alle condizioni del decreto e fecero prigionieri gli esuli di Samo. Ottenuta per via diplomatica la defezione dei Tessali dall'esercito macedone, Atene diede inizio alle operazioni belliche occupando il passo delle Termopili e assediando la citt\u00e0 di Lamia, ove si era installato Antipatro con le sue truppe. Tuttavia Atene sub\u00ec una cocente sconfitta navale ad Amorgo, il cui esito consent\u00ec anche ai macedoni di Leonnato (20.000 fanti e 1.500 cavalieri) di essere trasportati a soccorso di Antipatro. Per difendersi da Leonnato gli ateniesi tolsero l'assedio a Lamia e Antipatro fu cos\u00ec libero di riprendere l'azione, usufruendo di ulteriori rinforzi portatigli da Cratero. Lo scontro decisivo tra le forze ateniesi e quelle di Antipatro, che contavano anche i rinforzi di Cratero, ebbe luogo il 5 settembre 322 a.C. a Crannone, in Tessaglia e fu una disfatta per gli ateniesi. Successivamente Antipatro e Cratero impegnarono il rimanente delle forze armate ateniesi in continui scontri, per loro vittoriosi, fino a che Atene dovette chiedere la pace, sottostando alle condizioni poste da Antipatro. Queste furono miti: Atene avrebbe dovuto disarmare l'armata, accettare una guarnigione macedone presso il Pireo e riformare la costituzione in modo da garantire diritti politici solo a chi possedesse un patrimonio mobile o immobile pari a duemila dracme, fatto che avrebbe escluso dal governo le classi sociali pi\u00f9 basse, principali fautrici della guerra; gli Ateniesi accettarono i termini.\nQuanto a Iperide e Demostene, principali istigatori del conflitto, il primo fu ucciso in Eubea, il secondo, rifugiatosi presso il santuario di Poseidone a Calauria, si suicid\u00f2 (Plutarco, \"Demostene\", 29).\nIstruzione.\nLa \"paideia\" (\u03c0\u03b1\u03b9\u03b4\u03b5\u03af\u03b1) fu il modello educativo in vigore nell'Atene classica, che era sinonimo di cultura e di educazione mediante l'istruzione.\nSviluppi delle Costituzioni della citt\u00e0.\nCostituzioni arcaiche.\nLe costituzioni arcaiche si divisero in tre diverse modalit\u00e0:\nCostituzione di Dracone.\nLa costituzione ideata da Dracone divise il popolo per censo, non per ceto nobiliare. Chi aveva abbastanza soldi per essere parte degli opliti, poteva avere diritti politici.\nGli Arconti diventavano nove. Si costituiva un Consiglio di quattrocento membri sorteggiati ogni anno, dieci per ognuna delle quattro trib\u00f9. Gli altri magistrati erano eletti. Le trib\u00f9 erano governate da Re locali. L\u2019Areopago era il tribunale supremo e custode delle leggi.\nCostituzione di Solone.\nDivide il popolo per censo in quattro classi: \nLe magistrature sono ricoperte solo alle prime tre classi. I teti hanno solo la possibilit\u00e0 di partecipare all\u2019assemblea popolare e di avere diritti civili. Le istituzioni sono scelte per sorteggio tra i candidati presentati dalle trib\u00f9. Il sorteggio avviene con le fave.\nPermane il Consiglio di quattrocento membri sorteggiati ogni anno, dieci per ognuna delle quattro trib\u00f9.\nL\u2019Areopago \u00e8 il tribunale supremo e custode delle leggi, composto da Arconti emeriti.\nLe trib\u00f9 sono quattro, ognuna con il suo sovrano. Ogni trib\u00f9 presenta dieci candidati per l\u2019Arcontato. Ogni trib\u00f9 \u00e8 suddivisa in tre trittie e dodici neucrarie, comandate da neucrari, che riscuotono le tasse. \nTirannide di Pisistrato e successori.\nL\u2019assetto istituzionale rimane lo stesso della Costituzione di Solone, ma viene istituito il Tiranno, come despota che rimane in carica a vita e controlla le altre istituzioni.\nCostituzione di Clistene.\nDivide il popolo per censo nelle quattro classi di Solone.\nLe magistrature sono ricoperte solo alle prime tre classi. I teti hanno solo la possibilit\u00e0 di partecipare all\u2019assemblea popolare e di avere diritti civili. Le istituzioni sono scelte per sorteggio tra i candidati presentati dalle trib\u00f9. Il sorteggio avviene con le fave.\nGli Arconti sono nove pi\u00f9 un segretario. Essi sono inizialmente eletti dal popolo, poi sorteggiati per un anno. Ogni Arconte ha una specifica funzione.\nViene istituita la Bul\u00e8, un Consiglio di cinquecento membri sorteggiati ogni anno, cinquanta per ognuna delle dieci trib\u00f9. I membri della Bul\u00e8 sono scelti per sorteggio tra i candidati presentati dalle trib\u00f9.\nSono istituiti gli Strateghi, in numero dieci, uno per trib\u00f9, eletti per un anno dall\u2019assemblea popolare. Gli Strateghi hanno potere militare e sono guidati dall\u2019Arconte Polemarco.\nL\u2019assemblea popolare prende il nome di Ecclesia e ha poteri supremi legislativi.\nL\u2019Areopago \u00e8 il tribunale supremo e custode delle leggi, composto da Arconti emeriti.\nLe trib\u00f9 sono dieci, composte di tre demi ciascuna: una della costa, una della citt\u00e0 e una della montagna. I cittadini assumono il loro cognome in base al demo da cui provengono. Ogni demo \u00e8 amministrato dai demarchi.\nViene istituito l\u2019ostracismo, con cui l\u2019Ecclesia manda in esilio i cittadini nemici della democrazia.\nCostituzione del 400.\nViene eletto un Collegio di trenta commissari che propongano un progetto di Costituzione tra i membri dell\u2019Ecclesia. I trenta membri decidono che cinquemila cittadini, scelti tra i pi\u00f9 meritevoli ed abbienti, redigano la nuova Costituzione.\nI cinquemila membri decidono un nuovo assetto oligarchico.\nUn Consiglio composto dagli ateniesi maggiori di trenta anni detiene il potere legislativo senza compenso, tra questi sono eletti gli Strateghi, gli Arconti, lo Ieromnemone (rappresentante di Atene alla Anfizionia greca), gli Ellenotami (tesorieri della Lega Delio-Attica).\nGli Ellenotami non partecipano al Consiglio.\nIl Consiglio si divide in quattro gruppi di cento membri e per un anno a sorteggio ogni gruppo a rotazione esercita il potere legislativo.\nIl Consiglio legislativo si riunisce ogni cinque giorni, trenta in caso di guerra. Tra i consiglieri sono sorteggiati cinque segretari, che controllano le operazioni di voto. Tra questi \u00e8 eletto un presidente.\nTirannide dei Trenta.\nPrendono il potere e nominano tutte le altre magistrature, compreso il Consiglio, svuotandole di fatto di effettivo potere. Le loro funzioni sono esercitate in maniera assoluta e senza limiti.\nUltima Costituzione democratica.\nL\u2019ultima Costituzione risale al 403 a.C. Aristotele la esamina e la descrive nei pi\u00f9 piccoli dettagli. In particolare viene descritta l\u2019Ecclesia e i tribunali popolari.\nAristotele considera il sistema molto pi\u00f9 democratico degli altri, ma meno democratico rispetto a quello stabilito dalla Costituzione di Clistene.\nQuesta Costituzione rimarr\u00e0 in vigore fino al 321 a.C., quando Antipatro imporr\u00e0 un governo da lui nominato e controllato."}
{"id": "2806286", "revid": "1745361", "url": "https://it.wikipedia.org/wiki?curid=2806286", "title": "Azzurro 1983", "text": "La seconda edizione di Azzurro si \u00e8 tenuta al Teatro Petruzzelli di Bari il 6, 7 e 8 maggio 1983. \u00c8 stata trasmessa in diretta su Rai 2.\nLa conduzione venne affidata a Milly Carlucci e al patron della manifestazione Vittorio Salvetti.\nSulla falsariga della prima precedente edizione, la gara si svolse a squadre, nell'arco di una serie di manches sia televisive sia radiofoniche dal venerd\u00ec alla domenica: in ciascuna tornata erano coinvolti parte degli artisti che ne facevano parte, fino alla serata finale dove era presente anche un superospite. Le singole squadre rappresentavano ciascuna una casa discografica. Pur avendo la possibilit\u00e0 di presentare un brano qualunque del proprio repertorio recente e passato, alcuni artisti portarono il loro singolo da lanciare per il mercato estivo.\nLe varie manches si tenevano nella prima mattinata, nel pomeriggio e in prima serata.\nLe manches della mattina (previste nelle giornate di venerd\u00ec, di sabato e di domenica) furono trasmesse solo radiofonicamente e non vennero presentate da un conduttore. I cantanti rappresentanti di squadra si alternarono sul palco alla presenza di pubblico, giornalisti e discografici. Rappresentavano la squadra due componenti (sovente i due elementi non erano per\u00f2 i capitani). Nelle manches pomeridiane di venerd\u00ec e sabato (non fu prevista la manches pomeridiana nella giornata di domenica), di fronte ad una presentazione ufficiale, si alternarono sul palco le varie squadre, rappresentate da uno solo dei capitani (alternati nel pomeriggio del venerd\u00ec e del sabato) e da due componenti di squadra. Le manches pomeridiane sono state trasmesse sia via radio sia via TV. Nelle tre manches serali (di venerd\u00ec, di sabato e di domenica) furono sempre presenti ambedue i capitani coadiuvati da altri elementi di squadra alternati di sera in sera. Nelle serate di sabato e di domenica le squadre sfruttarono l'apporto dei super ospiti e dei big internazionali. Le manches serali di venerd\u00ec e sabato iniziarono alle 21.30 circa per concludersi oltre le 1.30. Solo attorno alle 2.00 vennero comunicati i risultati delle giurie. La radio segu\u00ec l'evolversi della manifestazione minuto per minuto mentre, la televisione, interruppe il collegamento al termine dell'esibizione canora, dando conto dei risultati nell'appuntamento seguente. In testa all'appuntamento televisivo del pomeriggio veniva dato conto dei risultati della manche serale del giorno precedente e della manche del mattino, comunicando, relativamente a quest'ultima manche, oltre ai risultati di voto, il nominativo degli artisti che avevano rappresentato la squadra nella prima mattinata. La serata finale della domenica, considerata la lunghissima scaletta, inizi\u00f2 attorno alle 20.30 concludendosi in tardissima serata. Per tutti gli incontri, sia mattutini, sia pomeridiani, sia serali era prevista la votazione ad opera delle giurie. I vari voti, cumulati per ogni singolo incontro, hanno dato vita alla classifica finale. Delle esibizioni della mattina non resta alcuna traccia filmata. Non resta traccia filmata dei rappresentanti di squadra che hanno preso parte solo agli incontri della prima mattinata (casi comunque rari).\nLa sigla iniziale della manifestazione era \"Musica\" di Piergiorgio Farina.\nLa sigla finale della gara canora era invece \"Occhi di ragazza\" cantata da Gianni Morandi in coppia con Ron.\nSquadre partecipanti e classifica finale.\nFarfalla rosa.\nEtichetta: EMI Italiana\nScoiattolo beige.\nEtichetta: CBS\nPantera arancio.\nEtichetta: CGD\nCanguro lilla.\nEtichette: Dischi Ricordi e Ariston Records\nOrso giallo.\nEtichette: Carosello e Fonit Cetra\nDelfino bianco.\nEtichette: RCA Italiana e Numero Uno\nDrago rosso.\nEtichetta: Philips\nCavallo verde.\nEtichetta: WEA Italiana\nCompilation.\nConsiderato l'alto successo riscosso dalla manifestazione, al termine della gara uscirono sul mercato due diverse compilation musicali. Non appena terminata la manifestazione, usc\u00ec una doppia compilation (due musicassette o due LP) che contenevano alcuni dei brani partecipanti alla manifestazione. Alcune canzoni incise nella compilation, per\u00f2, non erano state presentate dall'artista partecipante all'interno della propria squadra. In questi casi si trattava di altri brani che permettevano l'inserimento dell'artista nella doppia musicassetta, senza che questi, necessariamente, avesse presentato quello specifico brano ad Azzurro: \u00e8 il caso dei Matia Bazar (presenti con \"Vacanze Romane\" anzich\u00e9 con \"Tango nel fango\"), di Franco Califano (presente con un medley di \"Guapparia\" e \"Reginella\" anzich\u00e9 con \"Io per amarti\"). Franco Battiato \u00e8 presente con \"Voglio vederti danzare\" che venne eseguita nel gal\u00e0 finale della trasmissione. In prossimit\u00e0 dell'estate 1983 usc\u00ec un'altra compilation intitolata \"Azzurro Mare\", con sopra impresso il logo di Azzurro '83 e riportante altri brani che avevano preso parte alla manifestazione. In ambedue le compilation, i brani non sono distinti per squadra, bens\u00ec presentati alla rinfusa."}
{"id": "2806295", "revid": "448277", "url": "https://it.wikipedia.org/wiki?curid=2806295", "title": "Europe \u00c9cologie", "text": ""}
{"id": "2806299", "revid": "287204", "url": "https://it.wikipedia.org/wiki?curid=2806299", "title": "Teo Cizmic", "text": ""}
{"id": "2806304", "revid": "1860334", "url": "https://it.wikipedia.org/wiki?curid=2806304", "title": "Editto tralatizio", "text": "L'editto tralatizio (in latino edictum tralaticium) era l'editto che ciascun pretore formalmente emanava all'inizio del suo anno di carica e che sarebbe decaduto con la sua carica.\nStoria.\nLa consuetudine.\nIn origine ciascun pretore emanava il proprio editto. Il pretore non era tuttavia un giurista, era un \"uomo politico\", quindi poco interessato alle sottigliezze giuridiche; accadde ben presto perci\u00f2 che il subentrante in carica poco si curasse di redigerne uno nuovo e trovasse del tutto ragionevole, e cos\u00ec era nei fatti, di \"conservare\" l'editto altrimenti decaduto con il termine della carica del predecessore. Soltanto nei casi in cui ci\u00f2 si rendesse necessario si provvedeva ad emendarlo o ad aggiungere nuove previsioni. Per pratiche ragioni etico-politiche e per economia stessa della sua opera il pretore faceva in modo di seguire le decisioni dei predecessori.\nLo sviluppo dell'opera.\nLungo i secoli, perdurando una relativa stabilit\u00e0 dello stato delle arti e delle scienze e permanendo una sostanziale rigidit\u00e0 sociale, la necessit\u00e0 di apportare adeguamenti all'editto si presentava con sempre minore frequenza. \nPer abitudine inveterata nei secoli si riprendeva l'editto lasciato dai precedenti pretori, il quale era sostanzialmente sempre ormai accolto senza mutamenti. Della consuetudine dei pretori, per cos\u00ec dire, si accorse l'imperatore Adriano, che, avvalendosi dell'opera del giurista Salvio Giuliano, membro del suo \"Consilium Principis\" lo eman\u00f2 nel 133, consolidandolo definitivamente e facendolo diventare l'editto perpetuo. \nCon l'imprimatur imperiale, tuttavia, se si acquisiva uno strumento di sicuro alto grado di efficienza conferendogli una definitiva certezza, gli si sottraeva il meccanismo che almeno agli inizi era stato determinante per la sua forza innovativa di flessibilit\u00e0 e modernit\u00e0. \nL'editto cristallizzava in pratica la sua forma. A differenza di quello che nei tempi pi\u00f9 antichi i pretori emanavano per definire solennemente la propria politica giudiziaria e che progressivamente si era venuto a stabilizzare in via consuetudinaria, prendendo per tal motivo il nome di \"edictum tralaticium\", cio\u00e8 \"editto trasmesso\" in eredit\u00e0 da un pretore ad un altro, l'editto perpetuo di Adriano raccoglieva norme di ogni tipo, riguardanti tutti gli aspetti della vita pubblica, e prese il nuovo nome di \"edictum perpetuum\", cio\u00e8 \"editto immutabile\" ed \"editto eterno\", a sottolinearne il carattere di definitivit\u00e0 sia nella forma che nel tempo. Infatti, contrariamente a quanto accadeva in precedenza, quando l'editto perdeva di efficacia al termine della durata in carica dell'autorit\u00e0 emanante, l'editto imperiale di Adriano sarebbe rimasto in vigore continuativamente, obbligando i pretori ad uniformarvisi."}
{"id": "2806306", "revid": "1305772", "url": "https://it.wikipedia.org/wiki?curid=2806306", "title": "Guy's Hospital", "text": "Il Guy's Hospital \u00e8 un grande ospedale che sorge nel quartiere di Southwark, nel sud-est di Londra, Inghilterra. \u00c8 amministrativamente parte del Guy's e St Thomas' NHS Foundation Trust. Si tratta di un importante ospedale universitario, sede del King's College di Londra, Facolt\u00e0 di Medicina e Odontoiatria (precedentemente noto come GKT School of Medicine). \u00c8 il secondo edificio ospedaliero pi\u00f9 alto del mondo (143m), superato nel 2015 dallo Houston Methodist Hospital di Houston, Texas.\nStoria.\nL'ospedale \u00e8 stato fondato nel 1721 da Thomas Guy (1644/45-27, dicembre 1724), un editore di Bibbie senza licenza che aveva fatto una fortuna nel South Sea Bubble. \u00c8 stato originariamente creato come un ospedale per i pazienti \"incurabili\" trasferiti dal St. Thomas Hospital. Gi\u00e0 in precedenza Guy era stato amministratore e benefattore del St. Thomas; \u00e8 tutt'oggi sepolto nella cripta della cappella di sua fondazione.\nIl Guy's \u00e8 stato ampliato nel corso dei secoli. L'edificio originale consisteva in un cortile di fronte St Thomas Street, comprendente un salone sul lato est e sul lato ovest la cappella, la casa della capo-infermiera e quella del chirurgo. Il chiostro interno \u00e8 stato successivamente rinnovato e dedicato ai membri dell'ospedale caduti nella Prima Guerra Mondiale. Il lato est comprende i reparti di cure e la 'casa di conteggio', mentre il quadrante nord \u00e8 dominato dalla statua di Lord Nuffield che \u00e8 stato il direttore amministrativo per molti anni e anche un grande benefattore. Queste parti originali dell'ospedale sono attualmente sede amministrativa e sociale.Nonostante i notevoli danni causati dai bombardamenti durante la Seconda guerra mondiale, la cappella originale del XVIII secolo rimase intatta, cos\u00ec come la tomba di Thomas Guy con una splendida scultura in marmo di John Bacon.\nUn lascito di 200.000 sterline, da parte di William Hunt nel 1829, una delle donazioni pi\u00f9 grandi di tutta la storia d'Inghilterra, permise l'aggiunta di un centinaio di posti letto. Il nome di Hunt venne dato all'espansione meridionale dell'edificio ospedaliero. Questa fu poi sostituita da un nuovo edificio accademico per il King's College, conosciuto come la \u201cNuova Casa Hunt\u201d.\nNel 1974, all'ospedale venne aggiunta la Torre del Guy's, di 34 piani. Raggiungendo i 143 metri di altezza, \u00e8 il secondo edificio ospedaliero pi\u00f9 alto del mondo, quarantesimo fra i palazzi di Londra. Progettata da Watkins Gray, la torre del Guy \u00e8 divisa in due sezioni: i piani pi\u00f9 alti (18-30) sono sede della facolt\u00e0 di odontoiatria, mentre i piani inferiori (0-18) ospitano il dipartimento di medicina.\nL'ultima aggiunta agli edifici della clinica \u00e8 stata la Thomas Guy House, completata nel 1995. Inizialmente doveva essere chiamata Philip Harris House, ma il benefattore ha ritirato i suoi finanziamenti per protestare contro la fusione forzata del Guy's Hospital col St Thomas. \nAl loro interno lavorano oltre 8000 dipendenti. Essi sono due dei pi\u00f9 antichi ospedali universitari, e sono situati proprio nel cuore della capitale. Uno dei principali servizi \u00e8 rappresentato dalle cure dentarie, con circa 120.000 pazienti l'anno.\nCuriosit\u00e0.\nDurante la Seconda guerra mondiale, Ludwig Wittgenstein lavor\u00f2 al Guy's Hospital (e secondariamente in un laboratorio medico di Newcastle). Pensava, in quel periodo, di abbandonare la filosofia e darsi agli studi di medicina."}
{"id": "2806318", "revid": "1543377", "url": "https://it.wikipedia.org/wiki?curid=2806318", "title": "Doctor Cecilio B\u00e1ez", "text": "Doctor Cecilio B\u00e1ez, il cui nome \u00e8 spesso abbreviato in Cecilio B\u00e1ez, \u00e8 un centro abitato del Paraguay, situato nel dipartimento di Caaguaz\u00fa. Forma uno dei 21 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 1.862 abitanti (6.173 nel distretto). \nCaratteristiche.\nChiamata in passato \"Ybajh\u00e1i\", Doctor Cecilio B\u00e1ez \u00e8 stata elevata alla categoria di distretto nel 1955. Gli abitanti si dedicano prevalentemente all'agricoltura e all'allevamento."}
{"id": "2806319", "revid": "24443", "url": "https://it.wikipedia.org/wiki?curid=2806319", "title": "Gruppo delle Marmarole", "text": ""}
{"id": "2806326", "revid": "214753", "url": "https://it.wikipedia.org/wiki?curid=2806326", "title": "Francesco Da Col", "text": "Ha partecipato ai campionati europei di bob nel 1969 classificandosi al secondo posto."}
{"id": "2806332", "revid": "1894831", "url": "https://it.wikipedia.org/wiki?curid=2806332", "title": "Fabio Da Col", "text": "Biografia.\nHa partecipato ai campionati europei di bob nel 1976 classificandosi all'ottavo posto, l'anno successivo partecipa ai campionati mondiali di bob finendo al sesto posto."}
{"id": "2806334", "revid": "599013", "url": "https://it.wikipedia.org/wiki?curid=2806334", "title": "Aaron McGhee", "text": ""}
{"id": "2806336", "revid": "287204", "url": "https://it.wikipedia.org/wiki?curid=2806336", "title": "5273 Peilisheng", "text": "5273 Peilisheng \u00e8 un asteroide della fascia principale. Scoperto nel 1982, presenta un'orbita caratterizzata da un semiasse maggiore pari a 2,3101379\u00a0UA e da un'eccentricit\u00e0 di 0,0866435, inclinata di 6,30095\u00b0 rispetto all'eclittica.\nL'asteroide \u00e8 dedicato allo scienziato cinese Pei Lisheng (\u88f4\u4e3d\u751f)."}
{"id": "2806340", "revid": "339392", "url": "https://it.wikipedia.org/wiki?curid=2806340", "title": "Consorzio Eurofighter", "text": ""}
{"id": "2806349", "revid": "916580", "url": "https://it.wikipedia.org/wiki?curid=2806349", "title": "Bachisio Floris", "text": "Biografia.\nDopo la laurea in giurisprudenza presso l'universit\u00e0 di Sassari, si trasfer\u00ec prima a Civitavecchia, dove inizi\u00f2 a insegnare, poi a Roma. Entrato nel settore bancario, divenne dirigente del Credito Fondiario S.p.A. Dal matrimonio con Pergentina Pedaccini ebbe due figli, Daniela e Giovanni, giornalista e conduttore televisivo.\nNegli anni settanta fu apprezzato autore di cabaret (in coppia con Francesco Barbone) per i Brutos, Gastone Pescucci e altri. Il suo esordio come scrittore risale al 2009, quando pubblic\u00f2 \"Nuoro for ever\". Il soggetto del romanzo, come anche del successivo \"Tre ore\", era la sua citt\u00e0 natale e il rimpianto per l'inesorabile perdita di identit\u00e0 della Barbagia."}
{"id": "2806350", "revid": "113877733", "url": "https://it.wikipedia.org/wiki?curid=2806350", "title": "Cimon del Froppa", "text": "Il Cimon del Froppa (2.932 ) \u00e8 la montagna pi\u00f9 alta del Gruppo delle Marmarole nelle Dolomiti Cadorine. La vetta fu conquistata il 19 agosto 1872 dal barone W. E. Utterson Kelso con la sua guida alpina Santo Siorpaes di Cortina d'Ampezzo. La prima ascensione femminile, avvenuta il 13 agosto 1888, si deve a Irene Pigatti. Si pu\u00f2 salire sulla montagna partendo dal Rifugio Baion (1.800\u00a0m)."}
{"id": "2806352", "revid": "767487", "url": "https://it.wikipedia.org/wiki?curid=2806352", "title": "Sissi a Ischia", "text": "Sissi a Ischia (\"Scampolo\"), \u00e8 un film del 1958 del regista tedesco Alfred Weidenmann con Romy Schneider nella parte della protagonista, una giovane ragazza ischitana. Il film per\u00f2 non fa parte della triologia dei film sulla vita di Sissi (Sisi), Imperatrice d' Austria, il nome della protagonista nella versione originale in tedesco \u00e8 appunto \"Scampolo\". \u00c8 un remake di \"Scampolo, a Child of the Street\" del 1932.\nTrama.\nSull'isola d' Ischia, la diciassettenne orfana Scampolo lavora come guida turistica e per una donna di nome Marietta. Incontra un giovane architetto senza soldi chiamato Roberto Costa. Anche se Marietta la avverte sull'atteggiamento degli uomini, un amore inizia a germogliare tra Scampolo e lui.\nCosta pu\u00f2 rimanere a galla solo grazie al sostegno del suo ricco amico, il fotografo Andreas Michaelis. Spera di vincere un premio in un prossimo concorso di architettura. Scampolo, che all'inizio non sa nulla di Andreas, presta a Costa un po' di soldi per poter pagare il bucato. Si avvicinano cautamente l'un l'altro, e Costa introduce l'inesperta Scampolo alle persone di classe superiore. A una festa, balla con il ministro degli Alloggi e parla con ingenuit\u00e0 contro la menzogna in politica.\nQuando si scopre che i disegni di Costa per il concorso non sono arrivati a causa di un incidente dell'ufficio postale, Scampolo li porta personalmente dal ministro. Alla fine Costa e Scampolo iniziano una relazione."}
{"id": "2806356", "revid": "767487", "url": "https://it.wikipedia.org/wiki?curid=2806356", "title": "Winston McAnuff", "text": "Nasce 1957 nelle colline di Manchester in Giamaica, da una famiglia di pastori.\nInizia partecipando ai canti Gospel nelle chiese, insieme ad altri artisti raggae.\nHa registrato diversi duetti, il suo pezzo pi\u00f9 noto \u00e8 \"Malcom X\" registrato in coppia con \"Earl sixteen\".\nPubblica il primo album, \"Pick hits to click\", nel 1978. Il secondo, \"What The Man \"A\" Deal Wid\", viene pubblicato due anni dopo.\nRaggiunge la notoriet\u00e0 nel 2000, quando firma con l'etichetta francese Makasound, specializzata nel genere e nota nel panorama europeo, che ripubblicher\u00e0 alcuni dei suoi album precedenti.\nLe canzoni di McAnuff riguardano temi comuni al reggae, come la spiritualit\u00e0, la miseria e la storia del popolo nero.\nAltri brani rappresentativi di McAnuff sono \"Nostradamus\", che d\u00e0 anche il titolo all'omonimo e sesto album uscito nel 2008 edito dalla Makasound e che si ispira alle profezie di Nostradamus.\nI due creatori del marchio hanno ristampato i suoi primi due album, ma hanno anche pubblicato una compilation, Diary Of The Silent Years.\nIn Francia McAnuff intraprender\u00e0 dopo vent'anni di carriera, duetti con esponenti del rock francese, in particolare con Camille Basbaz. I due si conosceranno ad un concerto di Derrick Harriott, e creeranno una miscella di reggae e rock elettronico suggestivo con il quale aumenter\u00e0 la fama di McAnuff in terra francese.\nAlla fine del 2006 usc\u00ec Parigi Rockin, una collaborazione tra McAnuff e la sezione strumentale del gruppo di Java, Cyril Atef alla batteria, e con la partecipazione di numerosi musicisti francesi.\nNel 2009, fu presente al \"Sakifo Musik Festival\" sull'isola di Reunion."}
{"id": "2806357", "revid": "297059", "url": "https://it.wikipedia.org/wiki?curid=2806357", "title": "Editto repentino", "text": "L'editto repentino (in latino edictum repentinum) era un editto emanato dal pretore in circostanze particolari, quando l'editto perpetuo non era sufficiente o non contemplava una nuova fattispecie.\nSfera di utilizzo.\nQuesto tipo di editto era valido solo per quella fattispecie o per quel dato periodo di tempo ovvero sopperiva alle lacune dell'editto perpetuo che in una circostanza si erano verificate o magari anche per uniformarsi a una nuova costituzione dell'imperatore appena emanata. Questo editto perci\u00f2 poteva avere anche un limite di tempo scaduto il quale o venuta a mancare la fattispecie non era pi\u00f9 valido. Lo stesso nome \"repentinum\" suggerisce l'idea di veloce o immediato."}
{"id": "2806358", "revid": "1677399", "url": "https://it.wikipedia.org/wiki?curid=2806358", "title": "Internazionali di Francia 1963", "text": "Gli Internazionali di Francia 1963 (conosciuti oggi come Open di Francia o Roland Garros) sono stati la 62\u00aa edizione degli Internazionali di Francia di tennis. Si sono svolti sui campi in terra rossa dello Stade Roland Garros di Parigi in Francia. Il singolare maschile \u00e8 stato vinto da Roy Emerson, che si \u00e8 imposto su Pierre Darmon in quattro set col punteggio di 3-6, 6-1, 6-4, 6-4. Il singolare femminile \u00e8 stato vinto da Lesley Turner, che ha battuto in tre set Ann Haydon-Jones. Nel doppio maschile si sono imposti Roy Emerson e Manuel Santana. Nel doppio femminile hanno trionfato Ann Haydon Jones e Renee Schuurman Haygarth. Nel doppio misto la vittoria \u00e8 andata a Margaret Smith in coppia con Ken Fletcher.\nSeniors.\nSingolare maschile.\n Roy Emerson ha battuto in finale Pierre Darmon 3-6, 6-1, 6-4, 6-4\nSingolare femminile.\n Lesley Turner ha battuto in finale Ann Haydon-Jones 2-6, 6-3, 7-5\nDoppio maschile.\n Roy Emerson / Manuel Santana hanno battuto in finale Gordon Forbes / Abe Segal 6-2, 6-4, 6-4\nDoppio Femminile.\n Ann Haydon Jones / Renee Schuurman Haygarth hanno battuto in finale Robyn Ebbern / Margaret Smith Court 7-5, 6-4\nDoppio Misto.\n Margaret Smith / Ken Fletcher hanno battuto in finale Lesley Turner / Fred Stolle 6-1, 6-2"}
{"id": "2806363", "revid": "1543377", "url": "https://it.wikipedia.org/wiki?curid=2806363", "title": "Doctor Juan Manuel Frutos", "text": "Doctor Juan Manuel Frutos, il cui nome \u00e8 spesso abbreviato in Juan Manuel Frutos, \u00e8 un centro abitato del Paraguay, situato nel dipartimento di Caaguaz\u00fa. Forma uno dei 21 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 4.413 abitanti (19.128 nel distretto). \nCaratteristiche.\nChiamata in passato \"Pastoreo\", Doctor Juan Manuel Frutos \u00e8 stata elevata alla categoria di distretto nel 1962. Gli abitanti si dedicano prevalentemente all'agricoltura e all'allevamento."}
{"id": "2806365", "revid": "24443", "url": "https://it.wikipedia.org/wiki?curid=2806365", "title": "Poggione", "text": ""}
{"id": "2806367", "revid": "287204", "url": "https://it.wikipedia.org/wiki?curid=2806367", "title": "23002 Jillhirsch", "text": "23002 Jillhirsch \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4036889\u00a0UA e da un'eccentricit\u00e0 di 0,0535072, inclinata di 6,52025\u00b0 rispetto all'eclittica."}
{"id": "2806371", "revid": "287204", "url": "https://it.wikipedia.org/wiki?curid=2806371", "title": "23003 Ziminski", "text": "23003 Ziminski \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3599374\u00a0UA e da un'eccentricit\u00e0 di 0,1741718, inclinata di 1,84900\u00b0 rispetto all'eclittica."}
{"id": "2806373", "revid": "287204", "url": "https://it.wikipedia.org/wiki?curid=2806373", "title": "23006 Pazden", "text": "23006 Pazden \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8942462\u00a0UA e da un'eccentricit\u00e0 di 0,0202612, inclinata di 2,13170\u00b0 rispetto all'eclittica."}
{"id": "2806375", "revid": "287204", "url": "https://it.wikipedia.org/wiki?curid=2806375", "title": "23008 Rebeccajohns", "text": "23008 Rebeccajohns \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9780939\u00a0UA e da un'eccentricit\u00e0 di 0,0686112, inclinata di 2,32125\u00b0 rispetto all'eclittica."}
{"id": "2806376", "revid": "599013", "url": "https://it.wikipedia.org/wiki?curid=2806376", "title": "Bob Weltlich", "text": ""}
{"id": "2806377", "revid": "124123", "url": "https://it.wikipedia.org/wiki?curid=2806377", "title": "Corrado Dal Fabbro", "text": "Biografia.\nPartecip\u00f2 nel 1969 ai campionati europei di bob, classificandosi al decimo posto, nel 1971 si classifica secondo ai campionati mondiali di bob.\nNel 1972 partecipa ai XI Giochi olimpici invernali, disputati a Sapporo. In quell'occasione si classifica secondo nel bob a quattro assieme a Nevio De Zordo, Adriano Frassinelli e Gianni Bonichon e decimo nel bob a due.\nL'anno successivo partecipa ai campionati mondiali di bob finendo al sesto posto.\nSuccessivamente divent\u00f2 commissario tecnico del settore bob della Federazione Italiana Sport Invernali (FISI). Nel 1998 ha portato la squadra nazionale italiana di bob a due al titolo olimpico."}
{"id": "2806380", "revid": "403679", "url": "https://it.wikipedia.org/wiki?curid=2806380", "title": "Corrado dal Fabbro", "text": ""}
{"id": "2806381", "revid": "287204", "url": "https://it.wikipedia.org/wiki?curid=2806381", "title": "23010 Kathyfinch", "text": "23010 Kathyfinch \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2808196\u00a0UA e da un'eccentricit\u00e0 di 0,1384694, inclinata di 4,70254\u00b0 rispetto all'eclittica."}
{"id": "2806384", "revid": "287204", "url": "https://it.wikipedia.org/wiki?curid=2806384", "title": "23011 Petach", "text": "23011 Petach \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3853785\u00a0UA e da un'eccentricit\u00e0 di 0,1663615, inclinata di 5,53920\u00b0 rispetto all'eclittica."}
{"id": "2806386", "revid": "287204", "url": "https://it.wikipedia.org/wiki?curid=2806386", "title": "23013 Carolsmyth", "text": "23013 Carolsmyth \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3999454\u00a0UA e da un'eccentricit\u00e0 di 0,1783586, inclinata di 3,10338\u00b0 rispetto all'eclittica."}
{"id": "2806389", "revid": "287204", "url": "https://it.wikipedia.org/wiki?curid=2806389", "title": "23014 Walstein", "text": "23014 Walstein \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5711518\u00a0UA e da un'eccentricit\u00e0 di 0,1782634, inclinata di 3,72550\u00b0 rispetto all'eclittica."}
{"id": "2806391", "revid": "178779", "url": "https://it.wikipedia.org/wiki?curid=2806391", "title": "F.C. Martigny-Sports", "text": ""}
{"id": "2806393", "revid": "287204", "url": "https://it.wikipedia.org/wiki?curid=2806393", "title": "23016 Michaelroche", "text": "23016 Michaelroche \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6447055\u00a0UA e da un'eccentricit\u00e0 di 0,0297807, inclinata di 4,55368\u00b0 rispetto all'eclittica."}
{"id": "2806394", "revid": "767487", "url": "https://it.wikipedia.org/wiki?curid=2806394", "title": "Entity (film 1981)", "text": "Entity (\"The Entity\") \u00e8 un film del 1981 diretto dal regista Sidney J. Furie e interpretato da Barbara Hershey. Fu tratto dal romanzo \"The Entity\" di Frank De Felitta del 1978, che raccontava la storia di Carla (Carlotta, nella traduzione italiana) Moran, un nome fittizio, a sua volta riconducibile al singolare caso della vera Doris Bither del 1974, una donna californiana che dichiar\u00f2 di essere stata pi\u00f9 volte aggredita da una entit\u00e0 invisibile. L'ambientazione, sia del libro che del film, \u00e8 a Culver City in California.\nTrama.\nCarla Moran \u00e8 una giovane donna madre di tre figli: l'adolescente Billy, il cui padre \u00e8 morto in seguito ad un incidente, e le piccole Julie e Kim il cui padre, un uomo molto pi\u00f9 anziano di Carla, abbandon\u00f2 la famiglia tempo prima. Una sera, al rientro da lavoro, Carla viene immobilizzata sul letto e stuprata da una entit\u00e0 invisibile. Alla violenza segue una serie di incidenti ed esplosioni in casa, che costringono la donna ed i figli a fuggire e rifugiarsi a casa di Cindy, la sua migliore amica.\nCarla prova a rivolgersi ad uno psichiatra, il dr. Phil Sneiderman, ma non viene creduta ed anzi viene quasi convinta del fatto di essersi immaginata tutto. Tuttavia, nei giorni successivi le violenze e gli abusi fisici che l'entit\u00e0 invisibile perpetra nei confronti di Carla si moltiplicano, ed avvengono anche in presenza dei figli, al punto che lo stesso Billy viene picchiato selvaggiamente quando cerca di proteggere la madre. Inoltre la \"presenza\" segue ed attacca Carla anche al di fuori dell'abitazione. Un giorno infatti prende il controllo della sua auto e rischia di farle provocare un terribile incidente.\nAlla fine al caso della donna si interessa un team di scienziati e ricercatori universitari. Gli scienziati costruiscono una riproduzione della casa di Carla, monitorata da diverse telecamere di sorveglianza, in cui Carla e i suoi figli dovranno stare per un certo periodo. La casa \u00e8 anche dotata di un serbatoio di elio liquido che servirebbe ad \"intrappolare\" la presenza. Secondo gli scienziati, infatti, se essa \u00e8 in grado di interagire con gli oggetti deve avere una massa fisica e pertanto non dovrebbe essere impossibile congelarla. Effettivamente Carla Moran viene attaccata per l'ennesima volta dall'entit\u00e0 invisibile e viene aiutata dal dottor Sneiderman, ma ogni tentativo di congelare la presenza si rivela infruttuoso. Anzi, la presenza prende il controllo dei dispositivi di emissione dell'elio liquido, minacciando Carla con essi. Ma alla fine la donna fa un discorso, dichiarando alla presenza che pu\u00f2 fare tutto quello che vuole ma lei cesser\u00e0 di aver paura e non si piegher\u00e0 mai al suo volere. Infuriata, l'entit\u00e0 fa esplodere i serbatoi dell'elio e finisce congelata, dimostrandosi gigantesca. Poi il ghiaccio si frantuma.\nIl giorno dopo Carla torna a casa. La porta d'ingresso si chiude da sola ed una voce demoniaca le d\u00e0 il benvenuto. Ma lei come promesso non si scompone pi\u00f9 di tanto e, aprendo tranquillamente la porta chiusa, raggiunge i suoi familiari.\nRemake.\nIl film bollywoodiano del 2003 \"Hawa\" \u00e8 vagamente ispirato a \"Entity\". Inoltre, il regista giapponese Hideo Nakata ha dichiarato di essere al lavoro su un remake del film.\nAccoglienza.\nIl regista Martin Scorsese considera \"Entity\" uno dei film pi\u00f9 spaventosi di tutti i tempi.\nIncassi.\nNella sua prima settimana, \"Entity\" \u00e8 stato proiettato in 1.031 cinema; ha incassato 3.685.654 dollari ed \u00e8 stato il secondo film pi\u00f9 visto della settimana negli Stati Uniti dietro soltanto a \"Tootsie\", che era alla sua seconda settimana consecutiva in vetta alla classifica dei film pi\u00f9 visti. Alla fine il film ha incassato circa 13.277.558 dollari negli Stati Uniti.\nIl caso Doris Bither.\nIl caso dei presunti fenomeni paranormali riconduce a un fatto avvenuto a partire dall'estate 1974 a miss Doris Bither, madre di quattro figli avuti da quattro padri diversi, che abitava a Culver City, vicino a Santa Monica, California.\nAll'epoca poco pi\u00f9 che trentenne, con un passato affettivo tormentato, la Bither si rivolse all'\u00e9quipe della nota Universit\u00e0 della California di Los Angeles (UCLA), affermando di essere, ormai da mesi, infestata in casa da una (o pi\u00f9) \"entit\u00e0 invisibile/i\" dalla/e quale/i si sentiva toccata, a volte aggredita, picchiata e, una volta, persino stuprata. Furono documentati anche vari i referti medici, in merito a varie lividure sul suo corpo. Il tutto fu corredato da altri fenomeni, presunti paranormali, quali, ad esempio, un inspiegabile cattivo odore, lampi di luce, o ancora il frequente abbassamento della temperatura ambientale e sporadici fenomeni di psicocinesi.\nScettici dell'epoca la schedarono subito come il solito caso della donna frustrata e in cerca di attenzione. Tuttavia, il caso Bither fu effettivamente studiato dai ricercatori dell'UCLA, da nomi molto stimati nell'ambiente della parapsicologia, come la dottoressa Thelma Moss (morta nel 1997), Kerry Geynor e il dottor Barry E. Taff. Con strumenti di rilevazione di attivit\u00e0 elettromagnetica, pi\u00f9 una serie abbondante di foto istantanee (polaroid e non), il caso fu dapprima classificato come \"probabile attivit\u00e0 di tipo paranormale\", ovviamente non accettato dalla comunit\u00e0 scientifica, presumibilmente di una \"entit\u00e0\" o \"esistenza\" fantasma di tipo poltergeist. Ad una delle visite dalla Bither partecip\u00f2 anche un giovane giornalista e scrittore, Frank De Felitta; celebre (anche sul web) rimane la foto della Bither, seduta sul letto, con a fianco un inspiegabile lungo arco luminoso fluttuante, autenticata come vera e mai ritoccata, dalla redazione scientifica \"Popular Photography\". Dopo mesi di collaborazione e di ricerca, dopo l'uscita del libro di De Felitta nel 1978 e, a maggior ragione dopo l'uscita del film di Sidney J. Furie, la stessa Bither decise per\u00f2 di ritirarsi dalle interviste e di trasferirsi a vita riservata. Denunci\u00f2, comunque, che i fenomeni sarebbero perdurati anche negli anni successivi, sebbene con intensit\u00e0 e frequenza minori . Doris Bither mor\u00ec successivamente nel 1999. Tuttavia, uno dei suoi figli, Brian Harris, il maggior testimone dei fenomeni dei tre, fu spesso rincorso dai giornalisti ed intervistato pi\u00f9 volte nel corso degli anni. Egli riconferm\u00f2 semplicemente tutto ci\u00f2 che i ricercatori documentarono ufficialmente, ricordando tristemente la tetra e fatiscente casa di Culver City. Il caso fu archiviato senza delle conclusioni ufficiali.\nCuriosit\u00e0.\nLa musica dell'attacco nella vasca \u00e8 stata utilizzata come musica di introduzione del pericoloso Hans Landa nel film \"Bastardi senza gloria.\""}
{"id": "2806397", "revid": "287204", "url": "https://it.wikipedia.org/wiki?curid=2806397", "title": "23017 Advincula", "text": "23017 Advincula \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5177971\u00a0UA e da un'eccentricit\u00e0 di 0,1350691, inclinata di 3,45039\u00b0 rispetto all'eclittica."}
{"id": "2806398", "revid": "1821847", "url": "https://it.wikipedia.org/wiki?curid=2806398", "title": "Felice Amati", "text": "Biografia.\nStudi\u00f2 giurisprudenza all'Universit\u00e0 di Napoli. Dopo la laurea entr\u00f2 nell'amministrazione pubblica del Regno delle Due Sicilie e fece parte della Giunta della Cassa sacra, l'ente straordinario istituito dopo il devastante terremoto del 1783 col compito di espropriare i beni ecclesiastici e immetterli sul mercato al fine di creare una propriet\u00e0 privata diffusa, e soppresso nel 1796 dopo una gestione fallimentare. Avvers\u00f2 la Repubblica Napoletana (1799) e fu capo della segreteria del cardinale Ruffo. Nel successivo governo borbonico, Felice Amati fu funzionario del ministero delle finanze : nel gennaio 1803 fu nominato \"presidente di Camera\" dal ministro Zurlo e nell'aprile 1803 fu eletto referendario del Consiglio di finanza che era stato costituito dal nuovo ministro Francesco Seratti. Ader\u00ec comunque al regime di Giuseppe Bonaparte (1806) e nel novembre 1807 fu nominato membro della Commissione feudale, presieduta da Nicola Vivenzio, che era stata incaricata di verificare i titoli presentati dagli aristocratici per reclamare i loro diritto in riferimento alla legge 2 agosto 1806 di eversione della feudalit\u00e0.\nDopo la Restaurazione Felice Amati rimase nell'amministrazione pubblica delle Due Sicilie e, per i suoi servizi, nel 1820 ottenne da Ferdinando I il titolo nobiliare di \u00abmarchese\u00bb. Scoppiata la rivoluzione in questo stesso anno, l'Amati, considerato uomo di fiducia del Medici, fu chiamato a far parte del nuovo governo costituzionale come ministro delle finanze, assieme al Campochiaro, a Zurlo, da Ricciardi e Michele Carrascosa; ma si ritir\u00f2 per motivi di salute. Ritorn\u00f2 al governo, come ministro dell'interno nel secondo ministero de' Medici, il 5 giugno 1822 e mantenne la carica fino al termine di quel governo (21 novembre 1830)."}
{"id": "2806399", "revid": "287204", "url": "https://it.wikipedia.org/wiki?curid=2806399", "title": "23018 Annmoriarty", "text": "23018 Annmoriarty \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4187790\u00a0UA e da un'eccentricit\u00e0 di 0,1988821, inclinata di 3,87899\u00b0 rispetto all'eclittica."}
{"id": "2806401", "revid": "178779", "url": "https://it.wikipedia.org/wiki?curid=2806401", "title": "F.C. Wettingen 93", "text": ""}
{"id": "2806402", "revid": "178779", "url": "https://it.wikipedia.org/wiki?curid=2806402", "title": "F.C. Emmenbr\u00fccke", "text": ""}
{"id": "2806403", "revid": "287204", "url": "https://it.wikipedia.org/wiki?curid=2806403", "title": "23019 Thomgregory", "text": "23019 Thomgregory \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7044513\u00a0UA e da un'eccentricit\u00e0 di 0,0509559, inclinata di 5,81709\u00b0 rispetto all'eclittica."}
{"id": "2806404", "revid": "287204", "url": "https://it.wikipedia.org/wiki?curid=2806404", "title": "23038 Jeffbaughman", "text": "23038 Jeffbaughman \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3154936\u00a0UA e da un'eccentricit\u00e0 di 0,1984976, inclinata di 6,97523\u00b0 rispetto all'eclittica."}
{"id": "2806405", "revid": "300067", "url": "https://it.wikipedia.org/wiki?curid=2806405", "title": "T. J. Cummings", "text": ""}
{"id": "2806406", "revid": "178779", "url": "https://it.wikipedia.org/wiki?curid=2806406", "title": "S.V. H\u00f6ngg", "text": ""}
{"id": "2806409", "revid": "1543377", "url": "https://it.wikipedia.org/wiki?curid=2806409", "title": "Mariscal Francisco Solano L\u00f3pez", "text": "Mariscal Francisco Solano L\u00f3pez, il cui nome \u00e8 spesso abbreviato in Mariscal L\u00f3pez, \u00e8 un centro abitato del Paraguay, situato nel dipartimento di Caaguaz\u00fa. Forma uno dei 21 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 633 abitanti (7.330 nel distretto). \nCaratteristiche.\nUbicata tra i fiumi Acaray, Monday-m\u00ed e Yguaz\u00fa, Mariscal Francisco Solano L\u00f3pez \u00e8 stata elevata alla categoria di distretto nel 1987. Gli abitanti si dedicano prevalentemente all'agricoltura e all'allevamento."}
{"id": "2806410", "revid": "36426", "url": "https://it.wikipedia.org/wiki?curid=2806410", "title": "Madonna col Bambino (Mantegna)", "text": ""}
{"id": "2806411", "revid": "36426", "url": "https://it.wikipedia.org/wiki?curid=2806411", "title": "Madonna col Bambino tra san Giovanni Battista e Maria Maddalena", "text": ""}
{"id": "2806412", "revid": "287204", "url": "https://it.wikipedia.org/wiki?curid=2806412", "title": "23040 Latham", "text": "23040 Latham \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7657029\u00a0UA e da un'eccentricit\u00e0 di 0,0113809, inclinata di 3,38787\u00b0 rispetto all'eclittica."}
{"id": "2806415", "revid": "287204", "url": "https://it.wikipedia.org/wiki?curid=2806415", "title": "23041 Hunt", "text": "23041 Hunt \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9543466\u00a0UA e da un'eccentricit\u00e0 di 0,0851587, inclinata di 3,97147\u00b0 rispetto all'eclittica."}
{"id": "2806416", "revid": "287204", "url": "https://it.wikipedia.org/wiki?curid=2806416", "title": "23042 Craigpeters", "text": "23042 Craigpeters \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,0778168\u00a0UA e da un'eccentricit\u00e0 di 0,0380040, inclinata di 2,85358\u00b0 rispetto all'eclittica."}
{"id": "2806417", "revid": "287204", "url": "https://it.wikipedia.org/wiki?curid=2806417", "title": "23044 Starodub", "text": "23044 Starodub \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2658143\u00a0UA e da un'eccentricit\u00e0 di 0,1914285, inclinata di 4,58805\u00b0 rispetto all'eclittica."}
{"id": "2806418", "revid": "729019", "url": "https://it.wikipedia.org/wiki?curid=2806418", "title": "Lior\u00e9 et Olivier LeO H-257", "text": "Il Lior\u00e9 et Olivier LeO H-257 era un idroaerosilurante biplano prodotto dall'azienda francese Lior\u00e9 et Olivier negli anni trenta.\nSviluppo dell'originario prototipo di bombardiere terrestre LeO 25, fu, nella sua versione H-257 bis, uno dei soli due modelli a raggiungere una significativa produzione di serie. Venne utilizzato principalmente dall'A\u00e9ronautique navale, la componente aerea della Marine Nationale, nel periodo precedente a durante la prima fase della seconda guerra mondiale, poi dall'aviazione militare della Francia del Regime di Vichy.\nStoria.\nSviluppo.\nAlla fine degli anni venti la Lior\u00e9 et Olivier decise di sviluppare un nuovo modello sulla base del fortunato bombardiere triposto LeO 20 del quale avrebbe raggiunto la produzione di oltre 300 esemplari. Il nuovo modello, che assunse la designazione LeO 25, era una specifica versione per il bombardamento notturno e pur conservandone l'aspetto generale presentava dimensioni leggermente maggiorate, una maggiore apertura alare, una diversa e pi\u00f9 potente motorizzazione ed acquisendo un quarto membro dell'equipaggio.\nIl prototipo venne portato in volo per la prima volta nel 1928 e quindi proposto all'Arm\u00e9e de l'air; non riusc\u00ec per\u00f2 ad aggiudicarsi una commessa per cui l'azienda francese inizi\u00f2 una serie di sviluppi caratterizzati da un unico prototipo o pochi velivoli di preserie. Il LeO 25 venne equipaggiato con nuova motorizzazione generando il LeO 252 che vol\u00f2 nel 1929, anche questo incapace di suscitare interesse nel governo francese. Ne deriv\u00f2 il LeO 253 che riusc\u00ec ad ottenere una commessa di tre esemplari dal Brasile.\nData l'incapacit\u00e0 di trovare sbocchi nel mercato dei velivoli terrestri, la Lior\u00e9 et Olivier cominci\u00f2 a sviluppare una versione idrovolante, abbinando alla struttura originale del Leo 252 un paio di galleggianti in sostituzione del grande carrello carenato fisso. L'intenzione dell'azienda era quella di suscitare interesse nella Marine Nationale modificando il ruolo da bombardiere notturno a quello di aerosilurante/bombardiere. Nel 1932 vennero realizzati due prototipi che assunsero il suffisso H (per Hydravion) nella designazione, il LeO H-254 idroaerosilurante ed il LeO H-256 nel doppio ruolo anche di bombardiere; l'anno successivo vennero adottate nuove motorizzazioni, il LeO H-255, sviluppo del primo, con una coppia di Hispano-Suiza 12N, ed il LeO H-257, sviluppo del secondo, che pass\u00f2 al motore radiale raffreddato ad aria ed adott\u00f2 una cabina di pilotaggio chiusa.\nQuest'ultimo prototipo, portato in volo nel marzo 1933 suscit\u00f2 l'interesse sperato nella marina militare francese la quale si dichiar\u00f2 disposta ad emettere una commessa dopo un ulteriore sviluppo. Nel 1935 venne realizzato anche un nuovo prototipo, il LeO H-259, equipaggiandolo con una coppia di Hispano-Suiza 12Y, ma la versione definitiva fu quella del 1936, il LeO H-257 bis, che venne ulteriormente modificata adottando una postazione per un mitragliere all'apice della fusoliera, chiusa da una struttura vetrata. Esaminata dalla commissione della marina, venne giudicata idonea ottenendo un ordine di fornitura di 60 esemplari dal Ministero del trasporto aereo francese ed avviata alla produzione in serie. Data la lentezza nell'evasione dell'ordine della versione principale, utilizzando la stessa cellula, venne approntata anche la produzione del LeO H-258, che differiva dal primo solo per il ritorno all'Hispano-Suiza 12N raffreddato a liquido, per riuscire a soddisfare pi\u00f9 velocemente la richiesta.\nImpiego operativo.\nEntrambe le versioni H-257 bis e H-258 cominciarono ad essere consegnate ai reparti dell'A\u00e9ronavale nel 1937, venendo assegnati alle Escadrille B-1, B-2 e B-3 da bombardamento, venendo impiegati come pattugliatori marittimi ai confini delle acque territoriali con la Spagna, allora impegnata nella guerra civile, e nelle missioni di ricognizione presso i porti spagnoli.\nCon l'iniziale coinvolgimento della Francia nella seconda guerra mondiale, gli esemplari vennero impiegati inizialmente nel controllo del territorio costiero, intensificato nella zona settentrionale al seguito della Campagna di Francia che sanc\u00ec l'attacco diretto delle truppe tedesche della Wehrmacht ai territori occidentale dell'Europa. I mesi che seguirono determinarono l'avanzamento tedesco e l'inizio della Battaglia d'Inghilterra, durante la quale gli esemplari continuarono le azioni di controllo del canale della Manica esponendosi al concreto rischio di venire abbattuti dai tecnicamente superiori caccia in dotazione alla Luftwaffe. Vennero inoltre impiegati come bombardieri contro obiettivi terrestri, inizialmente su Boulogne-sur-Mer e Calais, poi spostati su Cherbourg per l'avanzare delle truppe verso ovest.\nGli esemplari assegnati ai reparti nella Francia meridionale continuarono a pattugliare le acque del mar Mediterraneo alla ricerca degli U-Boot della Kriegsmarine.\nCon l'instaurazione del Regime di Vichy a seguito dell'armistizio firmato con i tedeschi, gli esemplari sopravvissuti vennero presi in carico dalla neofondata Arm\u00e9e de l'air de l'armistice, quindi utilizzati in compiti secondari, come aereo da collegamento e aereo da traino, e nell'appoggio alle forze militari delle Potenze dell'Asse. Alcuni di questi vennero trasferiti al porto di Biserta nell'idroscalo di Karouba, in Tunisia. A seguito delle vicende belliche nell'ambito dell'Operazione Torch il deposito dove erano stivati i velivoli venne distrutto, ma almeno un esemplare risulta essere stato ricondizionato, dotato di carrello d'atterraggio ed utilizzato come aereo da trasporto, secondo le fonti fino al settembre 1944 o all'inverno 1945."}
{"id": "2806424", "revid": "287204", "url": "https://it.wikipedia.org/wiki?curid=2806424", "title": "23045 Sarahocken", "text": "23045 Sarahocken \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8599517\u00a0UA e da un'eccentricit\u00e0 di 0,0075670, inclinata di 2,33282\u00b0 rispetto all'eclittica."}
{"id": "2806426", "revid": "831312", "url": "https://it.wikipedia.org/wiki?curid=2806426", "title": "Enrico De Lorenzo", "text": "Carriera sportiva.\nNazionale.\nEnrico nel 1959, fu riserva ai campionati mondiali di bob di Sankt Moritz, Svizzera. Nel 1962 entr\u00f2 a far parte a tutti gli effetti della nazionale partecipando come frenatore ai campionati mondiali di bob che quell'anno si disputavano a Garmisch-Partenkirchen. Nel bob a due con il pilota Rinaldo Ruatti vince la medaglia d'oro battendo anche il record della pista. Nello stesso mondiale nel bob a quattro con l'equipaggio composto da Ferruccio Dalla Torre, Romano Bonagura e pilotati da Sergio Zardini vince la medaglia d'argento. Nel 1964 \u00e8 riserva dell'equipaggio del bob a quattro per le Olimpiadi di Innsbruck. Torner\u00e0 a gareggiare l'anno seguente (1965) nei campionati mondiali di bob disputati nuovamente a Sankt Moritz, conquistando il quarto posto nel bob a quattro e una medaglia d'argento nel bob a due sempre con Rinaldo Ruatti. L'anno successivo parteciper\u00e0 alle selezioni della nazionale ma non vi torner\u00e0 a far parte.\nCampionati italiani.\nDe Lorenzo inizi\u00f2 la sua attivit\u00e0 agonistica nel 1954, all'et\u00e0 di 21 anni, con il Bob Club Pieve di Cadore, per poi passare nel 1958 al Bob Club Cristallo di Cortina d'Ampezzo, dove era stata costruita la pista in occasione delle Olimpiadi. I primi risultati significativi arrivarono nel 1961, quando ai campionati italiani di bob conquist\u00f2 una medaglia d'oro nel bob a quattro con Rinaldo Ruatti, Ivo Dandrea, Giorgio Sottsass e una medaglia d'argento nel bob a due sempre con Rinaldo Ruatti. Nel 1964 vinse un altro argento nel bob a due, ma questa volta con il pilota Valentino Giacobbi, mentre nel 1965 vinse la medaglia d'oro nel bob nuovamente con Rinaldo Ruatti.\nRiconoscimenti.\nEnrico De Lorenzo ha ricevuto la medaglia d'oro al valore atletico, ed \u00e8 dal 1996 consigliere della sezione di Cortina d'Ampezzo dell'Associazione Nazionale Azzurri d'Italia. Dal 1977 \u00e8 stato istruttore di nuoto a Pieve di Cadore.\n Medaglia d'oro al valore atletico 1962"}
{"id": "2806430", "revid": "287204", "url": "https://it.wikipedia.org/wiki?curid=2806430", "title": "23046 Stevengordon", "text": "23046 Stevengordon \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8525092\u00a0UA e da un'eccentricit\u00e0 di 0,0611028, inclinata di 3,05066\u00b0 rispetto all'eclittica."}
{"id": "2806432", "revid": "403679", "url": "https://it.wikipedia.org/wiki?curid=2806432", "title": "Enrico de Lorenzo", "text": ""}
{"id": "2806433", "revid": "287204", "url": "https://it.wikipedia.org/wiki?curid=2806433", "title": "23047 Isseroff", "text": "23047 Isseroff \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7353276\u00a0UA e da un'eccentricit\u00e0 di 0,0061650, inclinata di 6,08113\u00b0 rispetto all'eclittica."}
{"id": "2806434", "revid": "287204", "url": "https://it.wikipedia.org/wiki?curid=2806434", "title": "23048 Davidnelson", "text": "23048 Davidnelson \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6845181\u00a0UA e da un'eccentricit\u00e0 di 0,1103367, inclinata di 4,76509\u00b0 rispetto all'eclittica."}
{"id": "2806436", "revid": "291370", "url": "https://it.wikipedia.org/wiki?curid=2806436", "title": "Kristen McMenamy", "text": "Carriera.\nLa carriera di modella di Kristen McMenamy si \u00e8 svolta principalmente fra il 1985 e il 1998, quando la modella sfil\u00f2 per numerose case di moda internazionali (come Chanel, Valentino, Thierry Mugler, Perry Ellis, Prada, Isaac Mizrahi, Christian Dior, Yohji Yamamoto, Valentino, Sonia Rykiel, Dolce &amp; Gabbana, Gianfranco Ferr\u00e9, Chlo\u00e9, Comme des Gar\u00e7ons e Versace). Soprannominata nell'ambiente \"the skeleton\" (lo scheletro) per la sua magrezza, ebbe un vero e proprio exploit di richieste quando decise di radersi a zero le sopracciglia: Kristen McMenamy ha infatti lavorato con alcuni fra i pi\u00f9 celebri fotografi come Helmut Newton, Richard Avedon, Steven Meisel, Juergen Teller e Karl Lagerfeld. Nel 1994, ha preso parte ad una celebre campagna pubblicitaria di Versace Atelier, insieme a Nadja Auermann e Elton John, fotografati da Richard Avedon.\nVita privata.\nNel 1997, la McMenamy ha sposato il fotografo Miles Aldridge, del quale era gi\u00e0 incinta di cinque mesi. La McMenamy ha inoltre un'altra figlia nata nel 1994 da una precedente relazione, Lily, oggi anch'essa modella. Nell'aprile del 2013 la McMenamy ha annunciato, dopo sedici anni di matrimonio, il divorzio da Aldridge, dopo aver scoperto l\u2019infedelt\u00e0 del marito."}
{"id": "2806439", "revid": "466539", "url": "https://it.wikipedia.org/wiki?curid=2806439", "title": "Nodar Kumaritashvili", "text": "Carriera.\nAveva debuttato nella Coppa del Mondo di slittino 2009, concludendo al 55\u00ba posto in classifica generale. L'anno seguente venne chiamato a rappresentare il suo Paese ai Giochi olimpici invernali di Vancouver, in quanto campione nazionale.\nSulla pista del Whistler Olympic Park le prove di gara iniziarono gi\u00e0 poche ore prima della cerimonia inaugurale dei giochi. Durante una di queste discese, Kumaritashvili sbagli\u00f2 l'ingresso nell'ultima curva e venne sbalzato via dallo slittino, volando fuori pista e sbattendo la testa contro uno dei pilastri d'acciaio che reggevano la copertura del tracciato. La violenza dell'impatto (avvenuto a una velocit\u00e0 di 144,3\u00a0km/h) rese inutile la protezione del casco; nonostante i soccorsi tempestivi e il trasporto in ospedale, lo slittinista fu dichiarato morto un'ora e mezza dopo l'incidente.\nGi\u00e0 in precedenza alcune squadre di slittino avevano sollevato preoccupazioni circa la sicurezza degli atleti sulla pista olimpica; l'incidente di Kumaritashvili era avvenuto tuttavia in un tratto che non era stato identificato come una zona di pericolo. A seguito del gravissimo fatto, tuttavia, la pista venne accorciata e sul bordo esterno del rettilineo d'arrivo fu eretta una parete in legno compensato. Kumaritashvili fu il primo atleta a morire su uno slittino dopo il 1975, e il quarto atleta deceduto per un incidente nel corso di gare o prove in occasione dei Giochi olimpici invernali dopo due sciatori, l'australiano Ross Milne (1964) e lo svizzero Nicolas Bochatay (1992), ed un altro slittinista, il britannico Kazimierz Kay-Skrzypecki (ancora nel 1964).\nRiconoscimenti.\nNel novembre del 2010 venne insignito postumo dell'ordine olimpico in argento, il secondo riconoscimento pi\u00f9 prestigioso assegnato dal CIO."}
{"id": "2806440", "revid": "599013", "url": "https://it.wikipedia.org/wiki?curid=2806440", "title": "Ryan Carroll", "text": ""}
{"id": "2806441", "revid": "287204", "url": "https://it.wikipedia.org/wiki?curid=2806441", "title": "23054 Thomaslynch", "text": "23054 Thomaslynch \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8689798\u00a0UA e da un'eccentricit\u00e0 di 0,0807027, inclinata di 2,24170\u00b0 rispetto all'eclittica."}
{"id": "2806442", "revid": "22356", "url": "https://it.wikipedia.org/wiki?curid=2806442", "title": "Pentastoma", "text": ""}
{"id": "2806443", "revid": "287204", "url": "https://it.wikipedia.org/wiki?curid=2806443", "title": "23055 Barbjewett", "text": "23055 Barbjewett \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4156217\u00a0UA e da un'eccentricit\u00e0 di 0,1661665, inclinata di 2,50385\u00b0 rispetto all'eclittica."}
{"id": "2806445", "revid": "287204", "url": "https://it.wikipedia.org/wiki?curid=2806445", "title": "23057 Angelawilson", "text": "23057 Angelawilson \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5809624\u00a0UA e da un'eccentricit\u00e0 di 0,1720799, inclinata di 6,80712\u00b0 rispetto all'eclittica."}
{"id": "2806446", "revid": "110157", "url": "https://it.wikipedia.org/wiki?curid=2806446", "title": "Universit\u00e0 Juraj Dobrila di Pola", "text": "L'Universit\u00e0 Juraj Dobrila di Pola (in croato: \"Sveu\u010dili\u0161te Jurja Dobrile u Puli\", in latino: \"Universitas Studiorum Georgii Dobrila Polensis\") \u00e8 un'universit\u00e0 pubblica croata con sede a Pola, fondata nel 2006.\n\u00c8 dedicata al vescovo e benefattore istriano Juraj Dobrila.\nOrganizzazione.\nL'universit\u00e0 di Pola \u00e8 costituita in dipartimenti, e precisamente:"}
{"id": "2806447", "revid": "30066976", "url": "https://it.wikipedia.org/wiki?curid=2806447", "title": "Anglo-Saxon Chronicle", "text": ""}
{"id": "2806451", "revid": "214753", "url": "https://it.wikipedia.org/wiki?curid=2806451", "title": "Italo De Lorenzo", "text": "Carriera.\nPartecip\u00f2 ai campionati mondiali di bob, vincendo un argento nel 1965 a St. Moritz. Nel 1964 partecip\u00f2 ai campionati europei juniores di bob."}
{"id": "2806452", "revid": "287204", "url": "https://it.wikipedia.org/wiki?curid=2806452", "title": "23059 Paulpaino", "text": "23059 Paulpaino \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3531851\u00a0UA e da un'eccentricit\u00e0 di 0,1945123, inclinata di 1,91711\u00b0 rispetto all'eclittica."}
{"id": "2806453", "revid": "403679", "url": "https://it.wikipedia.org/wiki?curid=2806453", "title": "Italo de Lorenzo", "text": ""}
{"id": "2806454", "revid": "544909", "url": "https://it.wikipedia.org/wiki?curid=2806454", "title": "Funk off", "text": ""}
{"id": "2806455", "revid": "599013", "url": "https://it.wikipedia.org/wiki?curid=2806455", "title": "Funk Off", "text": ""}
{"id": "2806456", "revid": "22356", "url": "https://it.wikipedia.org/wiki?curid=2806456", "title": "Trachyplax", "text": ""}
{"id": "2806458", "revid": "599013", "url": "https://it.wikipedia.org/wiki?curid=2806458", "title": "All\u0101h", "text": ""}
{"id": "2806459", "revid": "287204", "url": "https://it.wikipedia.org/wiki?curid=2806459", "title": "23060 Shepherd", "text": "23060 Shepherd \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5989267\u00a0UA e da un'eccentricit\u00e0 di 0,0858155, inclinata di 1,87114\u00b0 rispetto all'eclittica."}
{"id": "2806461", "revid": "1543377", "url": "https://it.wikipedia.org/wiki?curid=2806461", "title": "Leonida Mastrodicasa", "text": "\u00c8 conosciuto anche sotto vari pseudonimi: \"Numitore\", \"Leo\", \"Felcino\", \"Maniconi\".\nBiografia.\nFiglio dell'anarchico Liborio e di Rosa Santovecchio, Leonida Mastrodicasa inizia sin da piccolo a lavorare come fabbro. A sedici anni si trasferisce a Terni grazie ad un impiego presso le acciaierie, dove entra per la prima volta in contatto con esponenti anarchici locali. Nel 1909 sceglie la diserzione, e si rifugia a Milano; amnistiato nel 1911, diserta ancora una volta in occasione della Guerra italo-turca e si reca a Ginevra.\nA Ginevra, Mastrodicasa stringe rapporti con il movimento anarchico che ruota intorno alla figura di Luigi Bertoni, grazie al quale entra a far parte del gruppo di collaboratori della rivista \"Il Risveglio/Le R\u00e9v\u00e9il\", l'organo ufficiale di riferimento del movimento anarchico svizzero. Tuttavia il 21 novembre 1919 viene espulso dalla Svizzera, e costretto a fare ritorno in Italia.\nStabilitosi a Perugia, viene assunto presso la SIAMIC (\"Societ\u00e0 Industrie Aeronautiche Meccaniche Italia Meridionale\"); in questo periodo viene pi\u00f9 volte denunciato a causa della propria attivit\u00e0 antifascista. Nel 1922 si trasferisce a Milano: lavora presso l'officina Mattei, poi al TIBB ed infine in una officina dell'anarchico Gaetano Gervasio. A Milano collabora con le riviste anarchiche \"Umanit\u00e0 Nova\" e \"Guerra di Classe\".\nNel 1925 \u00e8 a Genova, dove prende parte al convegno dell'Unione Sindacale Italiana. Nel 1927 viene diffidato, e pertanto decide di espatriare in Francia: prima a Marsiglia, poi nei pressi di Parigi. Mantiene vivo il suo attivismo politico: collabora con la rivista \"Lotta Umana\" di Luigi Fabbri, poi a \"Fede!\" e successivamente fonda la rivista \"Lotta anarchica\" (edita tra il 1929 ed il 1933). Non cessa di scrivere per Il Risveglio/Le R\u00e9v\u00e9il, e scrive anche per \"Studi Sociali\" (rivista fondata da Fabbri dopo la sua fuga a Montevideo), e \"L'Adunata dei Refrattari\" di New York.\nNel novembre 1933 partecipa a Puteaux alla fondazione della \"Federazione anarchica dei profughi italiani\", gruppo composto da anarchici provenienti dalla Francia, dal Belgio e dalla Svizzera. \u00c8 inoltre tra i membri del \"Comitato anarchico d'azione rivoluzionaria\", insieme con Camillo Berneri, Carlo Frigerio, Bernardo Cremonini, Umberto Marzocchi e Gusmano Mariani. Riesce pi\u00f9 volte ad evitare il rimpatrio in Italia, nonostante svariati decreti di espulsione dalla Francia.\nNel 1936 decide di partire per la Spagna, insieme con la moglie e la figlia, per sostenere la causa antifascista. Scrive da gennaio ad agosto 1937 per \"Guerra di Classe\", e combatte anche la Battaglia del Monte Pelato.\nNel 1937 ritorna in Francia, e partecipa attivamente alla Resistenza francese. Catturato dai tedeschi nel 1941, viene deportato in Germania presso il campo di concentramento di Hinzert, nei pressi di Treviri.\nLeonida Mastrodicasa muore presso l'ospedale di Treviri a causa di una tubercolosi il 20 maggio 1942. Viene sepolto nel cimitero della citt\u00e0 tedesca.\nOnorificenze.\nNel 1968 gli \u00e8 stata intitolata la via principale di Ponte Felcino, suo paese di nascita."}
{"id": "2806462", "revid": "287204", "url": "https://it.wikipedia.org/wiki?curid=2806462", "title": "23061 Blueglass", "text": "23061 Blueglass \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1226323\u00a0UA e da un'eccentricit\u00e0 di 0,1162282, inclinata di 1,82400\u00b0 rispetto all'eclittica."}
{"id": "2806463", "revid": "287204", "url": "https://it.wikipedia.org/wiki?curid=2806463", "title": "23062 Donnamooney", "text": "23062 Donnamooney \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3950024\u00a0UA e da un'eccentricit\u00e0 di 0,1459849, inclinata di 0,88166\u00b0 rispetto all'eclittica."}
{"id": "2806465", "revid": "599013", "url": "https://it.wikipedia.org/wiki?curid=2806465", "title": "Angelo De Polo", "text": "Nazionale.\nFece parte della nazionale italiana junior di bob e partecip\u00f2 ai campionati europei junior di bob nel 1974 e nel 1977.\nCampionati italiani.\nNel 1977 si classifica terzo ai campionati italiani di bob a due."}
{"id": "2806466", "revid": "287204", "url": "https://it.wikipedia.org/wiki?curid=2806466", "title": "23063 Lichtman", "text": "23063 Lichtman \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8083211\u00a0UA e da un'eccentricit\u00e0 di 0,0658225, inclinata di 3,85976\u00b0 rispetto all'eclittica."}
{"id": "2806467", "revid": "83531", "url": "https://it.wikipedia.org/wiki?curid=2806467", "title": "E.S.T.", "text": ""}
{"id": "2806469", "revid": "287204", "url": "https://it.wikipedia.org/wiki?curid=2806469", "title": "23064 Mattmiller", "text": "23064 Mattmiller \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,0166293\u00a0UA e da un'eccentricit\u00e0 di 0,1324963, inclinata di 3,03600\u00b0 rispetto all'eclittica."}
{"id": "2806470", "revid": "88740", "url": "https://it.wikipedia.org/wiki?curid=2806470", "title": "N\u00e9 qui n\u00e9 altrove. Una notte a Bari", "text": "N\u00e9 qui n\u00e9 altrove. Una notte a Bari \u00e8 un romanzo, scritto da Gianrico Carofiglio e pubblicato da Laterza nel 2008.\n\u00c8 il quinto romanzo scritto da Gianrico Carofiglio, dopo \"Testimone inconsapevole\" (Sellerio, 2002), \"Ad occhi chiusi\" (Sellerio, 2003), \"Il passato \u00e8 una terra straniera\" e \"Ragionevoli dubbi\" (Sellerio, 2006).\nTrama.\nTre ex compagni di studi si ritrovano a Bari dopo vent'anni: un giro in macchina per la citt\u00e0 riporta a galla ricordi piacevoli e non, pregi e debolezze, segreti e rancori mai sopiti. Lo sguardo disincantato ma nostalgico sull'infanzia e l'adolescenza \u00e8 il tema portante del romanzo, in cui la citt\u00e0 \u00e8 protagonista quanto e pi\u00f9 dei personaggi principali.\nL'aspetto pi\u00f9 interessante di questo romanzo anomalo \u00e8 probabilmente proprio questa assenza di una vera e propria trama. L'incontro fra i tre protagonisti diventa un'occasione per raccontare Bari ed i suoi cambiamenti nel corso degli anni. Allo stesso tempo l'andare a zonzo nella citt\u00e0 diventa un viaggio nella memoria dei tre protagonisti e fornisce l'occasione per tutta una serie di considerazioni filosofiche, letterarie e sociologiche."}
{"id": "2806474", "revid": "1543377", "url": "https://it.wikipedia.org/wiki?curid=2806474", "title": "BMW N55", "text": "La BMW N55 \u00e8 una sigla che indica una famiglia di motore a scoppio a benzina prodotto a partire dal 2009 dalla casa automobilistica tedesca BMW.\nDescrizione.\nTale motore \u00e8 stato introdotto nell'autunno del 2009 ed \u00e8 derivato dal 3 litri biturbo N54, dal quale differisce per la presenza di un solo turbocompressore. Il nuovo propulsore, per\u00f2, \u00e8 in grado di erogare prestazioni pari a quelle dell'unit\u00e0 presentata nel 2006. Se infatti da una parte manca un turbocompressore, dall'altra si ha la possibilit\u00e0 di montare e sfruttare il dispositivo Valvetronic, assente nell'N54, che consente una gestione pi\u00f9 completa dell'apertura delle valvole, sia in fasatura, sia in alzata. Inoltre, l'unico turbocompressore utilizzato utilizza la tecnologia twin-scroll, che consiste nel suddividere la turbina ed il collettore di scarico in due zone, ognuna destinata al flusso di scarico di tre dei 6 cilindri del propulsore. L'effetto ottenuto \u00e8 quello di ottenere due ondate di scarico che al loro arrivo all'interno della turbina non vanno ad interferire l'una con l'altra causando perdite di energia cinetica, ed inoltre si evita di avere degli effetti di riflusso di gas di scarico durante la successiva apertura della valvola di aspirazione dello stesso cilindro. \nGrazie anche ad un rapporto di compressione pari a 10.2:1, come risultato si ha il raggiungimento di una potenza massima di 306 CV a 5800 giri/min, con in pi\u00f9 un picco di coppia di 400 N\u00b7m, quindi pari a quello del motore N54, ma disponibile tra i 1200 e 5000 giri/min. Oltre che sul piano prestazionale, questo motore offre vantaggi anche nella maggior semplicit\u00e0 costruttiva, nel minor ingombro ed appunto nella possibilit\u00e0 di montare anche il dispositivo Valvetronic, fattore che elimina la valvola a farfalla evitando \"strozzamenti\" del motore stesso. Per questi motivi, nonostante l'assenza di un turbocompressore, questa versione \u00e8 visibile come evoluzione del motore N54 in configurazione bi-turbo. Questo motore ha debuttato nel settembre 2009 sulla BMW 535i GT.\nN55B30M0 (225 kW).\nLe altre applicazioni includono:\nN55B30o0 (320\u00a0CV/235 kW).\nDi questo motore esiste una seconda variante, caratterizzata dai valori di erogazione pi\u00f9 elevati: la potenza massima raggiunge infatti 320\u00a0CV tra 5800 e 6000 giri/min, con una coppia massima pari a 450 Nm pressoch\u00e9 costanti tra 1300 e 4500 giri/min. Questo motore \u00e8 stato montato su:\nN55B30o0 (326 CV/240 kW).\nUn'ulteriore terza variante eroga invece 326 CV di potenza massima tra 5800 e 6000 giri/min, con coppia massima invariata rispetto alla versione con 6 CV in meno. Tale variante viene montata su:\nUna quarta variante \u00e8 quella da 340 CV erogati tra 5800 giri/min e 6500 giri/min e 450 Nm sviluppati tra 1300 giri/min e 5000 giri/min (mentre sono 430 Nm di picco per la versione con cambio manuale) che equipaggia, a partire dal settembre 2013, le versioni di 335i e 435i dotate del \"M Performance Power Kit\", ovvero il kit di potenziamento ufficiale offerto dalla BMW come optional in aftermarket della sua linea dedicata \"M Performance\". Questo kit, secondo BMW, consentiva un miglioramento di 0\"3 nell'accelerazione da 0 a 100 km/h, il tutto a consumi invariati.\nA livello hardware il kit si distingueva per la sostituzione dell'airbox con una dotata di un foro frontale aggiuntivo per garantire un maggior volume d'aria aspirata, mentre a livello software, oltre ad una mappatura specifica, comportava una maggior reattivit\u00e0 del pedale del gas, nonch\u00e9 una sonorit\u00e0 di scarico in rilascio nettamente pi\u00f9 pronunciata (il cosiddetto \"exhaust bubbling\").\nVale la pena descrivere a parte le caratteristiche della variante di punta dei motori N55. Tale variante attinge parte della tecnologia dal motore S55 montato sulla BMW M4. \u00c8 il caso ad esempio dei pistoni e dei semicuscinetti di banco, mutuati, mentre il sistema di lubrificazione, del tipo a carter secco (a differenza degli altri motori N55 che hanno invece il carter umido), dispone di un inedito sistema di paratie anti-sbattimento per evitare che l'olio motore, sottoposto alla forza centrifuga durante le curve ad elevata velocit\u00e0, inneschi fenomeni di pescaggio a vuoto e compromettendo l'affidabilit\u00e0 del motore stesso.\nN55B30T0.\nCon queste caratteristiche, tale motore \u00e8 stato proposto in due varianti di potenza, e cio\u00e8 370 CV a 6500 giri/min e 360 CV tra 5800 e 6000 giri/min. La coppia massima \u00e8 di 465 Nm in entrambi i casi, ma in due range di giri differenti. La pi\u00f9 diffusa \u00e8 comunque la variante di potenza inferiore, mentre quella da 370 trova applicazione solo sotto il cofano di un modello, vale a dire la BMW M2. Tale motore dispone di una funzione di overboost che consente per brevi periodi di raggiungere un picco di 500 Nm.\nQuesta variante di punta ha trovato applicazione sotto il cofano di:\nDal settembre 2018, con il debutto della BMW \"M2 Competition,\" il propulsore N55B30T0 \u00e8 stato sostituito da una variante modificata dell'S55 che gi\u00e0 equipaggia le BMW M3 Berlina e BMW M4 Coupe'."}
{"id": "2806480", "revid": "287204", "url": "https://it.wikipedia.org/wiki?curid=2806480", "title": "Armoriale dei comuni delle Landes", "text": "Questa pagina contiene le armi (stemma e blasonatura) dei comuni delle Landes."}
{"id": "2806481", "revid": "287204", "url": "https://it.wikipedia.org/wiki?curid=2806481", "title": "23066 Yihedong", "text": "23066 Yihedong \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8282690\u00a0UA e da un'eccentricit\u00e0 di 0,0625889, inclinata di 2,31017\u00b0 rispetto all'eclittica."}
{"id": "2806482", "revid": "287204", "url": "https://it.wikipedia.org/wiki?curid=2806482", "title": "23067 Ishajain", "text": "23067 Ishajain \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1300753\u00a0UA e da un'eccentricit\u00e0 di 0,1125544, inclinata di 0,75350\u00b0 rispetto all'eclittica."}
{"id": "2806484", "revid": "363629", "url": "https://it.wikipedia.org/wiki?curid=2806484", "title": "Team Hoyt", "text": "Il Team Hoyt era un team che gareggiava in varie discipline sportive, quali il triathlon e la maratona, ed era formato da Dick Hoyt (1\u00ba giugno 1940 \u2013 17 marzo 2021) e suo figlio Rick Hoyt (10 gennaio 1962), abitanti ad Holland, nel Massachusetts.\nRick soffre di paralisi cerebrale infantile e per questo, durante le competizioni, Dick lo trascinava adagiato in un canotto nelle gare di nuoto, lo trasportava su una bicicletta con una apposita seduta anteriore nelle sessioni di ciclismo e lo spingeva su una sedia a rotelle sportiva nelle gare di corsa.\nIl Team Hoyt \u00e8 stato inserito nella Hall of Fame dell'Ironman nel 2008.\nNel 2013 alla cerimonia degli ESPYS sono stati premiati da ESPN, dopo un tributo in standing ovation da parte di tutta la sala, con il premio \"Jim Valvano Award for Perseverance\".\nNel 2014 hanno partecipato alla loro ultima competizione sportiva. Dal 2015 al 2019, alla maratona di Boston Rick Hoyt \u00e8 stato spinto da Bryan Lyons, un dentista di Billerica.\nBiografia degli atleti.\nLa nascita di Rick e la sua infanzia.\nRick, al momento della nascita, \u00e8 rimasto colpito da paralisi cerebrale infantile dopo che il suo cordone ombelicale gli si \u00e8 avvolto al collo procurandogli un'asfissia cerebrale con conseguenti danni cerebrali. I medici comunicarono ai genitori che probabilmente il figlio avrebbe condotto una vita in stato vegetativo. Essi per\u00f2, notando che Rick li seguiva con gli occhi per tutta la stanza, non persero la speranza e accompagnarono Rick ogni settimana al \"Children's Hospital\" di Boston dove incontrarono un medico che li incoraggi\u00f2 a trattare Rick come un qualsiasi altro bambino. La madre di Rick, Judy, trascorse diverse ore al giorno per insegnare l'alfabeto al figlio attraverso un particolare metodo. In un breve lasso di tempo Rick impar\u00f2 l'alfabeto.\nNel 1972, all'et\u00e0 di 11 anni, Rick venne dotato di un computer interattivo sviluppato dagli ingegneri della Tufts University e costato 5\u00a0000 dollari. Questo dispositivo permise di comunicare impartendo le istruzioni con i movimenti della testa. La prima frase che disse con questo dispositivo fu \"Go Bruins!\" (\"Forza Bruins!\") riferita alla squadra di hockey su ghiaccio NHL di Boston. Questo espediente fece notare alla famiglia la sua forte passione sportiva ma, soprattutto, divenne palese che Rick era intelligente. Con questo dispositivo di comunicazione Rick \u00e8 stato in grado di frequentare la scuola pubblica per la prima volta e, continuando gli studi, si laure\u00f2 presso la Boston University nel 1993 con una laurea in \"special education\". In seguito ha lavorato al Boston College in un laboratorio di ricerca dove si sviluppano sistemi per aiutare le persone disabili nella comunicazione e in altri compiti.\nLa prima corsa e la nascita del team.\nA quel tempo Dick era ufficiale della Guardia nazionale degli Stati Uniti d'America. Un giorno padre e figlio parteciparono ad una corsa di beneficenza di 5 miglia per un compagno di classe di Rick che si era paralizzato giocando a lacrosse. Dopo la gara Rick disse al padre \"Pap\u00e0 quando corriamo insieme non mi sento pi\u00f9 un disabile\". Nel 1977 Dick, che non ha mai corso in vita sua, inizia ad allenarsi con sacchi di pietre sulle spalle e poco dopo si forma il Team Hoyt che ha gareggiato in tutto il mondo fino al 2014. Insieme hanno completato pi\u00f9 di 1000 competizioni sportive tra cui maratone, triathlon (6 dei quali sono competizioni Ironman) e duathlon. Inoltre, nel 1992, attraversarono gli Stati Uniti d'America in 45 giorni, completando un totale 3735 miglia tra bicicletta e corsa.\nLa maratona di Boston.\nLa maratona di Boston ha da sempre rappresentato per Dick la migliore competizione e la pi\u00f9 simbolica, tant'\u00e8 che nel 2009 \u00e8 stata proprio quest'ultima a segnare la millesima corsa del Team Hoyt. Il sogno Dick Hoyt era spingere Rick nella maratona di Boston all'et\u00e0 di 70 anni, coronato nel 2011.\nL'8 aprile 2013 gli \u00e8 stata dedicata una statua di bronzo posta nei pressi della partenza della maratona di Boston, a Hopkinton.\nIl team Hoyts non ha finito la maratona di Boston nel 2013 a causa dell'attentato. La coppia aveva ancora da percorrere circa un miglio quando due bombe sono esplose nei pressi del traguardo; tutti i corridori sono stati quindi fermati. Un passante con un SUV ha dato loro un passaggio per l'hotel Sheraton dove la coppia si \u00e8 temporaneamente separata.\nIl 21 aprile 2014, il team Hoyt ha completato l'edizione del 2014 della maratona di Boston, nonostante avessero gi\u00e0 annunciato che sarebbe stata l'ultima.\nLista delle competizioni.\nTotale eventi (al 23 aprile 2014): 1108"}
{"id": "2806485", "revid": "287204", "url": "https://it.wikipedia.org/wiki?curid=2806485", "title": "23068 Tyagi", "text": "23068 Tyagi \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5307895\u00a0UA e da un'eccentricit\u00e0 di 0,1536852, inclinata di 2,33903\u00b0 rispetto all'eclittica."}
{"id": "2806486", "revid": "287204", "url": "https://it.wikipedia.org/wiki?curid=2806486", "title": "23069 Kapps", "text": "23069 Kapps \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1282106\u00a0UA e da un'eccentricit\u00e0 di 0,0510130, inclinata di 1,97397\u00b0 rispetto all'eclittica."}
{"id": "2806489", "revid": "6923", "url": "https://it.wikipedia.org/wiki?curid=2806489", "title": "Eugenio De Zordo", "text": "Partecipa nel 1966 ai campionati mondiali di bob disputati a Cortina d'Ampezzo. Nel 1972 partecipa ai campionati europei di bob disputati a Cervinia finendo al quinto posto."}
{"id": "2806490", "revid": "287204", "url": "https://it.wikipedia.org/wiki?curid=2806490", "title": "23070 Koussa", "text": "23070 Koussa \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1385760\u00a0UA e da un'eccentricit\u00e0 di 0,1120322, inclinata di 5,96483\u00b0 rispetto all'eclittica."}
{"id": "2806491", "revid": "287204", "url": "https://it.wikipedia.org/wiki?curid=2806491", "title": "23071 Tinaliu", "text": "23071 Tinaliu \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8887735\u00a0UA e da un'eccentricit\u00e0 di 0,0830985, inclinata di 2,55686\u00b0 rispetto all'eclittica."}
{"id": "2806492", "revid": "287204", "url": "https://it.wikipedia.org/wiki?curid=2806492", "title": "23074 Sarakirsch", "text": "23074 Sarakirsch \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3377866\u00a0UA e da un'eccentricit\u00e0 di 0,1228022, inclinata di 7,37846\u00b0 rispetto all'eclittica."}
{"id": "2806495", "revid": "287204", "url": "https://it.wikipedia.org/wiki?curid=2806495", "title": "23079 Munguia", "text": "23079 Munguia \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4309747\u00a0UA e da un'eccentricit\u00e0 di 0,1852083, inclinata di 1,83023\u00b0 rispetto all'eclittica."}
{"id": "2806496", "revid": "287204", "url": "https://it.wikipedia.org/wiki?curid=2806496", "title": "23091 Stansill", "text": "23091 Stansill \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7242147\u00a0UA e da un'eccentricit\u00e0 di 0,1376207, inclinata di 4,52279\u00b0 rispetto all'eclittica."}
{"id": "2806500", "revid": "287204", "url": "https://it.wikipedia.org/wiki?curid=2806500", "title": "23096 Mihika", "text": "23096 Mihika \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2495556\u00a0UA e da un'eccentricit\u00e0 di 0,1259892, inclinata di 5,15593\u00b0 rispetto all'eclittica."}
{"id": "2806504", "revid": "287204", "url": "https://it.wikipedia.org/wiki?curid=2806504", "title": "23098 Huanghuang", "text": "23098 Huanghuang \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7458586\u00a0UA e da un'eccentricit\u00e0 di 0,0972570, inclinata di 3,67674\u00b0 rispetto all'eclittica."}
{"id": "2806508", "revid": "1486428", "url": "https://it.wikipedia.org/wiki?curid=2806508", "title": "Nevio De Zordo", "text": "Biografia.\nNevio De Zordo nacque a Cibiana di Cadore l'11 marzo 1943, di professione gelatiere a Colonia, come moltissimi altri suoi compaesani. Da marzo a ottobre svolgeva tale attivit\u00e0 a Colonia in Germania, nei mesi invernali invece viveva in Cadore, cosicch\u00e9 Nevio pot\u00e9 praticare il bob . Nel 1963 si era dato al bob, tesserandosi al Bob Club Pieve e partecipando al corso addestramento piloti. \nCarriera.\nFin dalle prime gare si era posto all'attenzione dei tecnici per le sue eccezionali doti ed alla sua prima gara (campionato italiano) conquist\u00f2 il secondo posto. Si ripet\u00e9 l'anno successivo, piazzandosi secondo agli assoluti, sia nel \"due\" sia nel \"quattro\". In quella stagione assurse di prepotenza alla ribalta internazionale, aggiudicandosi il titolo europeo juniores di bob a due con Italo De Lorenzo a Saint Moritz. Tale brillante prestazione lo inser\u00ec di diritto fra i migliori piloti italiani e nel 1965 i dirigenti nazionali lo designarono per il secondo equipaggio ai mondiali di Saint Moritz nel bob a quattro: De Zordo non deluse le attese, conquistando il secondo posto dietro il canadese Emery. Nel 1966 fu ancora secondo agli assoluti di bob a due e terzo in quelli del quattro; nel 1967 ancora secondo ai campionati del due e scelto per i mondiali all'Alpe d'Huez, dove si classific\u00f2 alla piazza d'onore. \nSembrava che De Zordo fosse avviato a pi\u00f9 importanti traguardi ancora, ma in quella stagione rimase vittima di un infortunio sulle piste di Cervinia, compromettendo cos\u00ec la sua partecipazione alle Olimpiadi di Grenoble. L'incidente sembrava pregiudicare l'attivit\u00e0 agonistica futura del forte atleta cibianese, cosicch\u00e9 l'oro di Lake Placid giunse ancor pi\u00f9 inaspettato e gradito. \nPartecip\u00f2 ai campionati mondiali di bob, vincendo due medaglie d'oro e due medaglie d'argento. Nel 1964 partecip\u00f2 ai campionati europei di bob vincendo una medaglia d'oro nel bob a due.\nNel 1972 partecip\u00f2 agli XI Giochi olimpici invernali di Sapporo vincendo una medaglia d'argento assieme ad Adriano Frassinelli, Corrado Dal Fabbro e Gianni Bonichon, ripetendo il successo della gara preolimpica disputata sempre a Sapporo l'anno precedente.\nScrive La Gazzetta dello Sport: Quell'edizione fu segnata dalle polemiche: De Zordo si riteneva il pi\u00f9 forte anche nel due, ma arrivava da un infortunio a un polso che si era procurato in una sfida a braccio di ferro con il frenatore Bonichon. Eugenio Monti, allora d.t., preferiva affidare il due a Gaspari e Vicario, nonostante De Zordo fosse stato il pi\u00f9 veloce in prova e suscitando cos\u00ec la rabbia di quest'ultimo, che minacci\u00f2 di non disputare il quattro, per il quale era designato titolare. La polemica rientr\u00f2 solo in parte: De Zordo fu argento, alle spalle dello svizzero Vicki, pagando la scarsa dimestichezza con la pista. Monti si accorse dell'errore: \u02c2\u02c2Certo, pensandoci adesso, ho sbagliato a non far correre De Zordo anche nel due \u2013 disse alla Gazzetta dello Sport \u2013 ma \u00e8 troppo tardi per le recriminazioni\u02c3\u02c3. L'ambiente del bob all'epoca era un'autentica polveriera, diviso dalla rivalit\u00e0 tra il clan degli ampezzani (Monti) e quello di Pieve di Cadore. (La Gazzetta dello Sport 28.3.2014)"}
{"id": "2806509", "revid": "403679", "url": "https://it.wikipedia.org/wiki?curid=2806509", "title": "Nevio de Zordo", "text": ""}
{"id": "2806510", "revid": "355597", "url": "https://it.wikipedia.org/wiki?curid=2806510", "title": "Brighton &amp; Hove Albion", "text": ""}
