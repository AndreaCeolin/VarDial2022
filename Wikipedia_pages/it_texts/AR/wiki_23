{"id": "2674325", "revid": "729019", "url": "https://it.wikipedia.org/wiki?curid=2674325", "title": "San Bernardino (Paraguay)", "text": "San Bernardino, chiamata comunemente nel paese Sanber, \u00e8 la principale citt\u00e0 balneare del Paraguay, situata nel dipartimento di Cordillera, bagnata dal lago Ypacara\u00ed. Dista 50 km dalla capitale del paese, Asunci\u00f3n.\nCaratteristiche principali.\nLa citt\u00e0 ha il suo massimo sviluppo turistico da dicembre a febbraio (estate australe); in questo periodo richiama numerosi villeggianti dalla capitale e dai suoi dintorni.\nPopolazione.\nAl censimento del 2002 San Bernardino contava una popolazione urbana di 3.877 abitanti (9.491 nel distretto) secondo i dati della \"Direcci\u00f3n General de Estad\u00edstica, Encuestas y Censos\".\nStoria.\nLa citt\u00e0 fu fondata nel 1881 da immigrati tedeschi, che la chiamarono \"Nueva Bavaria\". Dopo la prima guerra mondiale molti altri nuovi immigrati giunsero dal Tanganica e dai Sudeti, e fu ribattezzata \"General Bernardino Caballero\", dal nome di un presidente del Paraguay.\nAll'Hotel Lago di San Bernardino pass\u00f2 le sue ultime settimane di vita il nazionalista tedesco Bernhard F\u00f6rster, prima di suicidarsi il 3 giugno del 1889 con una miscela di morfina e stricnina. Ispirato da uno scritto di Richard Wagner, e mosso dal proprio antisemitismo, si stabil\u00ec in Paraguay per installarvi un insediamento tedesco con la moglie Elisabeth F\u00f6rster, nata Nietzsche (sorella del filosofo), e diverse famiglie sue connazionali. Il fallimento dei suoi sforzi nella colonia di Nueva Germania lo spinsero a rifugiarsi a San Bernardino.\nF\u00f6rster fu sepolto nel cimitero della citt\u00e0. Quando il nazismo acquist\u00f2 popolarit\u00e0 in Paraguay attorno al 1930, F\u00f6rster venne considerato un eroe. Nel 1934, Adolf Hitler ordin\u00f2 un servizio funerario in sua memoria, facendo spargere terra tedesca sopra la sua tomba."}
{"id": "2674328", "revid": "15756", "url": "https://it.wikipedia.org/wiki?curid=2674328", "title": "Moby Dick (programma radiofonico)", "text": "Moby Dick \u00e8 una trasmissione radiofonica in onda su Radio 2 condotta e scritta da Silvia Boschero, giornalista e critica musicale de \"L'Unit\u00e0\" e \"Blow Up\".\nLa trasmissione \u00e8 incentrata principalmente sulla musica rock, e pi\u00f9 in generale sul mondo della musica alternativa.\nNasce nel 2009 come spin-off del programma \"Village\" di Radio 1."}
{"id": "2674334", "revid": "250936", "url": "https://it.wikipedia.org/wiki?curid=2674334", "title": "Los Glaciares", "text": ""}
{"id": "2674357", "revid": "250936", "url": "https://it.wikipedia.org/wiki?curid=2674357", "title": "Parco nazionale Tierra del Fuego", "text": ""}
{"id": "2674365", "revid": "767487", "url": "https://it.wikipedia.org/wiki?curid=2674365", "title": "The Luxury Gap", "text": "The Luxury Gap \u00e8 il secondo album degli Heaven 17, pubblicato dalla Virgin Records su long playing e musicassetta (catalogo V 2253 e TCV 2253) nel 1983.\nIl disco.\nIl titolo dell'album si riferisce al \"divario\" (in inglese \"gap\") fra il nuovo lusso sfrenato dei primi anni ottanta e la difficile realt\u00e0 di tanti. La copertina riporta un ritratto del gruppo con un paesaggio \"lussuoso\" nello sfondo che invece si rivela solo un manifesto pubblicitario posto in una zona industriale meno attraente.\nL'uscita dell'album nel mese di aprile fu preceduto dalla pubblicazione del singolo \"Let Me Go\" ad ottobre del 1982, il quale per\u00f2 non riusc\u00ec ad entrare in classifica, arrivando solo alla posizione no. 41. Quello seguente, \"Temptation\", invece, pubblicato poco prima dell'album, ebbe maggiore fortuna arrivando al 2\u00ba posto a maggio del 1983, battuto nelle vendite solo da \"True\" degli Spandau Ballet. \"The Luxury Gap\" entr\u00f2 in classifica subito al 4\u00ba posto rimanendo nella Top 40 per ben ventisette settimane.\nIl singolo successivo, una versione nuova dei \"Come Live With Me\" raggiunse il 5\u00ba posto. Buone anche le vendite del quarto ed ultimo singolo \"Crushed by the Wheels of Industry\".\nRistampe.\nDopo la rimasterizzazione digitale, l'album \u00e8 stato ripubblicato su CD (catalogo Virgin Records CDVR 2253 e EMI 0946 366807 2) l'11 agosto 2006, con l'aggiunta di 4 bonus track con le versioni remix estese di brani gi\u00e0 presenti.\nL'album \u00e8 stato ristampato di nuovo in versione 'Deluxe' in doppio CD e DVD ad ottobre del 2012. Il DVD contiene tutti i video promozionali del gruppo e una performance dal vivo al Night Of The Proms di Hannover il 16 dicembre del 2009. La pubblicazione di questa ristampa fu promossa anche da un tour di nove date in Gran Bretagna e cinque date in Germania.\nTracce.\nTesti e musiche degli Heaven 17.\nRistampe CD.\n2006 - CD remaster.\nalbum originale versione UK pi\u00f9 le seguenti tracce bonus:\n2012 - 2xCD+DVD deluxe.\nCD1 - brani dell'album originale\nCD2:"}
{"id": "2674366", "revid": "767487", "url": "https://it.wikipedia.org/wiki?curid=2674366", "title": "Follie dell'anno", "text": "Follie dell'anno (\"There's No Business Like Show Business\") \u00e8 un film del 1954 diretto da Walter Lang.\nTrama.\nTerence e Molly Donahue, una coppia nella vita e nell'arte, divennero famosi grazie allo spettacolo I \"due Donahues\", e grazie anche ai loro tre figli si esibiscono ancora davanti al pubblico con il nome corretto di \"I cinque Donahues\". Quando giunge successo e ricchezza uno dei figli vuole intraprendere la carriera ecclesiastica facendosi prete, mentre un altro, Tim, s'innamora di un'attrice, Vicky Parker, che trascina lui e l'altra figlia in un nuovo spettacolo abbandonando i genitori che ritornano ad esibirsi in solitaria.\nDopo diversi anni e molte vicissitudini i cinque si incontrano nuovamente in una festa.\nProduzione.\nNella produzione del film la 20th Century Fox aveva pensato ad un alto \"budget\" ma non corrispose poi al successo sperato.\nDistribuzione.\nData di uscita.\nIl film venne distribuito in vari paesi, fra cui:\nColonna sonora.\nMarilyn Monroe all'interno del film canta diverse canzoni: \"Heatwave\", \"Lazy\", \"After You Get What You Want\" e \"A Man Chases a Girl\". La Monroe venne poi sostituita da Dolores Gray nella colonna sonora, musiche e testi di Irving Berlin\nAccoglienza.\nCritica.\nIl film, anche se risulta eccessivamente prolisso e pesante \u00e8 comunque piacevole nella visione, riesce nell'intento di mostrare una famiglia unita nella buona e cattiva sorte, nel vincolo d'affetto che li lega.\nDefinito come il peggiore dei film di Marilyn Monroe, nell'esibirsi nella canzone \"Heatwave\" ricorda per movenze Carmen Miranda."}
{"id": "2674372", "revid": "177744", "url": "https://it.wikipedia.org/wiki?curid=2674372", "title": "Regiones di Io", "text": "Segue una lista delle regiones presenti sulla superficie di Io. La nomenclatura di Io \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nLe regiones di Io portano i nomi di personaggi e luoghi legati al mito di Io, di luoghi dell'Inferno dantesco o di altre strutture superficiali poste nelle vicinanze."}
{"id": "2674374", "revid": "1305772", "url": "https://it.wikipedia.org/wiki?curid=2674374", "title": "Personaggi di Desperate Housewives", "text": "Questa voce contiene un elenco dei personaggi della serie televisiva Desperate Housewives.\nLe protagoniste.\nMary Alice Young.\nMary Alice Young/Angela Forrest (stagioni 1-8; Interprete: Brenda Strong; Doppiatore: Emanuela Rossi) \u00e8 la defunta moglie di Paul e narratrice dell'intera serie. Si \u00e8 uccisa per il rimorso di aver ucciso la vera madre di Zach, quando cominci\u00f2 a essere ricattata da Martha Huber. \u00c8 stata una delle migliori amiche delle altre protagoniste e funge da voce narrante, comparendo in moltissimi flashback. La sua morte \u00e8 il fulcro della prima stagione, mentre dalla seconda resta la narratrice fissa, tranne nell'episodio 3.16, sostituita da Steven Culp, (Rex Van de Kamp), e nell'episodio 5.19, sostituita da Nicollette Sheridan, (Edie Britt). Fa brevi apparizioni nella terza serie, nell'episodio finale della quarta serie, in un episodio della quinta stagione e in un episodio della sesta, nell'ultimo dell'ottava.\nSusan Mayer.\nSusan Mayer Delfino (stagioni 1-8; Interprete: Teri Hatcher; Doppiatore:Francesca Fiorentini) \u00e8 la madre di Julie. Divorziata. \u00c8 sbadata, insicura e maldestra. S'innamora dell'idraulico Mike Delfino, suo misterioso vicino di casa. \u00c8 stata in conflitto numerose volte con Edie Britt, prima per Mike, successivamente per suo ex-marito Karl che, dopo aver lasciato Susan per una scappatella con la propria segretaria, ha iniziato una relazione con Edie, finita male per quest'ultima. S'innamora, inoltre, del dottor Ron, ma se ne separa dopo essersi accorta di amare ancora Mike. Quando Mike entra in coma s'innamora in ospedale di Ian, un gentiluomo inglese la cui moglie \u00e8 in coma. Frequenter\u00e0 l'uomo nel corso della terza serie ma, ancora attratta da Mike Delfino, finir\u00e0 per sposare quest'ultimo. Fin dall'inizio della quarta stagione scoprir\u00e0 di essere incinta e per un paio di puntate ospiter\u00e0 Bree, Benjamin e Orson Hodge a casa sua. Alla fine dell'episodio 15 d\u00e0 alla luce un maschietto (MJ, abbreviazione di Maynard Junior) e nell'episodio 16 dopo numerose discussioni con Mike decide di dargliela vinta dando al neonato il nome di Maynard, in onore del nonno appena defunto. Nel flashforward di cinque anni nel futuro, dopo il consueto poker con le amiche torna a casa dal suo nuovo fidanzato Jackson, interpretato da Gale Harold. Scopriamo all'inizio della quinta stagione, da un flashback, che Susan ha lasciato Mike dopo essere stati coinvolti in un incidente d'auto in cui sono morte una madre e la propria figlia; Susan lo incolpa di non aver fatto controllare i freni della loro auto. La storia con Jackson non decolla, anche perch\u00e9 il ragazzo \u00e8 canadese e il suo permesso di soggiorno negli Stati Uniti \u00e8 scaduto. Quando si scopre che invece \u00e8 stata Susan a guidare nell'incidente, il padre della famiglia sterminata vuole vendicarsi su di lei ed MJ, ma si salveranno entrambi.\nNella settima serie \u00e8 costretta a lasciare Wisteria Lane per un anno mettendo la casa in affitto a Paul Young. Per rimettersi in gioco comincia un lavoro ben pagato di semi-pornografia nel quale puliva casa in biancheria intima. Dopo una rivolta causata da Paul, che voleva aprire un centro accoglienza per detenuti, lei viene calpestata dalla folla e le viene tolto il rene che le funzionava, lasciandola con un rene malformato e costretta alla dialisi per insufficienza renale. Beth Young, dal momento che la madre e il marito la ripudiano lei si suicida e le lascer\u00e0 un rene. Nell'ottava serie, dopo aver aiutato Carlos a occultare il cadavere del padrigno di Gabrielle, insieme a lei stessa e a Bree e Lynette, si sente in colpa e prima dipinge la scena del crimine, poi va a parlare con Claudia, la nuova moglie di Alejandro, e tranquillizza Marisa, la figlia di Claudia, (anche lei come Gaby vittima di Alejandro) che lui non sarebbe pi\u00f9 tornato. Proprio per questo Claudia accusa Susan di essere l'amante del marito e crede che si sia nascosto in casa sua, ma lei la porta da Gabrielle, che le racconta la verit\u00e0 su Alejandro, che era ormai conosciuto col nome \"Ramon\". Dopo la morte di suo marito Mike a causa di un colpo di pistola, Susan con MJ, Julie e la nipotina, lascia Fairview per andare in una grande citt\u00e0 per dipingere a pagamento.\nLynette Scavo.\nLynette Scavo (stagioni 1-8;Interprete: Felicity Huffman; Doppiatore:Roberta Paladini) \u00e8 una donna in carriera, abile in campo pubblicitario e madre di cinque bambini (i due gemelli Porter e Preston, Parker, la piccola Penny e Paige). Sposata con Tom Scavo, un pubblicitario che ha perso il suo posto di lavoro. Nella seconda serie vengono entrambi assunti nella stessa azienda. Le rivalit\u00e0 con Nina Fletcher, capo della donna, il ritorno di Tom al lavoro e la scoperta della figlia undicenne dell'uomo, Kayla, avuta con l'ex-compagna, Nora Huntington, fanno vacillare il matrimonio di Lynette. Tuttavia la coppia rimane ancora legata nonostante la decisione di Tom di aprire una pizzeria. S'infatua per breve tempo di Rick, un cuoco da loro assunto, senza mai per\u00f2 tradire Tom. Alla fine della terza serie le viene diagnosticato un linfoma e riceve la visita della madre Stella, verso la quale nutre vecchi rancori. Nei primi episodi della quarta stagione scopre di essere totalmente guarita dal cancro e Stella decider\u00e0 di trasferirsi altrove. Durante la serie ha problemi con il marito, per un inaspettato ritorno di Rick, e per l'accusa di abuso su minore per colpa di Kayla che finge di essere stata picchiata. Nel flashforward di cinque anni nel futuro scopriamo che Lynette vive ancora a Wisteria Lane con tutta la famiglia e che i suoi gemelli, Porter e Preston, sono stati pi\u00f9 volte accusati di furto d'auto. Nel primo episodio della quinta stagione scopriamo che i gemelli hanno trasformato il ristorante della famiglia in un casin\u00f2 illegale. Quando teme che suo marito Tom abbia una relazione con una donna sposata, in realt\u00e0 scopre che \u00e8 suo figlio Porter l'amante. Per tutta la quinta stagione deve subire la crisi di mezza et\u00e0 di Tom, in particolare l'idea di studiare cinese nel campus universitario del figlio Preston. Tutti i piani saranno per\u00f2 sconvolti dalla notizia che Lynette \u00e8 in attesa di altri due gemelli. Per salvare una delle figlie di Gabrielle perde uno dei gemelli, ma l'altra bambina si salver\u00e0, nascendo grazie a Eddie, il giovane serial killer di Fairview, e si chiamer\u00e0 Paige. Nell'ottava serie si separa da Tom ma cerca successivamente di riconquistarlo. Lei e le sue amiche Bree, Susan e Gabrielle aiutano Carlos a occultare il cadavere del patrigno di Gabrielle, ucciso nel tentativo di Carlos di proteggere la moglie. Alla fine lei e Tom ritornano insieme e lei va a New York a dirigere l'azienda di Katherine Mayfair.\nBree Van De Kamp.\nBree Van de Kamp Hodge (stagioni 1-8; Interprete: Marcia Cross; Doppiatore: Franca D'Amato) \u00e8 una religiosa WASP, ultra-conservatrice e repubblicana con manie di perfezione. Il suo comportamento ricorda quello di Martha Stewart. Bree ha sposato Rex, di professione medico, e ha avuto due figli Andrew e Danielle. Nonostante le apparenze e la bella casa a Wisteria Lane, la famiglia ha avuto numerosi problemi: Rex viene ucciso dal farmacista George Williams, ossessionato da Bree a tal punto da suicidarsi; il figlio Andrew \u00e8 omosessuale, la figlia Danielle ha avuto una relazione prima con il vicino di colore, successivamente con il professore di storia e infine con il nipote di Edie, di cui \u00e8 rimasta incinta. Dopo aver scoperto inoltre i gusti sadomaso del marito, Bree si d\u00e0 all'alcool e infine finisce per ricoverarsi. Alla fine della seconda serie abbandona il figlio Andrew in strada e incontra Orson Hodge, dentista del quale s'innamora e che sposer\u00e0 nel corso della terza stagione. Dopo il matrimonio dovr\u00e0 affrontare la suocera, Gloria Hodge, e l'ex moglie di Orson, Alma, data inizialmente per morta. Riaccoglier\u00e0 in casa il pentito Andrew e dopo la lunga assenza per via del viaggio di nozze, Bree indosser\u00e0 un finto pancione facendo credere alle amiche e vicine di essere incinta. In realt\u00e0 attende che nasca il figlio di Danielle. Nella quarta stagione accudir\u00e0 questo bambino che prender\u00e0 il nome di Benjamin Hodge. Dopo aver scoperto che \u00e8 stato Orson ad investire Mike, nel finale della quarta stagione, decide di lasciarlo, ma nel flashforward di 5 anni nel futuro scopriamo che la coppia \u00e8 ancora felicemente sposata e che lei sta per pubblicare un libro di cucina. Nella quinta stagione, grazie a un flashback, scopriamo che Benjamin non vive pi\u00f9 con loro perch\u00e9 Danielle, dopo essersi sposata, ha ripreso il bambino con s\u00e9. Inizialmente sorgono contrasti con Katherine, sua socia in affari, in particolare nel momento in cui Orson, radiato dall'albo dei dentisti, si fa avanti alla moglie proponendosi come nuovo socio della sua attivit\u00e0. Una volta scoperta la cleptomania di Orson, chiede il divorzio e assume Karl, di cui alla fine s'innamorer\u00e0, come avvocato nella causa di separazione. A seguito dell'incidente aereo, che ha ucciso Karl e lasciato Orson su una sedia a rotelle, Bree decide di tornare da quest'ultimo, e di cercare di salvare il suo matrimonio. Nella sesta serie lei e Orson continueranno a convivere, ma per il fatto di aver ceduto a Sam, il figlio illegittimo di Rex, che voleva la sua fruttuosa attivit\u00e0 in cambio del suo silenzio riguardo alle colpe di Andrew, che aveva investito la madre di Carlos, Juanita. Nella settima stagione divorzia da Orson e si innamora del trentenne Keith, per poi lasciarlo quando lui doveva seguire in Florida il figlio. A fine serie si innamora del poliziotto Chuck. Nell'ottava serie aiuta insieme alle sue amiche Lynette, Susan e Gabrielle a occultare il corpo del patrigno di Gabrielle, ucciso da Carlos nel tentativo di proteggere la propria moglie. Dopo la morte di Chuck, investito da un pirata della strada, Bree viene convinta da Renee ad andare a caccia di uomini e la donna comincia a portarsi a letto ogni sera un uomo diverso. Orson la salva da un pervertito e ritornano insieme. Bree, vedendo nel cestino della spazzatura di casa di Orson una sua foto di quando ha occultato il cadavere, capisce che lui aveva ucciso Chuck e lo lascia inorridita. Lui spedisce alla polizia le prove e l'ex partner di Chuck fa di tutto per incastrarla, perch\u00e9 aveva spezzato il cuore a Chuck, e arriva addirittura a fabbricare prove false. Alla fine viene processata, ma Karen, in fin di vita per via del cancro, si assume la colpa dell'omicidio. Bree viene rilasciata e sposa il suo avvocato, Trip, e insieme lasciano Wisteria Lane e Bree diventa una politica, ma purtroppo non rivedr\u00e0 mai pi\u00f9 le sue amiche.\nGabrielle Solis.\nGabrielle Solis (stagioni 1-8; Interprete: Eva Longoria; Doppiatore: Ilaria Stagni) \u00e8 un'ex modella che decide di smettere di lavorare dopo aver spostato un ricco uomo d'affari, Carlos Solis. Tradisce il marito col giardiniere diciassettenne John Rowland. Successivamente Carlos viene arrestato e lei rimane incinta, ma non vuole diventare madre, cadendo dalle scale perder\u00e0 il bambino e i dottori le diranno che non potr\u00e0 pi\u00f9 avere figli. Dopo la scarcerazione una suora tenter\u00e0 di mettere in difficolt\u00e0 il loro matrimonio, che tuttavia prosegue con il tentativo di avere un figlio. Gabrielle fa impiantare i suoi ovuli nella cameriera cinese Xiao-Mei, che tenta cos\u00ec di evitare il rimpatrio. Mentre Xiao-Mei attende il bambino la donna scopre una relazione tra la cameriera e Carlos, che manda via di casa, chiedendo il divorzio e viene a conoscenza che l'ospedale ha commesso un errore, impiantando un feto errato. Nella terza serie Gabrielle sposa Victor Lang, un ricco politico che diventa sindaco di Fairwiew. In seguito la donna verr\u00e0 a sapere che Victor ha voluto sposarla solo per influenzare il voto dell'elettorato latino-americano. Finir\u00e0 per baciare l'ex marito Carlos, che si trovava al ricevimento, indossando ancora gli abiti nuziali. Nella quarta stagione il sindaco verr\u00e0 a sapere della loro relazione da Edie che ha ingaggiato un fotografo per coglierli sul fatto. A causa del tornado che uccide il neo-marito Victor Lang, Gabrielle torner\u00e0 single e decider\u00e0 di risposare Carlos, divenuto cieco a causa di un colpo ricevuto in testa da un detrito sollevato dallo stesso tornado. Nel corso della serie affitter\u00e0 una stanza a Ellie, che si scopre essere una spacciatrice di droga. Nella quinta stagione scopriamo che Gaby non \u00e8 la donna che era 5 anni prima, ora \u00e8 la madre di due bambine, Juanita e Celia e non ha pi\u00f9 il \"look\" di una volta. Gabrielle ha difficolt\u00e0 ad accettare la sua nuova vita ma, quando Carlos riacquista la vista e ritrova un lavoro importante, Gabrielle teme che tutto possa tornare come prima: lui sempre impegnato in ufficio e lei infelice che lo tradisce. Gabrielle prende male la decisione di Carlos di ospitare in casa loro la nipote Ana, adolescente che quasi tutti i parenti di Carlos hanno rifiutato; in seguito per\u00f2 decider\u00e0 di diventare sua tutrice a tutti gli effetti occupandosi del suo lato ribelle da adolescente abbandonata da sempre a se stessa. Alla fine della sesta stagione si scopre che al Fairview Hospital, anni prima, un'infermiera dedita all'alcol ha commesso un errore, scambiando due culle. All'inizio della settima serie Carlos viene contattato dall'ospedale di Fairview che gli d\u00e0 una spiacevole notizia: Juanita non \u00e8 la sua figlia naturale. Sebbene inizialmente vuole che Gaby non lo sappia, sar\u00e0 poi costretto a dirglielo. La donna, contro il parere del marito inizier\u00e0 a cercara la figlia naturale, che poi ritrover\u00e0. Si creer\u00e0 un forte legame soprattutto da parte di Gabrielle; legame che sar\u00e0 interrotto bruscamente poich\u00e9 i genitori di Grace (figlia naturale dei Solis) si daranno alla fuga essendo immigrati. questo causer\u00e0 uno shock a Gaby e con l'aiuto del marito andr\u00e0 in terapia; riemerger\u00e0 l'incubo di sempre di Gab: il patrigno la molestava da ragazzina. Alla fine della settima serie scoprir\u00e0 che il suo patrigno Alejandro \u00e8 ancora vivo e Carlos, per proteggerla, lo colpisce con un candelabro, uccidendolo. All'inizio dell'ottava serie Bree, Lynette e Susan e Gaby collaborano a occultare il cadavere. Carlos, lacerato dal rimorso, annega nell'alcolismo e va a disintossicarsi mentre lei diventa personal shopper in un negozio per mantenere le figlie. Scopre da Susan che Alejandro stuprava anche Marisa, la figlia quindicenne della sua nuova moglie Claudia; dopo alcuni equivoci Gabrielle parla alla donna e le dice la verit\u00e0 su Alejandro, conosciuto da lei come Ramon. La vedova intuisce che la macchia sulla moquette \u00e8 sangue e non vino rosso, ma dice a Gabrielle di sbarazzarsene. Alla fine della serie perde il lavoro e apre un sito internet con l'aiuto di Carlos, nel quale d\u00e0 consigli sullo shopping. Lascia, con tutta la famiglia, Wisteria Lane per diventare conduttrice del suo programma ispirato al sito e compra una residenza con piscina.\nComprimari.\nEdie Britt.\nEdie Britt (stagioni 1-5; Interprete: Nicollette Sheridan; Doppiatore: Claudia Razzi) nella serie doveva inizialmente chiamarsi Evie McCall, \u00e8 pluridivorziata, con un figlio affidato al padre, e di mestiere fa l'agente immobiliare. Cacciatrice di uomini, tenta di sedurre prima Mike Delfino, successivamente Karl, ex-marito di Susan. Quando scopre che quest'ultimo ha passato una notte a letto con Susan dopo il divorzio si vendica bruciandole la casa. Nella terza stagione accoglie in casa il nipote Austin, che lascer\u00e0 Wisteria Lane dopo aver messo incinta la figlia di Bree. Infine decide d'intraprendere una relazione con Carlos ma, fallita anche questa, tenter\u00e0 il suicidio alla fine della terza stagione. Nel primo episodio della quarta stagione si capir\u00e0 che lei ha fatto solo finta di suicidarsi per tentare di riconquistare l'amore di Carlos. Inizialmente riuscir\u00e0 nello scopo, ma poi Carlos la lascia definitivamente per Gabrielle ed Edie torner\u00e0 ancora una volta single. Dopo aver ricattato Bree verr\u00e0 definitivamente respinta dalle donne di Wisteria Lane e decider\u00e0 di andare da suo figlio Travers. Nel futuro torner\u00e0 a vivere a Fairview con il suo nuovo marito Dave Williams. Una volta scoperti i piani del marito, scappa via in macchina ma si schianta contro un palo dell'alta tensione e muore folgorata (viene commemorata nel 19\u00ba episodio della quinta stagione).\nKatherine Mayfair.\nKatherine Mayfair (stagioni 4-6 e 8; Interprete: Dana Delany; Doppiatore: Roberta Greganti) \u00e8 la nuova vicina delle casalinghe nella quarta stagione. Nasconde uno spaventoso segreto riguardante la figlia Dylan nella camera da letto della sua casa a Wisteria Lane. Nel comportamento \u00e8 identica a Bree sotto molti aspetti: \u00e8 fredda, distaccata e interessata solamente alle apparenze. Inizialmente ci sar\u00e0 una rivalit\u00e0 tra le due ma alla fine si riappacificheranno tanto da iniziare a lavorare insieme come organizzatrici di eventi. Dopo il ritorno dell'ex-marito che la minaccia di morte si scopre il suo segreto: la vera Dylan \u00e8 morta in un incidente, la ragazza che vive con lei \u00e8 stata adottata e la sua vera identit\u00e0 \u00e8 stata nascosta a tutti. Nel futuro vivr\u00e0 ancora a Wisteria Lane e far\u00e0 parte dello staff tecnico di Bree. Nei primi episodi della quinta stagione stringe un'alleanza con la signora McCluskey per scoprire di pi\u00f9 sul passato del nuovo marito di Edie e inizia una relazione con Mike Delfino. Quando Mike per\u00f2 la lascia per tornare con Susan nella sesta stagione, la donna ha un forte esaurimento nervoso che la porter\u00e0 addirittura ad accoltellarsi da sola per poi accusare Mike di aver tentato di ucciderla. Verr\u00e0 rinchiusa in un ospedale psichiatrico e quando ne uscir\u00e0, guarita e perdonata dalle casalinghe, comincer\u00e0 una relazione saffica con la sua nuova coinquilina Robin, ex spogliarellista lesbica. Katherine lascia la serie nel 18\u00ba episodio della sesta serie per trasferirsi a Parigi con Robin, con la quale si lascia dopo 3 mesi, per poi capire di non essere lesbica. Riappare nell'ultimo episodio della ottava e ultima stagione per proporre a Lynette di gestire la sua azienda alimentare.\nMike Delfino.\nMike Delfino (stagioni 1-8; Interprete: James Denton; Doppiatore: Fabrizio Pucci), di professione idraulico, \u00e8 il vero padre di Zach. Si \u00e8 trasferito a Wisteria Lane per scoprire l'assassino della sua ex-compagna. Intraprende una tormentatissima storia d'amore con Susan. Il giorno in cui si decide a chiederle la mano, dopo essere stato invitato a cena dalla donna, viene investito volutamente da Orson prima che il dentista si recasse da Bree chiedendole di sposarlo. Finisce in coma, risvegliandosi dopo 6 mesi non ricordando gli eventi degli ultimi due anni. Edie tenta di sedurlo raccontandogli una versione errata dei fatti. In seguito riacquista la memoria e sposa Susan. Nella quarta stagione avr\u00e0 problemi con la droga e sotto consiglio della moglie si ricoverer\u00e0 in una clinica di riabilitazione. Negli ultimi episodi nasce Maynard, avuto con Susan. Nel futuro i due si sono lasciati, ma lui sar\u00e0 ancora a Wisteria Lane perch\u00e9 hanno la custodia condivisa del bambino. Dai primi episodi della quinta stagione far\u00e0 amicizia con Jackson, il nuovo fidanzato di Susan e far\u00e0 parte di una band con Dave, Carlos, Tom e Orson. Inizia una relazione con Katherine e si trasferisce nella casa dove abitavano Mary Alice e la sua famiglia. Poi per\u00f2 torna con Susan. Nell'ottava stagione aiuta Ren\u00e9 con uno strozzino ingaggiato da Ben e, quando vede delle luci accese in casa di Ren\u00e9 entra e si azzuffa con lo strozzino. Mentre \u00e8 con Susan sull'uscio della porta per ricordare i bei momenti arriva lo strozzino e gli spara. Nella puntata seguente c'\u00e8 il suo funerale e tutte le casalinghe si ricordano i momenti in cui Mike le ha aiutate.\nMike ricomparir\u00e0 sotto forma di fantasma alla fine dell'ultimo episodio della serie, guardando Susan andarsene per sempre da Wisteria Lane, insieme agli altri fantasmi. \nCarlos Solis.\nCarlos Solis (stagioni 1-8; Interprete: Ricardo Antonio Chavira; Doppiatore: Massimo Rossi) \u00e8 il marito di Gabrielle. Ricco uomo d'affari che viene arrestato per discriminazione verso gli omosessuali. In carcere verr\u00e0 a conoscenza del tradimento di sua moglie, tuttavia la perdona e decidere di avere un figlio con lei. Dopo aver frequentato una suora, tradisce Gabrielle con la loro domestica cinese. Dopo il divorzio con la moglie andr\u00e0 a vivere con Mike, per poi iniziare una relazione con Edie e successivamente con l'ex-moglie Gabrielle. Rimarr\u00e0 cieco per colpa del tornado, ma nonostante ci\u00f2 risposer\u00e0 Gabrielle. Nel corso della quarta serie prender\u00e0 un cane per ciechi, Roxy. Nella quinta stagione scopriamo che \u00e8 diventato un massaggiatore. Nel decimo episodio grazie ad un intervento chirurgico non sar\u00e0 pi\u00f9 cieco. Nella settima serie scopre che sua figlia Juanita \u00e8 stata scambiata alla nascita e non \u00e8 sua figlia biologica, ma \u00e8 Grace, la figlia di due clandestini che dopo un po' vanno via dall'America perch\u00e9 il padre della bambina viene rispedito a casa. Tra la settima e l'ottava serie Carlos uccide il patrigno di sua moglie e lei stessa e le sue amiche Susan, Bree e Lynette a occultare il corpo. Si riabilita dall'alcool e lascia il lavoro, divenendo consulente. Alla fine lascia Wisteria Lane con la moglie e vanno a vivere in una enorme residenza in California, dove Gabrielle diventa conduttrice televisiva.\nTom Scavo.\nTom Scavo (ricorrente stagione 1, stagioni 2-8; Interprete: Doug Savant; Doppiatore: Roberto Draghetti) \u00e8 il marito di Lynette. Prima pubblicitario, poi pizzaiolo. Al termine della prima stagione viene licenziato a causa della moglie e decide di badare ai quattro figli mentre la moglie lavora. Nella stagione seguente sua moglie gli rivela di averlo pedinato in uno dei suoi viaggi, scoprendo che l'uomo ha avuto un'altra figlia prima del matrimonio da una sua ex-compagna, Nora. La bambina, di nome Kayla, \u00e8 undicenne al momento della scoperta da parte di Lynette. Nella quinta stagione former\u00e0 una band con Dave, (il nuovo marito di Edie) Orson e Mike.\nNell'ottava serie si separa da Lynette e inizia una storia con una dottoressa, Jane, per poi lasciarla alla fine della serie per rimettersi con Lynette. Insieme lasceranno Wisteria Lane per andare a New York.\nOrson Hodge.\nOrson Hodge (stagioni 2-8; Interprete: Kyle MacLachlan; Doppiatore: Sandro Acerbo (1^ voce), Antonio Sanna (2^ voce) ) \u00e8 un amico dentista di Susan (incontrato per la prima volta in un cinema). S'innamora di Bree e la sposa nella terza stagione. Inizialmente presentato come un personaggio molto misterioso, \u00e8 un maniaco della pulizia, proprio come Bree. Ha investito con la macchina volutamente Mike Delfino per coprire l'omicidio di Monique Polier, sua amante durante il suo primo matrimonio. Il delitto \u00e8 stato commesso da sua madre Gloria che vuole ostacolarlo per aver tradito la moglie Alma, tentando con l'inganno di far rimanere incinta quest'ultima da Orson e successivamente provando a uccidere anche Bree. Nella quarta stagione si scopre che ha investito Mike con l'auto e Bree lo respinge, ma nel futuro sono ancora felicemente sposati perch\u00e9 lui si \u00e8 costituito alla polizia e dopo essere tornato dal carcere lei lo ha perdonato. Nella quinta stagione fa parte della band formata da Dave, Mike, Carlos e Tom. Nell'incendio del club dove stavano suonando si rompe il naso ed \u00e8 costretto da Bree a sottoporsi ad un intervento chirurgico. Nella sesta stagione diventato un cleptomane incontrollabile si rifiuta di concedere il divorzio alla moglie la quale cos\u00ec lo tradisce con Karl Mayer; da questo tutta una serie di eventi lo porteranno a rimanere paralizzato nell'incidente causato dall'aereo che precipita su Wisteria Lane. Col partire della settima stagione, Orson divorzia da Bree, si fidanza con la sua fisioterapista e lascia Wisteria Lane. Nell'ottava si scopre essere un maniaco perch\u00e9 ha investito volontariamente Chuck, l'ex di Bree. Invia inoltre una busta contenente le prove della colpevolezza di Bree alla polizia.\nPaul Young.\nPaul Young/Tedd Forrest (stagioni 1-3, 6-8; Interprete: Mark Moses; Doppiatore: Danilo De Girolamo) \u00e8 vedovo della suicida Mary Alice, voce narrante. Compare come personaggio principale nella prima stagione, in cui tenta continuamente di nascondere il loro segreto alle altre casalinghe protagoniste e al figlio Zach. Scopre che la vicina di casa, Martha Huber, aveva scoperto il segreto tramite sua sorella, collega infermiera di Mary Alice (allora Angela Forrest) e la stava ricattando. Per vendetta la uccide e ne nasconde il corpo. Nella casa di Martha Huber arriva la sorella, Felicia Tilman, che vedendo una foto di Mary Alice s'insospettisce. Nell'ultimo episodio il segreto viene completamente svelato: lui e sua moglie avevano comprato un bambino da Deidre, una tossicodipendente (inoltre fidanzata di Mike) ed erano fuggiti di nascosto dallo Utah, rifugiandosi a Fairview sotto falso nome. La madre naturale del piccolo Dana, ribattezzato Zach, si ripresenta apparentemente disintossicata, e rivuole il figlio. Mary Alice allora l'accoltella in un raptus disperato, credendo che Deidre si drogasse ancora. Dopo averla uccisa, le controlla le braccia e scopre che la ragazza era davvero pulita. Cos\u00ec Paul e Mary Alice nascondono il corpo fatto a pezzi in un baule per giocattoli e lo gettano nella fossa dove il giorno dopo sarebbe dovuta sorgere la loro piscina. Paul compare anche nella seconda stagione, in cui viene incastrato da Felicia Tilman, che, non avendo prove per farlo incarcerare per l'omicidio della sorella si taglia due dita e fa credere di essere stata uccisa da Paul, che viene arrestato. Zach scopre di avere un nonno ricco, il padre di Deidre. L'uomo, ormai in vita solo per una macchina lo sfida a ucciderlo. Zach lo fa e cos\u00ec riscuote la cospicua eredit\u00e0, ma non paga la cauzione del padre, anzi lo ripudia e non lo perdona per ci\u00f2 che ha fatto. Non appare pi\u00f9 dalla terza stagione, rimanendo in carcere. Nella settima stagione torner\u00e0 a Wisteria Lane, trasferendosi nella casa di Susan Mayer, il suo personaggio sar\u00e0 legato al mistero di questa stagione. Sposa Beth, una donna strana che si scopre essere figlia di Felicia e comandata da lei a bacchetta, e comincia a comprare case a Wisteria Lane per costruire un centro accoglienza per ex detenuti, mettendo tutti contro tutti. Dopo il suicidio di Beth, Paul viene aiutato da Susan, alla quale lui accetta di dare il rene della defunta moglie. Felicia viene rilasciata per la morte della figlia e insieme a Susan si prende cura di Paul, ma Felicia cerca di avvelenarlo facendo incolpare Susan. Felicia rapisce Paul e lo avvelena, ma Susan lo salva. Paul alla fine si costituisce per l'omicidio di Martha Huber.\nLa sua ultima apparizione sar\u00e0 nel secondo episodio dell'ottava stagione, quando dir\u00e0 a Bree che il biglietto minatorio ricevuto da lei potrebbe essere stato mandato da Chuck Vance.\nBob Hunter.\nBob Hunter (stagioni 4-8; Interprete: Tuc Watkins; Doppiatore: Francesco Bulckaen) appare per la prima volta insieme al suo fidanzato Lee nell'episodio \"Se c'\u00e8 qualcosa che non sopporto\" (il quarto della quarta stagione), in cui Susan cerca di farsi amici i due nuovi arrivati, non riuscendoci a causa della sua goffaggine. Bob e Lee appaiono successivamente nell'episodio \"L'arte \u00e8 soggettiva\" in cui i due uomini scatenano una guerra con il vicinato mettendo una costosa quanto brutta e rumorosa fontana nel loro giardino: Katherine pretende che la fontana venga tolta dal giardino perch\u00e9 essa non rientrava nel regolamento dell'associazione del vicinato e perch\u00e9 imbruttisce la strada; Lynette non vuole che questo accada perch\u00e9 teme che se Katherine vincer\u00e0 questa battaglia, passer\u00e0 ad abolire tutto ci\u00f2 che ritiene brutto. In seguito Bob e Lee organizzano una festa di Halloween per appianare i rapporti con i vicini nell'episodio successivo \"Ora lo so, non aver paura\", durante la quale Danielle Van de Kamp partorisce suo figlio. Nell'episodio \"Benvenuti a Kanagawa\" (il decimo della quarta stagione) i due appaiono in una sola scena, quando cio\u00e8 ritrovano un pezzo della loro fontana distrutta dal tornado. Nell'episodio \"Porte che si aprono\" (il quattordicesimo della quarta stagione) Bob e Lee riappaiono e decidono di aiutare Gabrielle a scoprire se Ellie (la donna a cui Gabrielle ha affittato una stanza della sua casa per questioni economiche) \u00e8 una prostituta. Lee e Bob appaiono infine nel doppio episodio finale della quarta stagione in cui i due si sposano. Bob appare insieme a suo marito Lee anche nella quinta stagione, in cui diventa avvocato difensore di Porter, accusato inutilmente di aver dato fuoco al locale del signor Shilling. I due appaiono anche nella sesta stagione e stavolta Bob diviene avvocato di Danny Bolen, accusato di aver aggredito Julie Mayer. Lui e Lee nella settima serie si mettono contro il vicinato per aver venduto la casa determinante a Paul. Nella settima serie adottano una bambina di circa 10 anni.\nLee McDermott.\nLee McDermott (stagioni 4-8; Interprete: Kevin Rahm; Doppiatore: Loris Loddi (1^ voce), Massimiliano Manfredi (solo un episodio), Christian Iansante (2^ voce) ) \u00e8 il marito di Bob. \u00c8 uno dei componenti della prima coppia gay di Wisteria Lane. Vivono al 4351, proprio nella casa accanto a Susan e Mike. A Lee non piace molto Susan, ma con l'avanzare degli episodi diventano amici. Nella quarta stagione si sposa con Bob in una cerimonia ufficiale. Nella sesta stagione si scopre che \u00e8 diventato agente immobiliare dopo la morte di Edie Britt. Infatti vende la casa degli Young ai Bolen, a cui sembra non importare nulla il fatto che 10 anni prima la proprietaria si sia uccisa nel salotto. Alla fine della sesta stagione lui e Bob si lasciano per divergenze riguardo ai problemi nel cercare di creare la loro famiglia. Nella settima serie si mette contro il vicinato per aver venduto le case a Paul. Nella settima serie lui e Bob adottano una bambina dell'et\u00e0 di Juanita Solis, la figlia di Carlos e Gaby.\nAngie Bolen.\nAngie Bolen/Angela De Luca (stagione 6; Interprete: Drea de Matteo; Doppiatore: Cristiana Lionello) si \u00e8 trasferita a Wisteria Lane insieme al marito Nick e al figlio Danny. La famiglia possiede un grosso segreto: sembra infatti che abbiano fatto qualcosa a New York, dove vivevano prima. Angie si \u00e8 trasferita per far pensare alla gente che \"sono una famiglia brava e senza problemi\". Dopo il matrimonio di Susan, Angie, tornata a casa, si toglie il vestito e presenta gran parte della schiena ustionata. Nel corso delle puntate si scoprir\u00e0 che la famiglia non scappa da qualcosa ma da qualcuno, Patrick Logan. Egli faceva parte di un gruppo di ecoterroristi insieme ad Angie e la convinse a costruire una bomba che uccise un uomo. Angie da quel momento venne ricercata dalla polizia e venne aiutata dall'agente dell'FBI Nick, con il quale si trasfer\u00ec a Wisteria Lane, nascondendosi da Patrick. Danny si scoprir\u00e0 essere figlio di Patrick e non di Nick. Nel finale della sesta stagione Angie costruir\u00e0 una seconda bomba, sotto comando di Patrick, con cui incastrer\u00e0 quest'ultimo facendolo morire. Angie e Nick nel finale della sesta stagione si trasferiranno ad Atlanta, mentre Danny a New York.\nDopo la fine della sesta stagione i Bolen non saranno pi\u00f9 n\u00e9 visti n\u00e9 citati.\nRenee Perry.\nData di nascita: 25 marzo 1966\n(stagioni 7-8; Interprete: Vanessa Williams; Roberta Pellini) \u00e8 una vecchia amica e compagna di college di Lynette. Nella premi\u00e8re della settima stagione, Renee arriva a Fairview per far visita a Lynette e alla sua famiglia. Renee parla della sua vita emozionante come moglie di un giocatore di baseball professionista, Doug Perry. Fra lei e Lynette vi \u00e8 sempre stato uno scherzo molto pesante, ma non appena Renee giunge a Wisteria Lane questo scherzo diventa offensivo, poich\u00e9 Renee offende Lynette davanti alle sue amiche sul fatto di aver preferito aver condotto una vita di periferia. Lynette decide di cacciare di casa Renee, ma essa confessa a Lynette che Doug la sta per lasciare. Lynette dice a Renee che pu\u00f2 rimanere. Lynette pensa che Renee abbia deciso di tornare a New York, ma invece, Renee affitta l'ex casa di Edie Britt. A insaputa di Lynette, Tom e Renee hanno un segreto. Infatti, nella settimana in cui Tom e Lynette si separarono per decidere se lasciarsi o sposarsi, Tom \u00e8 andato a letto con Reene e lo ha mantenuto nascosto per tutta la durata del loro matrimonio. \nSecondari.\nKarl Mayer.\nKarl Mayer (stagioni 1-6,8; Interprete: Richard Burgi; Doppiatore: Francesco Pannofino) \u00e8 l'ex marito di Susan e padre di Julie. Appare per la prima volta nell'episodio pilota della prima stagione, in un flashback, dove viene mostrato che Karl ha lasciato Susan per la sua segretaria Brandi. Dopo Brandi e Karl rompono, e inizia a frequentare Edie. Karl per\u00f2 \u00e8 ancora geloso di Susan, per il fatto che frequenti Mike, ed \u00e8 ovvio che l'ama ancora. Viene infatti mostrato pi\u00f9 volte che lui tiene nascoste delle foto di lui e di Susan che guarda spesso. Nella seconda stagione, a causa di un'operazione chirurgica che Susan doveva fare, i due si risposano segretamente per la polizza assicurativa, con l'idea di separarsi subito dopo l'intervento. Intanto Karl propone ad Edie di sposarlo: lei per\u00f2 viene a conoscenza del matrimonio segreto tra i due ex-coniugi. Quando il rapporto tra Susan e Karl sembra riaffiorare, Karl lascia Edie, che per vendetta d\u00e0 fuoco alla casa di Susan. Karl decide quindi di comprare una nuova casa a lei e Julie, solo per riavere l'ex-moglie. Grazie a Mike, Susan ci ragiona su e lascia definitivamente Karl. Karl riappare nell'ottavo episodio della terza stagione, in cui si comporta come poliziotto cattivo con Julie e Austin, arrabbiandosi anche con Susan. Si scopre poi che Karl si era sposato con una nuova giovane donna, Marissa. Nella quarta stagione, Susan incontra Karl a un corso pre-parto, dove stava accompagnando sua moglie incinta. Nel discorso con Susan, Karl non fa altro che ripetere quanto sia felice la loro vita ora, sapendo che Susan era in quel momento sola perch\u00e9 Mike era in un recupero per drogati. Karl riappare anche nella quinta stagione; si scopre che ha divorziato da Marissa e ha avuto l'affidamento esclusivo del loro bambino, Evan, visto che Marissa ha dichiarato di non essere capace di fare la madre. Diventa poi l'amante di Bree, nonch\u00e9 suo avvocato divorzista. \u00c8 presente anche nella sesta stagione, in cui continua la relazione clandestina con Bree. Nel decimo episodio della sesta stagione, Karl si rivolge a un pilota per far volare su Wisteria Lane un aereo con la scritta \"Bree ti amo. Vuoi sposarmi?\". Quando Bree lo scopre, lei va su tutte le furie e lui decide di rivelare a Orson di essere innamorato di Bree. I due vanno a parlare nel \"laboratorio di Babbo Natale\", una decorazione di Wisteria Lane, addobbata per le feste, fanno a cazzotti e, mentre sono l\u00ec dentro, l'aereo si schianta sulla strada. In seguito alle ferite riportate, muore nell'episodio seguente, lasciando a Susan uno strip-club e a Julie la custodia di Evan, suo figlio.\nRicomparir\u00e0 alla fine dell'ultimo episodio della serie, mentre, insieme agli altri fantasmi di Wisteria Lane, guarda Susan lasciare per sempre la sua casa.\nJulie Mayer.\nJulie Mayer (stagioni 1-8; Interprete: Andrea Bowen; Doppiatore: Alessia Amendola ) nata nel 1990, \u00e8 la figlia adolescente di Susan. Saggia e matura, ha un ottimo rendimento scolastico. Prima fa amicizia con Zach, figlio di Mary Alice. Nel corso della seconda stagione si mostrer\u00e0 contrariata al rapporto tra sua madre e suo padre, oramai divorziati. Infine nella terza s'innamorer\u00e0 di Austin, il nipote di Edie e rester\u00e0 malissimo appena verr\u00e0 a sapere che Austin la tradiva con la figlia di Bree e migliore amica della stessa Julie, Danielle. Nella quarta stagione riallaccer\u00e0 i rapporti con la sua vecchia migliore amica d'infanzia Dylan Davis, tentando anche di aiutarla a ricordare il suo passato. Alla fine della stagione si trasferir\u00e0 al campus estivo dell'universit\u00e0 di Princeton. Nell'ottavo episodio della quinta stagione torna a Fairview con il suo fidanzato, un uomo molto pi\u00f9 grande di lei. Nella sesta stagione torner\u00e0 per partecipare al matrimonio della madre, dopo le nozze verr\u00e0 aggredita, tutti sospettano del nuovo vicino, il figlio dei Bolen, Danny, ma verr\u00e0 scagionato, in seguito si scoprir\u00e0 che Julie ha avuto una relazione sentimentale con il padre del ragazzo, Nick. \nDopo la morte del padre Karl, lui le lascia in custodia il suo fratellastro, Evan. Nell'ottava serie torna dalla madre incinta di sei mesi. All'inizio vorrebbe dare la sua futura figlia in affidamento, ma poi cambia idea, anche per merito di Susan, che si propone come baby-sitter per la nascitura per poterle permettere di finire gli studi. Il padre biologico \u00e8 Porter Scavo.\nAlla fine della stagione Susan, Julie, MJ. e la neo-nata Sophie si trasferiranno a New York per occuparsi della bambina.\nDanielle Van De Kamp.\nDanielle Van de Kamp (stagioni 1-8; Interprete: Joy Lauren; Doppiatore: Letizia Ciampa) \u00e8 la figlia quindicenne di Bree. Si ribella alla madre alla fine della seconda serie scappando con Matthew, il vicino di casa figlio di Betty Applewhite. Dopo una relazione con il professore di storia, frequenta Austin e rimane incinta. Viene quindi costretta dalla madre a fingere che suo figlio sia in realt\u00e0 il terzo figlio di Bree. I suoi genitori volevano lasciarla in un collegio fino alla nascita del figlio, che avviene nel corso della quarta serie, durante una festa in maschera per Halloween organizzata da Lee e Bob. Nella quinta stagione si riprende il suo bambino dopo essersi sposata con un avvocato: Leo Katz.\nNell'ottava viene lasciata dal marito e, tornata a casa della madre, comincia a vendere in internet un'attrezzatura da ginnastica, che si riveler\u00e0 poi un attrezzo da sexy shop chiamato \"Altalena del sesso\". Quando Bree lo scopre inizialmente la rimprovera, ma poi la finanzia e le d\u00e0 un posto dove lavorare.\nAustin McCann.\nAustin McCann (stagione 3; Interprete: Josh Henderson; Doppiatore: Daniele Raffaeli) \u00e8 il nipote di Edie viene a stare da lei poich\u00e9 ha problemi col nuovo ragazzo della madre. \u00c8 il classico \"ragazzo cattivo\" e da subito Julie lo prende in antipatia sebbene col tempo finisca con l'innamorarsene intraprendendo una storia con lui. Tom lo assume nella sua pizzeria su esortazione di Edie. Ha un pessimo rapporto con sua madre dato che lei mette sempre gli uomini che frequenta davanti a lui. Sar\u00e0 proprio con Austin che Julie perder\u00e0 la sua verginit\u00e0 ma lo lascia quando scopre che \u00e8 andato a letto con Danielle tradendola. Quando riesce a ristabilire la relazione con Julie scopre che Danielle \u00e8 rimasta incinta e Orson lo costringe a lasciare la citt\u00e0. Austin non intende lasciare Fairview per amore di Julie dopo la fatica fatta per riconquistarla ma Andrew lo convince a seguire il consiglio di Orson facendogli prendere atto che lui non la render\u00e0 mai felice perch\u00e9 non essendo capace di cambiare come persona finirebbe col tradirla nuovamente, quindi avendo compreso che non merita Julie si separa da lei e lascia Fairview senza mai pi\u00f9 tornare, costretto a non rivedere mai pi\u00f9 la ragazza che ama.\nRex Van De Kamp.\nRex Van de Kamp (stagione 1-3,5,7 e 8; Interprete: Steven Culp; Doppiatore: Gianluca Tusco) \u00e8 un medico, marito di Bree. Rex tradisce sua moglie durante una crisi familiare, frequentando una prostituta di nome Maisy Gibbons. Viene ucciso da George Williams, un farmacista follemente innamorato di Bree che riesce a far credere che l'uomo sia morto per un infarto, facendo finire nel registro degli indagati la stessa Bree. Nella sesta serie si scopre che ha un figlio illegittimo, Sam.\nAndrew Van de Kamp.\nAndrew Van de Kamp (stagioni 1-8; Interprete: Shawn Pyfrom; Doppiatore: Luigi Morville) \u00e8 il figlio diciassettenne di Bree. \u00c8 gay ed inizialmente in forte contrasto con la madre che non accetta la sua omosessualit\u00e0. Nella seconda stagione minaccia di denunciarla e le spezza il cuore. Dopo che Bree lo abbandona in mezzo ad una strada, viene riportato a casa da Orson e riappacifica i rapporti con la madre. Nella terza serie lavora alla pizzeria degli Scavo, mentre nella quarta, alla nascita di Benjamin Hodge, decide di prendere un appartamento lontano dalla casa della madre, mantenendo comunque un buon rapporto con la sua famiglia. Rimane a lavorare alla pizzeria Scavo, ma nel futuro sar\u00e0 l'agente della madre. Nel corso della quinta stagione si fidanza con Alex, il dottore che ha curato Orson, che successivamente tradir\u00e0 ripetutamente. Si lascer\u00e0 col dottore nella settima stagione a causa del suo problema di alcolismo, inoltre riveler\u00e0 a Carlos di aver ucciso sua madre e l'uomo lo perdona. Nell'ottava serie si presenta a casa della madre con una fidanzata femmina, Mary-Beth e la madre spiega a entrambi che lui rester\u00e0 sempre gay, e la ragazza lo lascia.\nKaren McCluskey.\nKaren McCluskey (stagioni 1-8; Interprete: Kathryn Joosten; Doppiatore: Cristina Grado) \u00e8 vedova, abita anche lei a Wisteria Lane. Nella prima serie \u00e8 in guerra continua con Lynette. Successivamente le due donne diventano amiche e l'anziana signora inizia a svolgere il ruolo di babysitter con i figli di Lynette. Ha nascosto il cadavere di suo marito in un freezer per continuare a riscuotere la pensione dell'uomo che non ha aggiornato il suo testamento che dichiarava come sua erede l'ex moglie. Nella quarta stagione la sua casa sar\u00e0 distrutta dal tornado e temporaneamente vivr\u00e0 a casa della sua defunta amica Ida Greenberg. Nella quinta stagione stringer\u00e0 un'alleanza con Katherine Mayfair per scoprire qualcosa sul passato del nuovo marito di Edie, Dave. Nella sesta avr\u00e0 un nuovo amore, Roy Bender. Sempre nella sesta serie scopre di avere il cancro ai polmoni che per\u00f2 sconfigge con successo e i vicini daranno una festa in suo onore. Nella settima serie, pur non avendo un ruolo primario, appare in molti episodi.\nMuore nell'ultimo episodio dell'ottava stagione dopo aver scagionato Bree dall'accusa di aver ucciso il patrigno di Gabrielle, prendendosi lei la colpa dell'omicidio. Riapparir\u00e0 alla fine dell'ultimo episodio, insieme agli altri fantasmi.\nRoy Bender.\nRoy Bender (stagioni 6-8; Orson Bean) \u00e8 il nuovo compagno della signora McCluskey, vedovo della prima moglie. I due si amano e si rivelano nella sesta stagione. \u00c8 proprio lui a trovare Julie Mayer dopo l'aggressione e proprio con lui Karen ha ravvivato la sua vita sessuale. Lui Karen si sposano, quando la moglie si ammala di cancro Roy cerca di assisterla, nell'ultimo episodio resta accanto a Karen nei suoi ultimi momenti di vita.\nMartha Huber.\nMartha Huber (stagioni 1,5,7 e 8; Interprete: Christine Estabrook; Doppiatore: Lorenza Biella) \u00e8 la pettegola del quartiere e amica di Edie Britt. Viene uccisa da Paul Young dopo che ha scoperto che la moglie si \u00e8 uccisa a causa delle sue lettere minatorie. Compare nella prima met\u00e0 della prima serie e in alcuni flashback della quinta e della settima stagione.\nRicomparir\u00e0 all'inizio e alla fine dell'ultimo episodio della serie, all'inizio nel flashback dell'arrivo di Mary Alice a Wisteria Lane, e alla fine, insieme agli altri fantasmi.\nFelicia Tilman.\nFelicia Tilman (stagioni 1-2 e 7; Interprete: Harriet Sansom Harris; Doppiatore: Aurora Ciancian) \u00e8 la sorella di Martha Huber. Conosce il segreto della famiglia Young, poich\u00e9 lavorava come infermiera nello Utah insieme a Mary Alice (che allora si chiamava Angela Forrest). Si vendica dell'omicidio della sorella, riuscendo a incastrare Paul: si amputa due dita e le mette nel bagagliaio della sua macchina; inoltre si preleva una sacca di sangue e la versa nel garage degli Young. Compare nella seconda parte della prima stagione e nella seconda stagione. Torna nella settima stagione, dove viene fermata per eccesso di velocit\u00e0, scoperta dalla polizia e messa in carcere. Per vendicarsi di Paul chiede alla figlia di sposarlo quando per\u00f2 la figlia si innamora di Paul lei la disconosce, cos\u00ec lei si uccide per la vergogna e lei per motivi umanitari viene scarcerata. Cos\u00ec va a vivere nella casa che Paul a messo a nome della figlia a Wisteria Lane e cerca di uccidere Paul avvelenando il suo cibo con l'anti gelo, quando viene scoperta dalla polizia scappa ma durante la fuga ha un incidente e va a sbattere contro un camion. Probabilmente muore proprio nell'incidente, dato che dopo questo episodio non viene mai pi\u00f9 citata nella serie.\nIda Greenberg.\nIda Greenberg (stagioni 1-4; Interprete: Pat Crawford Brown; Doppiatore: Graziella Polesinanti(1^voce), Miranda Bonansea (2^ voce) ) abitava al 4347 di Wisteria Lane. La signora apparve nella prima stagione e con il susseguire delle stagione si scopr\u00ec che aveva problemi con l'alcool, che era una pettegola e che disapprovava gli omosessuali. Durante l'episodio del tornado, la McCluskey, Ida e gli Scavo si rifugiarono nello scantinato di Karen. Ida aveva anche un gatto, un certosino di nome Toby. Tom era allergico e viene quindi colpito da un attacco d'asma. Lynette fa uscire il gatto e Karen va a cercarlo, inseguita da Lynette. Il tempo passa, e il tornado arriva; Lynette e la McCluskey si rinchiudono nel bagno di casa Scavo, la casa di Karen crolla completamente. Tom e i bambini sono salvi, e dopo Parker rivela che Tom era svenuto per l'asma e Ida aveva messo al sicuro i bambini, scegliendo di esporsi lei al pericolo e morendo nel crollo. Dopo aver disperso le sue ceneri sul campo di baseball dove aveva giocato, la McCluskey si prende cura di Toby.\nAlbert Goldfine.\nAlbert Goldfine (stagioni 1-2; Interprete: Sam Lloyd; Doppiatore: Gianni Giuliano) \u00e8 uno psicologo a cui si rivolgono Bree e Rex per risolvere i loro problemi matrimoniali. Dopo la morte di Rex, viene aggredito e gettato da un ponte per mano di George Williams perch\u00e9 il dottore aveva consigliato a Bree di non frequentarlo pi\u00f9, reputandolo un soggetto pericoloso.\nZach Young.\nZach Young/Dana Taylor (stagioni 1-3 e 7; Interprete: Cody Kasch; Doppiatore: Davide Perino) \u00e8 il figlio mentalmente instabile di Mary Alice e Paul Young. I suoi veri genitori sono Deidre Taylor e Mike Delfino. Mike comunque non sapeva di avere un figlio fino al finale della prima stagione, quando Paul Young glielo rivela. Nello stesso episodio Zach tiene Susan in ostaggio a casa di Mike, e la minaccia con una pistola. Viene poi liberata grazie a Mike. Dopo l'aggressione a Susan, Zach scappa, e Susan lo rivede mesi dopo in un parco. Gli compra il pranzo e iniziano a parlare: gli suggerisce di andare nello Utah da Paul e accettarlo come padre. Paul viene per\u00f2 arrestato per il finto omicidio di Felicia Tilman, prega quindi Zach di chiedere al nonno, Noah Taylor, dei soldi dicendo che sarebbero serviti per una macchina, e non per un avvocato. Noah non crede a Zach, il quale stacca la sua macchina per respirare uccidendolo, ereditando cos\u00ec una somma enorme di denaro. A questo punto Zach abbandona il padre e sparisce fino al decimo episodio della terza stagione, quando inizia a perseguitare Gabrielle. Una sera in un locale, dopo averle regalato fiori, un gioiello prezioso e un abito costoso, Zach le rivela quello che provava e lei gli risponde di essere troppo vecchia per lui e si ubriaca. La mattina dopo si sveglia a letto con Zach che le rivela di aver fatto sesso con lei, che per\u00f2 non ricorda nulla. Dopo averlo detto a Carlos, quest'ultimo le dice che Zach \u00e8 molto ben dotato e che sarebbe impossibile non ricordarlo. Dopo aver ricevuto una proposta di matrimonio nella pizzeria degli Scavo, Gabrielle dice a Zach di lasciarla sola e di non cercarla pi\u00f9. Appare una terza volta a Wisteria Lane in circostanze sconosciute, consegnando un mazzo di fiori anonimo a Bree travestito da fattorino. In realt\u00e0 i fiori erano una scusa per poter nascondere sotto un cuscino la pistola usata per ferire Paul Young. Zach viene quindi portato da Paul e Mike in un centro di disintossicazione.\nJohn Rowland.\nJohn Rowland (stagioni 1-4 e 6; Interprete: Jesse Metcalfe; Doppiatore: Stefano Crescentini) \u00e8 il giardiniere dei Solis. Intraprende una relazione con Gabrielle, annoiata e trascurata dal marito. I due vengono scoperti dalla madre di Carlos, che per\u00f2 viene investita prima di poter raccontare la sua scoperta. Carlos manomette gli anticoncezionali della moglie, affinch\u00e9 concepisca un bambino, e Gabrielle resta incinta. Il figlio tuttavia potrebbe anche essere di John, ma la donna non vuole che lui lo riconosca per permettere al bambino una vita agiata. Gabrielle per\u00f2 perde il figlio cadendo dalle scale. Lei e John rompono e il ragazzo si presenta all'udienza di Carlos, accusato di violenza contro gli omosessuali, confessandogli la tresca con Gabrielle. John fa altre apparizioni nella serie e si scopre che si \u00e8 sposato con la ricca figlia del proprietario di una catena alberghiera, in seguito i due hanno un figlio, divorziano e John apre una catena di ristoranti. Assume come cameriera Ana, la nipote di Gabrielle, e tenta di sedurre la zia, che per\u00f2 rifiuta le avances, chiarendogli di essere felice cos\u00ec.\nGeorge Williams.\nGeorge Williams (stagioni 1-2 e 8; Interprete: Roger Bart; Doppiatore: Antonio Sanna) \u00e8 il farmacista di Bree, follemente innamorato di quest'ultima. Uccide Rex somministrandogli del potassio nelle pillole per il cuore e nella seconda serie frequenta Bree. Phyllis Van de Kamp disapprova la relazione e fa una soffiata alla polizia, accusando la nuora di aver ucciso Rex. Attraverso la macchina della verit\u00e0 Bree scopre di provare per George qualcosa di pi\u00f9 che una semplice amicizia e accetta la sua inaspettata proposta di matrimonio per buona educazione. Successivamente la relazione si complica a causa dell'ex fidanzata di George, che racconta a Bree di come lui fosse pazzo e possessivo, tanto da bruciare l'auto di un suo ex ragazzo. Mentre \u00e8 a cena con George, Bree incontra un suo ex fidanzato e flirta per vedere la reazione di George, ma lui si comporta in modo assurdo, costringendola ad indossare l'anello che lui le aveva donato. Allora Bree lascia George ritenendolo una scelta sbagliata. L'uomo assume una massiccia dose di pillole e chiama Bree, fingendo di volersi uccidere se lei non lo perdoner\u00e0, confessando inoltre di avere ucciso Rex. Bree non riesce a perdonarlo e lo guarda morire senza tentare di salvarlo. Tra le vittime della follia di George, vivo per miracolo, compare anche il terapeuta di Bree, il dottor Goldfine.\nGeorge ricomparir\u00e0 alla fine dell'ultimo episodio della serie, insieme agli altri fantasmi, mentre guarda Susan lasciare per sempre Wisteria Lane.\nMaisy Gibbons.\nMaisy Gibbons (stagione 1; Sharon Lawrence) \u00e8 apparentemente una casalinga normalissima, molto affezionata ai figli. Viene presentata come la coordinatrice del comitato scolastico delle mamme alla Barcliff Academy. In queste vesti d\u00e0 del filo da torcere a Lynette, con i suoi metodi dittatoriali. Alla fine fra le due vincer\u00e0 Lynette, che otterr\u00e0 il totale appoggio delle altre mamme. In seguito si scopre che durante la giornata Maisy fa la prostituta e riceve gli uomini a casa. Fra i suoi clienti abituali c'\u00e8 anche Rex Van De Kamp, che con Maisy pu\u00f2 sfogare le sue fantasie sadomaso. Durante un incontro con lei, Rex ha un infarto e cos\u00ec Bree scopre la relazione fra suo marito e Maisy. Successivamente Maisy viene arrestata per adescamento davanti agli abitanti di Wisteria Lane. Bree si reca da lei in prigione per convincerla a non fare il nome di Rex, ma Maisy rifiuta e Bree se ne va dicendole che le fa pena. Poco dopo la lista dei clienti di Maisy viene resa pubblica e Bree \u00e8 costretta a sopportare l'umiliazione.\nAnnabelle Foster.\nAnnabelle Foster (stagione 1; Melinda McGraw) \u00e8 una vecchia fiamma di Tom Scavo, appare solo nella prima stagione. L'ufficio di Tom l'assume, ed egli lo tiene nascosto alla moglie. Questa lo scopre per caso dopo tre mesi, e teme per la fedelt\u00e0 del marito. Su consiglio di Edie, cerca di farsela amica, scatenando una discussione tra lei e Tom.\nBetty Applewhite.\nBetty Applewhite (stagioni 1-2; Alfre Woodard) \u00e8 una donna che si \u00e8 trasferita a Wisteria Lane insieme al figlio Matthew, verso la fine della prima stagione. Suo figlio avr\u00e0 una relazione con Danielle, la figlia di Bree. Oltre a Matthew tiene segregato in casa l'altro figlio ritardato di nome Caleb. Quest'ultimo \u00e8 stato accusato ingiustamente dell'omicidio di una fidanzata del fratello, mentre il vero colpevole \u00e8 Matthew. Uscir\u00e0 di scena al termine della seconda stagione.\nJustin.\nJustin (stagioni 1-2; Ryan Carnes) \u00e8 il migliore amico di John Rowland. Justin ricatta Gabrielle Solis, minacciandola di rendere pubblica la sua relazione con John se non accetter\u00e0 di andare a letto con lui; in seguito confessa alla signora Solis che teme di essere gay e lei lo incita a seguire la sua inclinazione. Susan Mayer lo sorprender\u00e0 a baciarsi in piscina con Andrew Van de Kamp. I due hanno una relazione, inizialmente per volont\u00e0 di Andrew di ferire Bree. Justin aiuta Andrew nella causa di emancipazione e lo appoggia nelle sue ribellioni alla madre. Bree si serve di lui quando Andrew vuole trasferirsi dai nonni a Rhode Island, riuscendo nell'intento di tenerlo a casa con s\u00e9. Sembra che Andrew e Justin abbiano rotto quando Bree ha abbandonato il figlio in mezzo alla strada, poich\u00e9 da quel momento Justin non viene pi\u00f9 visto nella serie.\nReverendo Sykes.\nReverendo Sykes (stagioni 1-4 e 6-8; Dakin Matthews) \u00e8 il pastore della Chiesa Presbiteriana di Fairview. Bree ha molta stima di lui e si rivolge spesso al reverendo per chiedere consigli di genere morale, come l'orientamento sessuale di Andrew o la crisi nel suo matrimonio con Orson. \u00c8 lui a celebrare i funerali di Rex e il matrimonio fra Bree e Orson.\nPadre Crowley.\nPadre Crowley (stagioni 1-6; Jeff Doucette) \u00e8 il prete della chiesa cattolica di Fairview, non vede di buon occhio il comportamento frivolo di Gabrielle e in pi\u00f9 di un'occasione cerca di ricondurla sulla \"retta via\". Nella quarta stagione celebra il matrimonio fra Carlos e Gabrielle dopo la morte di Victor, e nella sesta si occupa dei funerali delle vittime del disastro aereo. Gestisce inoltre la mensa per i poveri di Fairview, dove Gabrielle incontra una sua vecchia amica ricchissima caduta in rovina.\nYao-Lin.\nYao-Lin (stagione 1 e 5; Lucille Soong) \u00e8 la domestica cinese di Carlos e Gabrielle. Yao-Lin \u00e8 a conoscenza della relazione fra Gabrielle e John Rowland e perci\u00f2 viene sempre costretta dalla signora Solis a coprirla. A Yao-Lin non piace Gabrielle e non perde occasione per commentare i suoi comportamenti. Nell'episodio L'amore \u00e8 nell'aria, dopo un litigio con Gabrielle, Yao-Lin si licenzia. In seguito, quando Gabrielle sta lavorando come commessa in un negozio di cosmetici, Yao-Lin decide di umiliarla facendosi truccare da lei. Viene vista un'altra volta, nel centesimo episodio, quando Gabrielle, appena arrivata, cerca di conoscere le vicine: Yao-Lin si dimostra ancora caustica con la padrona e critica verso i suoi atteggiamenti snob.\nHelen Rowland.\nHelen Rowland (stagioni 1-2; Kathryn Harrold) \u00e8 la madre di John Rowland. Helen \u00e8 un'amica di Gabrielle e delle donne di Wisteria Lane. Un giorno, ascoltando una conversazione fra suo figlio e il suo amico Justin, scopre che John ha una relazione clandestina con una donna del quartiere. Inizialmente sospetta di Susan e arriva a picchiarla dietro le quinte di una sfilata di moda organizzata da Gabrielle. Quando la signora Solis, per proteggere l'amica, confesser\u00e0 ad Helen di essere lei l'amante di suo figlio, la donna la prender\u00e0 malissimo e se la legher\u00e0 al dito. Infatti la minaccia ripetutamente di denunciarla per pedofilia (John ha diciassette anni) se non convincer\u00e0 il ragazzo ad andare al college. Nella seconda stagione, quando i Solis cercano di adottare un bambino, incontrano Helen, che lavora all'ufficio adozioni; la donna riesce ad avere la sua vendetta negando l'adozione a Gabrielle e facendo in modo che nessun'altra agenzia di adozioni dia ai Solis un bambino.\nMama Solis.\nJuanita \"Mama\" Solis (stagioni 1 e 8; Lupe Ontiveros) \u00e8 la madre di Carlos. Odia sua nuora Gabrielle ed \u00e8 ricambiata. Carlos la invita a stare da loro sospettando un tradimento della moglie. Juanita allora non lascia neanche per un attimo la nuora. Ha il vizio del gioco d'azzardo e Gabrielle sfrutta la debolezza della suocera a suo vantaggio. Una sera Juanita sorprende Gabrielle a letto con John Rowland e le scatta una foto. Sfortunatamente per lei, appena esce di casa viene investita da Andrew Van de Kamp, ubriaco dopo un litigio con Bree, e finisce in coma. Qualche tempo dopo si risveglia e corre via per cercare qualcuno a cui raccontare dell'infedelt\u00e0 della nuora, ma scivola sul pavimento umido e precipita gi\u00f9 da una scala. Viene soccorsa da un'infermiera, a cui racconta il segreto in punto di morte, ma la ragazza non sente nulla perch\u00e9 indossa le cuffie a volume elevato. Viene seppellita in una tomba costosissima e la primogenita di Carlos e Gabrielle viene chiamata come lei. Per il segreto riguardo alla morte di Juanita, Bree viene ricattata due volte durante la serie: la prima nella seconda stagione da Betty Applewhite, che le impedisce cos\u00ec di rivelare che tiene chiuso in cantina il figlio disabile; la seconda nella sesta stagione, da Sam Allen, che riesce ad estorcere alla donna la sua fruttuosa societ\u00e0.\nComparir\u00e0 in alcuni flashback, tra cui uno nell'episodio del funerale di Mike Delfino, dove si vede come lei criticava Gabrielle prima del matrimonio per la sua voglia di spendere molti soldi.\nComparir\u00e0 alla fine dell'ultimo episodio mentre, insieme agli altri fantasmi, guarda Susan andarsene per sempre da Wisteria Lane.\nJuanita Solis.\nJuanita Solis (stagioni 5-8; Madison De La Garza (st. 5-8), Kaili Say (ep. 4x17) ) \u00e8 la prima figlia di Gabrielle e Carlos, chiamata come la madre di quest'ultimo, e spesso \u00e8 in contrasto con la madre, specialmente perch\u00e9 le somiglia molto essendo cocciuta e viziata come lei. Viene cacciata dalla scuola pubblica poich\u00e9 ha usato turpiloquio durante una recita, aggravato dal fatto che la madre ha mancato di rispetto alla preside. Non riuscendo a iscriverla in nessuna scuola, per un periodo Gabrielle sar\u00e0 costretta a farle da insegnante a casa con pessimi risultati. Riescono a inserirla successivamente nella scuola privata dove insegna Susan. Durante la settima stagione si scopre in realt\u00e0 non essere la figlia naturale dei Solis poich\u00e9 un'infermier\u00e0 ubriaca la scambi\u00f2 alla nascita. Quando Juanita scopre che lei e Gabrielle non sono madre e figlia ne \u00e8 molto turbata, ma col tempo supereranno la cosa e lei e la madre torneranno a essere unite come prima. Gabrille le vuole molto bene ed \u00e8 molto protettiva con lei, sempre pronta a difenderla.\nCelia Solis.\nCelia Solis (stagioni 5-8; Daniella Baltodano) \u00e8 la seconda figlia di Gabrielle e Carlos. Stranamente non parla quasi mai. Rischia la vita quando un aereo cade su Wisteria Lane il giorno di Natale, ma viene salvata da Lynette che nell'incidente perde uno dei gemelli che aspettava. Gabrielle sostiene che Celia sia sopravvissuta all'incidente perch\u00e9 \u00e8 destinata a \"grandi cose\".\nCaleb e Matthew Applewhite.\nCaleb e Matthew Applewhite (stagione 2; Mehcad Brooks e NaShawn Kearse) sono i figli di Betty Applewhite. Prima che gli Applewhite si trasferissero a Fairview, Matthew stava frequentando una giovane ragazza chiamata Melanie Foster. Ha provato a rompere con lei, ma lei non voleva. Matthew le diede un appuntamento al magazzino del Lumberjack Garden, ma prima di lui arriv\u00f2 il fratello Caleb e quando il ragazzo disse a Melanie di amarla, lei gli rise in faccia, prendendolo in giro per le sue gravi menomazioni mentali. Caleb cerc\u00f2 poi di baciarla ma lei gli diede uno schiaffo e lo colp\u00ec con un palo. Caleb, spaventato, la colpisce subito dopo e Melanie cade, apparentemente morta. Dopo la fuga di Caleb, Matthew arriv\u00f2 proprio nel momento in cui Melanie si stava riprendendo. Disse alla ragazza che Caleb non voleva farle del male, ma lei lo ricatt\u00f2: non avrebbe detto niente alla polizia solo se fossero tornati insieme. Matthew rifiut\u00f2 e lei gir\u00f2 le spalle per andarsene. Preso dalla paura, Matthew la colp\u00ec tre volte con lo stesso palo con cui era stata colpita da Caleb, uccidendola e coprendo poi il cadavere con il suo giacchetto. Betty mise Caleb in punizione nel seminterrato per aver ucciso Melanie, non sapendo che il vero assassino era Matthew. Matthew inizia a frequentare Danielle Van de Kamp, ma Bree, non contenta di ci\u00f2, si convince che c'\u00e8 qualcosa di strano negli Applewhite. Matthew e Danielle nel frattempo creano un piano per sbarazzarsi di Caleb; Matthew dice a Caleb che piace a Danielle e che vuole baciarlo. Caleb allora si reca a casa dei Van de Kamp, nella stanza di Danielle, ma quando lei lo vede si spaventa. Danielle chiama Bree, che entra armata di pistola e mette in fuga Caleb. Betty, per paura di essere denunciata o che il figlio possa nuocere a qualcuno, decide di uccidere Caleb con delle pillole nascoste in un gelato, ma appena prima di mangiarlo lui le dice che era stato Matthew a dirgli di andare dai Van de Kamp. Betty quindi capisce tutto e rinchiude cos\u00ec Matthew nel seminterrato, decidendo di ucciderlo con lo stesso metodo. Tuttavia Danielle colpisce Betty e libera Matthew. Betty comprende di non potercela fare da sola e cos\u00ec racconta tutta la storia a Bree, che si precipita a casa per cercare Danielle e Matthew che stavano fuggendo con dei soldi rubati dalla cassaforte di Bree. La donna blocca l'uscita dalla casa, impedendo ai due giovani di fuggire. Matthew minaccia Bree con una pistola, fra le urla di Danielle; prima di premere il grilletto per\u00f2, la S.W.A.T spara a Matthew attraverso la finestra, uccidendolo. Alla fine dell'episodio Betty e Caleb fuggono da Wisteria Lane, senza dire nulla, esattamente come erano arrivati.\nSuor Mary Bernard.\nSuor Mary Bernard (stagione 2; Melinda Page Hamilton) \u00e8 una suora cattolica che, tramite un'opera di evangelizzazione nelle carceri ha convertito a una maggiore religiosit\u00e0 Carlos Solis, permettendogli di uscire di galera all'inizio della seconda serie. Mette i bastoni tra le ruote a Gabrielle dato che quest'ultima non vuole avere figli, facendo in modo che Carlos minacci di richiedere l'annullamento alla Sacra Rota. Gabrielle allora fa credere a padre Crowley che il marito e la religiosa hanno avuto rapporti sessuali, facendola trasferire in Alaska. Prima della partenza, le due donne si picchiano furiosamente in chiesa davanti agli occhi di alcuni bambini.\nPorter Scavo.\nPorter Scavo Data di nascita: 5 febbraio 1998 (stagioni 1-8; Shane Kinsman da bambino, Charles Carver) \u00e8 uno dei gemelli figli di Lynette, fin da piccolo ha sempre dato del filo da torcere ai genitori essendo molto agitato. Nel salto temporale di cinque anni si scopre che lui e il gemello hanno trasformato il ristorante in un casin\u00f2 illegale. Ha una relazione con una donna sposata e quando scoppia un incendio nel locale del marito di quest'ultima, Porter diventa il primo sospettato. Durante la settima stagione la madre manda via di casa lui e il gemello poich\u00e9 non sanno badare a loro stessi, e loro per fargli capire che in realt\u00e0 la colpa \u00e8 tutta della madre si trasferiscono a casa della McCluskey per poi trovarsi una vera sistemazione. Nell'ottava serie si scopre essere il padre biologico della bambina di Julie.\nPreston Scavo.\nPreston Scavo Data di nascita: 5 febbraio 1998 (stagioni 1-8; Brent Kinsman da bambino, Max Carver) \u00e8 uno dei gemelli figli di Lynette, fin da piccolo ha sempre dato del filo da torcere ai genitori essendo molto agitato. Nel salto temporale di cinque anni si scopre che lui e il gemello hanno trasformato il ristorante in un casin\u00f2 illegale. Durante la sesta stagione fa un viaggio in Europa e quando torna porta con s\u00e9 una donna Russa che verr\u00e0 uccisa dal serial killer. Durante la settima stagione la madre manda via di casa lui e il gemello poich\u00e9 non sanno badare a loro stessi, e loro per fargli capire che in realt\u00e0 la colpa \u00e8 tutta della madre si trasferiscono a casa della McCluskey per poi trovarsi una vera sistemazione.\nParker Scavo.\nParker Scavo Data di nascita 9 giugno 1999 (stagioni 1-8; Zane Huett da bambino, Joshua Logan Moore) \u00e8 il terzo figlio di Lynette e Tom, \u00e8 un ragazzo gentile, intelligente, bravo a scuola e molto buono a differenza dei gemelli.\nPenny Scavo.\nPenny Scavo Data di nascita: 8 maggio 2002 (stagioni 1-8; Kendall Applegate e Darcy Rose Byrnes) \u00e8 la figlia pi\u00f9 giovane di Lynette e Tom, \u00e8 una bambina molto matura per la sua et\u00e0 che aiuta la madre con le faccende di casa e con l'ultima figlia, Paige.\nPaige Scavo.\nPaige Scavo (stagioni 6-8) \u00e8 la pi\u00f9 piccola dei figli di Lynette e Tom, che la coppia ha avuto superati i quarant'anni. Insieme a lei la madre aspettava anche un altro figlio, che per\u00f2 perde a seguito dell'incidente aereo in cui rimane ferita. Dopo la sua nascita Lynette \u00e8 molto stressata e la sorella pi\u00f9 grande, Penny, spesso si prende cura di Paige per aiutare la mamma.\nKayla Huntington.\nKayla Huntington (stagioni 3-4; Rachel Fox) \u00e8 la figlia di Nora Huntington e Tom, che scopre la sua esistenza molti anni dopo la sua nascita. Dopo aver lottato con Lynette per l'affidamento di Kayla, Nora viene uccisa e Kayla rimane a vivere con Tom. Si presenta sempre molto scontrosa nei confronti di Lynette, ritenendola responsabile della morte della madre. Fortunatamente i suoi comportamenti vengono placati da Tom. Nella quarta stagione Kayla mette in atto una sorta di piano di vendetta, che prevedeva l'allontanamento di Lynette dalla famiglia. Infatti, dopo aver istigato i gemelli a incendiare il ristorante di Rick Coletti (rivale in affari del padre), e aver fatto buttare da un tetto uno dei fratellastri, si brucia di proposito il braccio con una piastra, accusando Lynette di abusi. Grazie a Tom, che con un telefono in viva voce fa sentire allo psicologo la confessione di Kayla, l'allontana dalla sua famiglia mandandola a vivere con i nonni materni.\nNora Hungtington.\nNora Huntington (stagioni 2,3 e 8; Kiersten Warren) \u00e8 la madre di Kayla. Era una ballerina di lap-dance su una nave e una volta Tom, completamente ubriaco, ha fatto sesso con lei mettendola incinta. Undici anni dopo Lynette scopre che Nora e sua figlia vivevano ad Atlantic City e regolarmente Tom le andava a trovare. Lynette pensava che Tom la tradisse, invece scopre poi di avere un'altra bambina da accudire in casa. Nora, dopo aver comprato casa vicino a Tom, inizia un piano per riconquistarlo, facendo anche il doppio gioco con i due coniugi. Nora viene poi uccisa durante la terza stagione da Carolyn Bigsby, impazzita per il tradimento di suo marito, dopo che Lynette le ha detto che Nora ha tentato di sedurre Tom. In punto di morte chiede a Lynette di curare Kayla come se fosse figlia sua. In seguito, Kayla odier\u00e0 a morte Lynette, ritenendola colpevole della morte della madre. \nQuando Susan decider\u00e0 di lasciare per sempre Wisteria Lane alla fine dell'ottava stagione si vedranno i fantasmi di alcune persone morte durante il corso della serie, tra cui Nora. Per quanto possa essere odiosa, il suo carattere pu\u00f2 essere giustificato dal fatto che ha avuto un passato difficile e dal fatto che probabilmente ha una personalit\u00e0 borderline.\nBenjamin Van De Kamp.\nBenjamin Van De Kamp (stagioni 4-5-7 e 8; Jake Soldera) \u00e8 il figlio che Danielle ha avuto da Austin. Alla nascita viene spacciato come il terzo figlio di Bree, avuto dal marito Horson. Successivamente per\u00f2, Danielle, ormai sposata con un avvocato, ne richiede l'affidamento e lo porta a vivere con s\u00e9 e il suo nuovo marito. Spesso con Danielle, Benjamin si reca a Farview per far visita alla nonna Bree. Nell'ottava stagione, dopo il divorzio di Danielle, torner\u00e0 a Wisteria Lane con la madre.\nNoah Taylor.\nNoah Taylor (stagione 1-2; Bob Gunton) \u00e8 il nonno di Zach. Molto anziano e ricco, ingaggia Mike per scoprire la verit\u00e0 sulla fine di sua figlia Deidre. Viene ucciso da suo nipote alla fine della seconda stagione, che gli stacca la spina.\nXiao-Mei.\nXiao-Mei (stagioni 2-3; Gwendoline Yeo). Vediamo per la prima volta Xiao-Mei ad un pranzo organizzato da Maxine Bennett, a cui Bree viene invitata. Maxine viene arrestata dall'FBI perch\u00e9 tratta Xiao-Mei come una schiava e cos\u00ec la ragazza viene affidata alla parrocchia. Carlos si lascia convincere da padre Crowley a far soggiornare temporaneamente Xiao-Mei in casa sua, inizialmente contro il volere della moglie. Gabrielle tuttavia comincia ad apprezzare Xiao-Mei quando scopre che la ragazza cucina benissimo, si occupa delle faccende domestiche e sa cucire molto bene; cos\u00ec quando la famiglia della ragazza torna a riprenderla, Gabrielle la convince a restare a casa sua come domestica. Dopo molti tentativi falliti di avere un figlio, Gabrielle convince Xiao-Mei a diventare la madre surrogato di suo figlio. Mentre portava in grembo il bambino per\u00f2, ha una relazione con Carlos che porta i Solis al divorzio. Al momento del parto si scopre che per un errore le \u00e8 stato impiantato l'ovulo sbagliato e cos\u00ec d\u00e0 alla luce un bambino di colore, che viene rifiutato dai Solis. Xiao-Mei dunque viene mandata via da Gabrielle e non viene pi\u00f9 vista.\nSophie Bremmer.\nSophie Bremmer (stagioni 1-2 e 7; Lesley Ann Warren) \u00e8 la madre di Susan. Sophie \u00e8 una donna un po' frivola ed egocentrica, sempre presa da s\u00e9 stessa, si \u00e8 sposata per ben cinque volte. Quando Susan necessita di un trapianto di rene la donna chiede alla madre di farle da donatrice, ma lei si rifiuta di farlo, Susan arrabbiata le d\u00e0 dell'egoista. La zia di Susan le rivela che Sophie non pu\u00f2 darle il suo rene perch\u00e9 soffre di cancro, e che non ha voluto dirlo a Susan per non farla preoccupare, facendo il suo primo gesto di altruismo. Susan si riappacifica con la madre, ma senza farle sapere che \u00e8 a conoscenza delle sue pessime condizioni di salute.\nAddison Prudy.\nAddison Prudy (stagione 2; Paul Dooley) \u00e8 il padre di Susan. Gestisce un emporio agrario dall'altra parte della citt\u00e0. \u00c8 un impenitente donnaiolo, nonostante sia sposato tradisce costantemente la moglie, infatti anche la madre di Susan era una delle sue molte amanti, pertanto Susan \u00e8 la sua figlia illegittima. Susan cerca di legare con lui, ma la moglie di Addison, credendo erroneamente che Susan sia una delle sue amanti, aggredisce la donna al supermercato, ma Susan le rivela di essere la figlia del marito; la donna delusa dal fatto che il marito ha avuto una figlia da una delle sue relazioni adultere, consiglia a Susan di tagliare tutti i legami possibili con Addison perch\u00e9 lui \u00e8 il tipo di uomo che ferisce sempre le persone che gli stanno vicino.\nRon McReady.\nRon McReady (stagione 2; Jay Harrington) \u00e8 un chirurgo dell'ospedale \"Sacro Cuore\". Ha iniziato a frequentarsi con Susan, quando si sono incontrati all'ospedale. Durante la splenectomia di Susan, lui le dice che l'ama, ma lei dice di amare Mike. L'infermiera poi dice al dottore che Susan \u00e8 sposata con Karl. Quando poi Ron lo dice a Susan lei gli racconta la verit\u00e0, e cio\u00e8 che lei e Karl si erano risposati solo perch\u00e9 l'assicurazione sanitaria di Susan era scaduta, ma lui la lascia quando capisce che lei \u00e8 ancora innamorata di Mike.\nVerr\u00e0 nominato solo un'altra volta, nella quinta stagione, mentre Susan riassume insieme ad Edie tutte le sue storie d'amore.\nPhyllis Van de Kamp.\nPhyllis Van de Kamp (stagioni 2 e 4; Shirley Knight). Appare nella prima puntata della seconda stagione, quando arriva a Wisteria Lane per presenziare al funerale del figlio. Non ha un rapporto facile con Bree, che ritiene responsabile dell'infelicit\u00e0 di Rex. La morte di quest'ultimo sar\u00e0 per lei un duro colpo, amplificato dalla sua forte emotivit\u00e0. Questo aspetto costituisce sin dall'inizio un problema per Bree, abituata a controllare e moderare i propri sentimenti a tal punto, secondo l'opinione della suocera, da lasciare supporre un totale disinteresse per la morte del marito. Uno dei momenti di massima tensione tra le due avviene durante un pranzo con Lynette, quando Bree, esasperata dai continui tentativi di Phyllis di attirare l'attenzione su di s\u00e9, la schiaffeggia. In seguito, l'anziana dar\u00e0 credito ai sospetti della polizia che indicano Bree come responsabile della morte di Rex. Quest'ulteriore cattiveria spinger\u00e0 Bree a cacciarla da casa sua.\nRitroviamo Phyllis nella quarta stagione, quando Bree si finge incinta del nuovo marito, Orson per coprire la gravidanza di Danielle. Durante una festa a sorpresa per Bree, Phyllis scopre per caso le pance finte nell'armadio della nuora, ma lei riesce a convincerla a non dire niente a nessuno. Danielle, intanto, nascosta in un convento, approfitta dell'odio che la nonna nutre per sua madre per andarsene, e l'anziana signora la ospita nella sua casa di riposo. Inizialmente Danielle vuole rimanere l\u00ec con lei, ma poi Bree e Orson la convincono a ritornare in convento prospettandole una vita penosa nella casa di riposo. Bree lascia la suocera con la promessa di farle fare da baby-sitter al nipotino, di cui lei \u00e8 effettivamente bisnonna.\nIan Hainsworth.\nIan Hainsworth (stagione 3; Dougray Scott) \u00e8 un uomo inglese che cade in depressione quando la moglie Jane va in coma dopo essere caduta da cavallo, la quale successivamente morir\u00e0. Incontra Susan all'ospedale, mentre lei aspetta che Mike si risvegli dal coma. Susan e Ian iniziano a frequentarsi e decidono anche di sposarsi, quando per\u00f2 Mike si risveglia dal coma. Edie prova a convincere Mike, che non ricorda nulla dei suoi precedenti due anni, che lui odiava Susan. Dopo una visita dei genitori di Ian a casa di Susan, la donna scopre che il padre di Ian \u00e8 gay, beccandolo ad indossare della biancheria intima dal suo guardaroba. Quando la madre di Ian le chiede di firmare un accordo matrimoniale, il padre di Ian lo strappa, ricattato da Susan. Bench\u00e9 sia una brava persona, Ian alle volte manifesta una personalit\u00e0 subdola e insicura, \u00e8 molto incerto sulla sua relazione con Susan per via della presenza di Mike che lo rende poco fiducioso dell'amore che Susan dovrebbe provare per lui, ci\u00f2 \u00e8 dovuto principalmente ai problemi mai risolti con Jane, che lo tradiva con un altro uomo. Successivamente Ian, capendo che Susan ama Mike in un modo in cui non amer\u00e0 mai lui, decide di lasciarla, annullando il fidanzamento e il matrimonio. Ian decide di tornare in Inghilterra e non fa pi\u00f9 apparizioni nella serie.\nMonique Poulier.\nMonique Poulier (stagione 3; Kathleen York) \u00e8 un'assistente di volo francese, ha avuto contemporaneamente due relazioni con due uomini sposati: Orson Hodge ed Harvey Bigsby. La donna viene uccisa da Gloria Hodge perch\u00e9 la giudica una donna di facili costumi che minaccia il matrimonio di Orson ed Alma. Orson aiuta sua madre a seppellirla, ma i due vengono visti a casa Poulier dall'idraulico, Mike Delfino. Orson arriver\u00e0 ad investire Mike con l'automobile, pur di tenere nascosto il suo segreto. Dell'omicidio di Monique verranno sospettati prima Orson e poi Mike. Inoltre, la scoperta della sua relazione con Harvey fa uscire di senno sua moglie Carolyn, che tenta di ucciderlo nel suo supermercato. Un momento particolarmente raccapricciante della morte di Monique \u00e8 quando Gloria le strappa via i denti per evitare che il cadavere venga identificato attraverso delle lastre. I denti, accuratamente conservati in un sacchettino, verranno trovati da Bree sotto un'asse del pavimento di casa di Alma.\nCarolyn Bigsby.\nCarolyn Bigsby (stagione 3; Laurie Metcalf) \u00e8 la vicina di casa di Alma e insegnante di religione alla scuola domenicale. Carolyn si presenta a casa di Bree per impedirle di sposare Orson, che ritiene l'assassino della prima moglie Alma. Le sue affermazioni metteranno in crisi Bree e verranno invece credute dagli abitanti di Wisteria Lane, soprattutto da Susan. Bree non la sopporta e quando Orson le dice che il marito di Carolyn, Harvey, aveva una relazione con Monique Poulier, Bree non perde l'occasione per rivelarglielo. Carolyn allora impazzisce ed entra armata nel supermercato di propriet\u00e0 del marito, prendendo in ostaggio tutti i clienti (fra cui Lynette Scavo, Nora Huntington, Julie Mayer, Austin McCann, Art Sheperd ed Edie Britt, che per\u00f2 riesce a rifugiarsi nell'ufficio del direttore insieme ad Harvey). Carolyn comincia a delirare e quando Lynette in uno scatto di rabbia urla che Nora ha tentato di sedurre Tom, Carolyn colpisce Nora in pieno petto, uccidendola nel giro di qualche minuto. Lynette le urla che \u00e8 una pazza a comportarsi in questo modo e Carolyn le spara addosso. Il nuovo vicino Art, per\u00f2, riesce a deviare il colpo e Austin salta addosso a Carolyn per disarmarla. Durante la colluttazione, la pistola viene presa da una degli ostaggi, Maya, madre di un alunno di Carolyn, che le spara alla testa, uccidendola.\nGloria Hodge.\nGloria Hodge (stagione 3; Dixie Carter) \u00e8 la madre di Orson. Ha ucciso Monique con la chiave inglese di Mike Delfino. Rimane paralizzata e impossibilitata a parlare dopo aver tentato di uccidere Bree simulando un suicidio (come ha fatto per il marito).\nAlma Hodge.\nAlma Hodge (stagioni 3,8; Valerie Mahaffey) \u00e8 la prima moglie di Orson Hodge. Lui la tradiva con la hostess Monique Poulier e il loro matrimonio era in crisi e cos\u00ec una mattina Alma ha deciso di scappare di casa mentre il marito era al lavoro. Orson per\u00f2 era rientrato prima e i due avevano litigato furiosamente; da quel momento nessuno aveva mai pi\u00f9 rivisto Alma Hodge. La discussione era stata per\u00f2 ascoltata da Carolyn Bigsby, un'amica di Alma, che ha cos\u00ec messo in giro la voce che Orson ha ucciso sua moglie.Scopriamo pi\u00f9 tardi, per\u00f2, che Alma \u00e8 rimasta in contatto con la suocera Gloria, con la quale condivide l'obiettivo di riappacificarsi con Orson. Alma compare a casa di Bree, rivelando di aver vissuto per anni a Winnipeg, in Canada, da una sua anziana zia, in modo che tutti credessero che Orson l'avesse uccisa. Subito \u00e8 chiara la sua intenzione: riprendersi Orson a tutti i costi. Per farlo, lei e Gloria organizzano un piano diabolico: Alma si trasferisce nella vecchia casa di Betty Applewhite, si sottopone a cure ormonali per la fertilit\u00e0 e una sera Gloria chiama suo figlio dicendogli che Alma ha tentato di uccidersi. Orson accorre e trova un biglietto con il quale Alma gli spiega di volersi uccidere non sopportando l'idea che l'uomo della sua vita ami un'altra; Gloria lo droga attraverso un bicchiere di liquore pieno di sonniferi e viagra e Alma allora lo stupra per rimanere incinta. Nel corso delle puntate per\u00f2 Alma si pente e capisce che non potr\u00e0 mai ottenere l'amore di Orson. Gloria non lo pu\u00f2 accettare e rinchiude Alma in soffitta, per poi tentare di uccidere Bree. Alma riesce ad uscire attraverso una finestra, ma nel tentativo di attirare l'attenzione di Danielle Van de Kamp, cade dal tetto e muore. Gloria invece viene fermata appena in tempo da Orson, ma ha un ictus e cos\u00ec suo figlio la porta a casa di Alma. Nel giardino trova il suo cadavere e abbandona l\u00ec anche Gloria. La polizia allora trova il biglietto in cui Alma confessava di voler morire e un sacchettino contenente i denti di Monique Poulier; stabilisce cos\u00ec che Alma ha ucciso Monique e poi si \u00e8 suicidata, e che Gloria, alla vista del suo cadavere ha avuto un malore. Mike Delfino viene quindi rilasciato e Orson e Bree partono per la loro luna di miele.\nRicomparir\u00e0 solo alla fine dell\u00ecultimo episodio della serie, mentre, insieme agli altri fantasmi, guarda Susan lasciare per sempre Wisteria Lane.\nStella Wingfield.\nStella Wingfield (stagioni 3-5 e 7; Polly Bergen) \u00e8 la madre di Lynette. Viene descritta dalla figlia come un'alcolista, che faceva abuso di droghe molto spesso, tradiva suo marito portando estranei a casa loro e picchiava le figlie. Nell'infanzia di Lynette \u00e8 stata quasi sempre assente ed ha avuto anche un tumore al seno, perci\u00f2 Lynette si \u00e8 dovuta occupare delle altre due sorelline. Stella appare per la prima volta nel finale della terza stagione, quando viene avvertita da Lucy, la sorella di Lynette, che quest'ultima aveva il cancro. Avendole dato 10.000 dollari per curarsi, Lynette la lascia vivere in casa loro. Nella quarta stagione iniziano a crearsi dei problemi tra madre e figlia; infatti, mentre tutti erano a casa di Susan per una sciarada, Lynette \u00e8 costretta a rimanere a casa a causa del dolore. La madre le mette un po' di marijuana nei dolcetti, alleviandole il dolore e permettendole quindi di presentarsi alla serata da Susan, dove per\u00f2 fa una figura pessima, in preda all'euforia causata dalla droga. Quando poi Lynette guarisce dal cancro, chiede alle sorelle di riportare via Stella. Le due non accettano dicendole che la madre ha rovinato le loro vite e ormai a nessuna delle due importa pi\u00f9 nulla. Lynette, arrabbiata, caccia le sorelle, ma la madre va via mentre loro litigano. Dopo averla trovata, Lynette convince Stella ad andare a vivere da Glen, l'ex marito, che si scopre essere stato la causa del divorzio, e non la madre, come Lynette pensava, perch\u00e9 era gay. Nella quinta stagione Stella \u00e8 stata messa da Lynette in una casa di riposo dopo la morte di Glen e, piena di rancore verso la figlia, ospita Porter, scappato per paura di essere ucciso dal marito della sua amante, Anne Shilling. Lynette porta via Porter con un escamotage, ma dopo un confronto con la madre, le promette di farle visita pi\u00f9 spesso. Stella torna nella settima serie dove far\u00e0 la conoscenza di un ricco vedovo pluridivorziato nella sua stessa casa di riposo: Stella, sebbene sua figlia Lynette detesti il nuovo compagno della madre perch\u00e9 insopportabile e razzista, lo sposa ugualmente per poi, una volta deceduto il marito, ereditarne il patrimonio. Il suo piano va a buon fine e lei diventa ricca.\nRick Coletti.\nRick Coletti (stagione 3-4; Jason Gedrick). Quando Tom s'infortuna alla schiena e non pu\u00f2 pi\u00f9 lavorare, Lynette assume Rick, un cuoco italo-americano di Napoli. Tom non prova simpatia per lui, poich\u00e9 ha un passato di tossicodipendenza alle spalle e in seguito sar\u00e0 geloso delle sue affinit\u00e0 con Lynette. La donna prende una cotta per lui, ma quando l'uomo le dice di essersi innamorato di lei, Lynette viene costretta a licenziarlo. Lei e Tom hanno un momento di crisi per questo motivo e il loro matrimonio sar\u00e0 in serio pericolo, quando Lynette scopre di avere un linfoma. Nella quarta stagione, Rick ritorna ed apre un ristorante praticamente accanto a quello degli Scavo, che perdono quindi molti clienti. Ad un certo punto per\u00f2 il ristorante di Rick viene incendiato: Lynette sospetta di Tom, ma poi scopre che i responsabili sono i gemelli, incitati da Kayla.\nVictor Lang.\nVictor Lang (stagioni 3-4; John Slattery) \u00e8 il secondo marito di Gabrielle. L'abborda per strada e la conquista abbastanza facilmente. Le chiede di sposarlo e lei accetta solo qualche tempo dopo, durante una conferenza stampa, quando vengono mostrate delle foto di Victor e Gabrielle che copulano in ascensore che rischiano di compromettere la carriera politica di Victor. L'uomo diventa sindaco di Fairview e sposa Gabrielle, che subito dopo la cerimonia scopre che Victor l'ha sposata solo per accaparrarsi i voti dei latino-americani. Gabrielle quindi comincia ad avere una tresca con il suo ex-marito Carlos. Victor li scopre e li invita in una gita in barca, dove viene gettato in mare da Gabrielle con un remo. I Solis fanno sparire la barca, ma Victor viene ritrovato e sostiene di aver perso la memoria. In realt\u00e0 dice alla moglie che ricorda ogni cosa. Carlos e Gabrielle decidono allora di scappare da Fairview per vivere felici, ma Victor li raggiunge a casa di Gabrielle e cerca di uccidere Carlos. A Wisteria Lane nel frattempo \u00e8 arrivato un tornado e Victor muore trafitto dal paletto di una staccionata. Il padre di Victor, Milton, spiega a Gabrielle che non ricever\u00e0 neanche un soldo di eredit\u00e0 perch\u00e9 il patrimonio dei Lang \u00e8 intestato a nome suo e caccia la nuora dai funerali del figlio.\nMilton Lang.\nMilton Lang (stagioni 3-4) \u00e8 il padre di Victor e suocero di Gabrielle. Ha costruito una grande carriera al figlio e gli ha organizzato il matrimonio con Gabrielle per garantirgli il voto dei latino-americani nelle elezioni a sindaco di Fairview. Offre a Gabrielle una cospicua somma di denaro se rester\u00e0 sposata a Victor per almeno un anno, ma quando il figlio muore, Milton scaccia la nuora dal funerale, minacciandola di salire sull'altare per dire a tutti i presenti che lei \u00e8 una sgualdrina.\nArt Sheperd.\nArt Sheperd (stagione 3; Matt Roth) vive con sua sorella malata Rebecca, al 4352. Salva Lynette da Carolyn Bigsby durante il sequestro al supermercato, e cos\u00ec diviene un eroe nel quartiere. Quando per\u00f2 Lynette va a casa sua per regalargli una torta scopre una parete tappezzata di foto di bambini seminudi nello scantinato, e giunge alla conclusione che Art \u00e8 un pedofilo. Sparge cos\u00ec la voce nel quartiere e Art viene emarginato e tenuto alla larga dagli abitanti di Wisteria Lane. Dopo la morte di Rebecca per un attacco di cuore, Lynette si scusa con Art sentendosi responsabile dell'accaduto e lui le confessa di essere un pedofilo, ma che, dovendosi occupare della sorella malata, non ha mai potuto dare libero sfogo alle sue pulsioni. Tuttavia, ora che lei \u00e8 morta pu\u00f2 farlo liberamente, e quindi va via da Wisteria Lane, lasciando in Lynette il rimorso di aver messo in libert\u00e0 un pedofilo. In seguito a questa scena non compare mai pi\u00f9 nella serie.\nAdam Mayfair.\nAdam Mayfair (stagione 4; Nathan Fillion) \u00e8 il secondo marito di Katherine Mayfair e patrigno di Dylan Mayfair. Di professione ginecologo, \u00e8 stato costretto a lasciare Chicago in seguito all'accusa di molestie da parte di Sylvia Green, una sua paziente con la quale aveva avuto una relazione. Ha un carattere molto pi\u00f9 aperto e tranquillo rispetto a quello della moglie e ha instaurato un ottimo rapporto con Dylan. Inoltre ha aiutato la notte di Halloween a dare alla luce Benjamin, il figlio di Danielle. Decide di lasciare Katherine dopo aver scoperto che lei gli ha mentito riguardo a ci\u00f2 che successe davvero a Dylan, ma negli ultimi episodi accetta di aiutare Katherine a difendere Dylan da Wayne. Alla fine della quarta stagione, la sua rottura con Katherine diventa ufficiale, e lascia Wisteria Lane.\nDylan Mayfair.\nDylan Mayfair (stagioni 4 e 6; Lyndsy Fonseca) \u00e8 l'unica figlia di Katherine. Venne adottata in un orfanotrofio rumeno, dopo la morte della Dylan reale. Viene poi rivelato che Katherine e Dylan vivevano gi\u00e0 a Wisteria Lane circa 12 anni prima, insieme al primo marito di Katherine, Wayne Davis. Nella quarta stagione si vengono poi a scoprire dei segreti, visto che Dylan inizia a indagare sul suo passato, del quale ricorda quasi nulla. Sembra che gli unici a sapere cosa fosse successo fossero proprio Katherine, Adam e la zia Lillian, che in punto di morte lascia un biglietto per Dylan con su scritto la verit\u00e0, che naturalmente non trover\u00e0 mai. La verit\u00e0 viene poi scoperta nel finale della quarta stagione; la \"vera\" Dylan mor\u00ec quando era piccola, schiacciata da un mobile. Katherine e la zia la seppellirono in un bosco vicino e adottarono un'orfana rumena, identica alla vera Dylan, chiamandola proprio come lei. Dylan nel salto dei 5 anni in avanti lascia un messaggio alla madre dicendole che il suo ragazzo Bradley le ha chiesto di sposarlo sotto la Torre Eiffel. In seguito si trasferisce a Baltimora. Si scopre poi che \u00e8 anche incinta. Nella sesta stagione viene convinta da Susan a far curare la madre che ha avuto un grave esaurimento nervoso.\nDylan Davis.\nDylan Davis (stagione 4, solo flashback; Hailee Denham) \u00e8 la figlia biologica di Katherine, la \"vera Dylan\". Non si sa molto di lei, a detta di Karen era una bambina d'oro, molto amica di Julie (la quale rimane sorpresa quando Dylan giustamente non ricorda il suo passato) e che aveva un enorme cicatrice sul braccio in seguito ad una caduta dalla bicicletta (questo dettaglio far\u00e0 insospettire Wayne). Muore negli anni '90, schiacciata da un enorme armadio, dopo che vi si era arrampicata per cercare di prendere una bambola. Katherine e Lillian decisero di seppellirla in un bosco vicino Wisteria Lane per evitare di essere accusate di omicidio (sebbene sia stato un incidente) al fine di liberarsi di Wayne. Dopo la sua morte, sua madre adotta un'orfana rumena che coprir\u00e0 il suo posto e fugge a Chicago.\nLillian Simms.\nLillian Simms (stagione 4 e 8; Ellen Geer) \u00e8 la zia di Katherine. Ritorn\u00f2 insieme a Katherine a Wisteria Lane, dove viveva anche lei 12 anni prima. Insieme a Katherine, \u00e8 l'unica a sapere esattamente cosa accadde quando abitavano nel quartiere. Lillian prova pi\u00f9 volte a dire a Dylan quello che successe veramente, non riuscendoci per l'ostilit\u00e0 di Katherine e le lascia anche un biglietto in punto di morte, trovato da Dylan, ma male interpretato. Lillian poi muore, portata via da un'ambulanza.\nRicomparir\u00e0 alla fine dell'ultimo episodio della serie sotto forma di fantasma, quando, vicino a Beth Young Rex Van De Kamp e Chuck Vance (anch'essi fantasmi), guarder\u00e0 Susan lasciare Wisteria Lane.\nWayne Davis.\nWayne Davis (stagione 4; Gary Cole) \u00e8 il primo marito di Katherine, e padre della vera Dylan. Negli episodi viene mostrati che abitualmente beveva e picchiava Katherine, due motivi principali del loro divorzio. La donna ha provato a denunciarlo, ma non \u00e8 mai stata creduta dai poliziotti, amici di Wayne. Ha passato inoltre 12 anni alla ricerca dell'ex-moglie e della figlia. Quando le ritrova inizia a rifrequentare la figlia, ma poi scopre che non \u00e8 davvero sua figlia. Fa ostaggi Katherine e Bree in casa di Katherine, minacciandole con una pistola per sapere la verit\u00e0; Adam salva le due donne e mentre Bree disinfetta le sue ferite, Katherine rimane da sola con Wayne. L'uomo le dice che non verr\u00e0 condannato a causa dei suoi amici in polizia e allora Katherine, in preda al panico, gli spara uccidendolo.\nM.J. Delfino.\nMaynard James \"M.J.\" Delfino (stagioni 5-8; Mason Vale Cotton) \u00e8 il figlio di Susan e Mike Delfino, ed \u00e8 il fratello minore di Julie e Zach. \u00c8 nato l'11 maggio 2008. Susan voleva inizialmente chiamarlo Connor, ma Mike le chiede di chiamarlo Maynard in onore del nonno defunto. Come compromesso, dato che l'altro nonno di Mike si chiama James, Susan ottiene di poterlo chiamare Maynard James, abbreviandolo in \"M.J.\". Viene picchiato da Juanita Solis, la figlia di Gabrielle, creando uno scontro fra le due madri. Quando Mike inizia a frequentarsi con Katherine, M.J. sente la mancanza della famiglia unita e reputa Katherine un'intrusa, cominciando a boicottarla. Sotto molti aspetti \u00e8 uguale a sua madre, infatti \u00e8 maldestro, sconclusionato e ingenuo. Rimarr\u00e0 molto turbato dalla morte del padre, diventando maleducato e impertinente, ma grazie all'amore di Susan imparer\u00e0 ad affrontare il dolore. Diventer\u00e0 zio quando Julie dar\u00e0 alla luce una figlia, e si trasferir\u00e0 via con la madre, per aiutare Julie con gli studi dopo la nascita della piccola.\nEllie Leonard.\nEllie Leonard (stagione 4 e 8; Justine Bateman). Nella quarta stagione, i Solis decidono di affittare una delle loro stanze per problemi economici e cos\u00ec conoscono l'apparentemente limpida Ellie, che in realt\u00e0 si scopre essere una spacciatrice di droga. Per giustificare il viavai di gente nella sua stanza, s'inventa di essere una tatuatrice, ma Gabrielle scopre dei panetti di cocaina sotto il suo letto. Dopo averne parlato con Carlos, i due si rivolgono alla polizia, che per\u00f2 dice loro di star indagando da tempo su Ellie e di voler trovare il suo fornitore. Pi\u00f9 tardi, la polizia si dichiara pronta a tendere la trappola per Ellie, ma all'ultimo minuto Gabrielle si pente e dice all'amica di scappare. Ellie riesce cos\u00ec a sfuggire alla polizia, ma torna a casa Solis per prendere il suo orsacchiotto, contenente 118.000 dollari. Gabrielle per\u00f2 lo ha gi\u00e0 trovato e non intende darlo ad Ellie; le due si azzuffano e la polizia entra in casa, perci\u00f2 Ellie scappa senza il bottino e si rifugia in casa di Katherine Mayfair. La donna per\u00f2 in quel momento \u00e8 tenuta in ostaggio dall'ex marito Wayne, che non esita a sparare a Ellie in pieno petto, uccidendola sul colpo.\nRicomparir\u00e0 accanto a Karl Mayer e Nora Huntington, sotto forma di fantasma nell'ultimo episodio della serie, mentre guarda Susan andarsene per sempre da Wisteria Lane.\nDave Williams.\nDave Williams/David Dash (stagione 5; Neal McDonough) \u00e8 il neo marito di Edie Britt nella quinta stagione. Nel 2013 si trasferisce a Wisteria Lane con sua moglie Edie. Nel primo episodio scopriamo che \u00e8 stato dimesso da una clinica dove era ricoverato perch\u00e9 non riusciva a controllare la rabbia e sappiamo anche che vuole vendetta verso un uomo. Nel quinto episodio della serie riesce a convincere l'intero quartiere all'idea che la signora McCluskey sia pazza e la fa ricoverare, questo solo perch\u00e9 \u00e8 l'unica che ha capito che Dave sta architettando qualcosa di terribile. Fonda anche una band rock con gli altri mariti del quartiere, Orson Hodge, Tom Scavo e Carlos Solis. Successivamente, a causa della visita inaspettata del suo psicanalista, durante una gara di bande rock, Dave d\u00e0 fuoco al locale in cui suonano, per eliminare le tracce del corpo del suo medico, strangolato da lui stesso. Diventa sempre pi\u00f9 evidente che si tratta di una persona instabile e pericolosa, per di pi\u00f9 affetta da allucinazioni. Alla morte di Edie, Dave entra in una fase di depressione e diventa amico di Susan, ma quando questa gli rivela di aver ucciso una donna e una bambina durante un incidente d'auto, e non Mike come avevano dichiarato, Dave modifica il suo piano di vendetta, dirigendolo verso di loro. Dave chiede a Susan e M.J. di venire con lui per una gita sul lago. Susan viene poi avvisata da Mike che Dave stava cercando di ucciderli, e Mike deve anche annullare il suo matrimonio con Katherine. Susan inizia a preoccuparsi, e quando poi Dave stava per attuare il suo piano di vendetta, decide di uccidere solo M.J. e non Susan, legandola ad un segnale stradale affinch\u00e9 veda suo figlio morire. In pratica Mike sarebbe arrivato a tutta velocit\u00e0 sulla macchina di Dave che sarebbe comparsa all'improvviso, uccidendo M.J. Fortunatamente Dave ha una visione della figlia morta, e si pente di quello che stava per fare, liberando M.J. e schiantandosi solo lui contro Mike. Nel finale di stagione viene internato per sempre in una struttura per malati di mente, in chiaro stato di shock.\nAna Solis.\nAna Solis (stagioni 5- 6 Maiara Walsh) \u00e8 la nipote di Carlos, che nel finale della quinta stagione si trasferisce a casa di Carlos perch\u00e9 sua nonna dice di non potersene pi\u00f9 prendere cura; come Gabrielle adora i bei vestiti e le piace sedurre i ragazzi. Intuendo la gelosia di Gabrielle, Ana si comporta da ribelle con lei e poi va a piangere da Carlos. L'uomo per\u00f2 si render\u00e0 conto ben presto che la moglie deve essere appoggiata e cos\u00ec i due cominciano a trattare Ana come le loro figlie, arrivando ad ottenerne la tutela. Ana in seguito intraprende una relazione con Danny Bolen, contrastata dalla zia, che non vede di buon occhio la misteriosa famiglia del giovane. Per questo, grazie alle sue conoscenze Gabrielle riesce a mandare Ana a New York assicurandole una carriera come modella. Danny per\u00f2 scappa di casa e segue la ragazza nella Grande Mela, dove lontani dalle famiglie, si dimostrano intenzionati a proseguire la loro storia.\nJackson Braddock.\nJackson Braddock (stagione 5; Gale Harold) \u00e8 il fidanzato di Susan che appare solo nella quinta stagione. \u00c8 un imbianchino canadese a cui Susan si rivolge per ridipingere la sua casa dopo il divorzio. I due iniziano un rapporto molto insolito: infatti decidono di non dichiararsi amore eterno e spesso si lasciano e ritornano insieme poco dopo. Un giorno Jackson va da Susan chiedendole di sposarlo, ma solo perch\u00e9 gli \u00e8 scaduto il permesso di soggiorno e sarebbe dovuto tornare in Canada. Quando si stanno per sposare, la polizia lo preleva, a causa di Dave che lo denuncia, eliminando cos\u00ec un testimone scomodo: Dave infatti teme che Jackson possa rivelare qualcosa riguardo all'incendio al White Horse, di cui lui \u00e8 il responsabile. Non \u00e8 stato ben chiarito che fine abbia fatto Jackson, ma si suppone che sia stato fatto rimpatriare in Canada.\nAnne Schilling.\nAnne Schilling (stagione 5; Gail O'Grady) \u00e8 un agente immobiliare, aiuta Tom a trovare un garage per la sua band, poich\u00e9 Lynette gli ha vietato di suonare a casa. La donna \u00e8 bellissima e Lynette \u00e8 subito gelosa di lei, temendo che il marito possa cedere alla tentazione. In realt\u00e0 i coniugi Scavo scoprono presto che Anne ha sedotto Porter e tentano di fermare la relazione, ma Anne dice di essere incinta del ragazzo; per loro, tutto viene scoperto anche dal marito di Anne, Warren, un uomo molto violento, che non esita a picchiare la moglie quando Lynette esce da casa loro. Lynette accorre in aiuto di Anne e l'accompagna alla fermata dell'autobus dopo averle dato tutti i suoi risparmi perch\u00e9 non torni mai pi\u00f9: in quest'occasione Anne rivela a Lynette di non essere incinta. In seguito, quando Dave Williams incendier\u00e0 il locale di Warren, dar\u00e0 la colpa a Porter, che avr\u00e0 grossi guai con la legge.\nVirginia Hildebrand.\nVirginia Hildebrand (stagione 5; Frances Conroy) \u00e8 un'anziana e ricchissima cliente del club dove Carlos lavora come massaggiatore. Virginia assume Carlos come massaggiatore personale dopo che, durante una seduta, le ha provocato accidentalmente un orgasmo. Gabrielle, all'insaputa di ci\u00f2, \u00e8 felicissima che una donna ricca come Virginia si sia legata tanto alla sua famiglia e cos\u00ec approfitta di tutti i benefici che la situazione comporta. Quando scopre la storia dell'orgasmo, s'infuria e dice a Virginia di stare alla larga da casa sua, ma l'anziana la impietosisce dicendole che \u00e8 molto sola e le piacerebbe avere una famiglia. Durante la festa di compleanno di Celia, Gabrielle caccia Virginia, stufa della sua presenza opprimente e l'anziana, infuriata fa licenziare Carlos dal club. In seguito si pente ed informa i Solis che li ha nominati eredi universali del suo patrimonio, ma Gabrielle si accorge che accettando l'offerta, accetterebbe anche l'intromissione continua di Virginia negli affari della sua famiglia; perci\u00f2 la sera dell'incendio al pub, rifiuta l'offerta di Virginia. Quando scoppia l'incendio, nonostante le loro incomprensioni, Gabrielle aiuta Virginia ad uscire dal locale. Virginia Hildebrand non fa pi\u00f9 apparizioni nella serie da questo momento.\nRoberta Simmons.\nRoberta Simmons (stagione 5; Lily Tomlin) \u00e8 la sorella minore della signora McCluskey. \u00c8 apparsa per la prima volta in un episodio della quinta stagione, quando Karen cerca aiuto per dimostrare che Dave \u00e8 un criminale. Roberta accetta di aiutare la sorella a indagare su di lui, scoprendo alcuni particolari grazie a dei contatti, come il fatto che andava da uno psichiatra. Una volta scoperto chi fosse lo psichiatra, lo andarono a trovare per sapere informazioni, ma non lo trovarono mai, poich\u00e9 il dottore era gi\u00e0 stato ucciso da Dave. Appare anche nel finale di stagione, nella stazione di polizia, dove scoprono di ci\u00f2 che accadde alla famiglia di Dave.\nAlex Cominis.\nAlex Cominis (stagioni 5-8; Todd Grinnell) \u00e8 il fidanzato di Andrew, \u00e8 un medico di professione. Bree non va d'accordo con la madre di Alex, ritenendola una donna rozza e prepotente, Alex e Andrew vanno a vivere insieme dopo che Bree compra loro la vecchia casa di Martha Huber. La coppia inizia ad attraversare dei problemi quando Andrew cade nel baratro dell'alcolismo: Alex lo lascia perch\u00e9, pur amandolo, non pu\u00f2 vederlo mentre si autodistrugge.\nEli Scruggs.\nEli Scruggs (stagione 5; Beau Bridges) \u00e8 un tuttofare di Wisteria Lane. Appare per la prima ed unica volta nel centesimo episodio della serie, come un anziano signore gentile che sta per andare in pensione. Un attacco di cuore lo colpisce improvvisamente mentre \u00e8 al lavoro e l'uomo muore sul tetto di Susan. Una serie di flashback racconta quindi la vita di Eli Scruggs. Conobbe per prima Mary Alice Young, alla quale si rivolse in cerca di lavoro. Mary Alice gli disse di non aver nessun lavoro per lui, ma quando si accorse che Eli aveva le scarpe rotte, disse che aveva un vaso che le si era rotto proprio quella mattina. Mary Alice fece conoscere Eli a tutto il vicinato, garantendogli un lavoro stabile come tuttofare. Eli aiut\u00f2 tutte le casalinghe: quando Rex Van de Kamp era ancora in vita, Eli sent\u00ec Bree e Rex litigare sul fatto che a lei serviva una cucina nuova e che voleva pubblicare un libro di ricette. Rex la derise e Bree gett\u00f2 i suoi appunti nella spazzatura. Dopo la morte di Rex, Bree era depressa, ed Eli la confort\u00f2 spingendola a realizzare i suoi sogni, ridandole il quaderno contenente l'insieme di ricette che verranno successivamente rilegate nel suo libro e che aveva buttato e lui aveva recuperato dalla spazzatura. Gabrielle era nuova nel quartiere, e la sua vita era cupa. Non aveva amiche e non c'era nulla da fare l\u00ec, e l'unica persona con cui poteva a malapena parlare era la sua domestica Yao-Lin. Eli le consigli\u00f2 di unirsi al gruppo delle casalinghe che il marted\u00ec giocavano a poker. Lei le invita a casa sua, ma non fa altro che parlare di come fosse bella e ricca la sua vita, attirandosi le antipatie delle donne. Eli allora le consigli\u00f2 di parlare anche dei suoi problemi. Gabrielle cos\u00ec and\u00f2 a casa di Lynette, quando stavano giocando a poker, e si scus\u00f2 per il suo comportamento, raccontando che Carlos non c'era mai e che lei era terribilmente sola, diventando amica delle casalinghe. Lynette invece era sempre presa dal lavoro e dai suoi figli. Un giorno dimentic\u00f2 la piccola Penny nella macchina. Eli la prese e la riport\u00f2 alla madre, che scoppiando in lacrime, decise di dedicarsi ai figli e di lasciare il lavoro. Eli ha anche un rapporto sessuale con Edie, che stava divorziando dal secondo marito Umberto, che non riusciva ad essere soddisfatto sessualmente da lei. In seguito Edie disse a Eli che Umberto era gay. Susan invece stava divorziando da Mike, e come fece la prima volta con Karl, chiese a Eli di cambiarle tutte le serrature. Eli poi conforta Susan, rasserenandola. Quando Eli informa Susan di voler andare in pensione dopo aver finito di riparare il suo tetto, lei esce per comprare del vino per festeggiare, dicendogli di aspettarla. Tornata a casa per\u00f2, scopre che Eli \u00e8 morto. Nel frattempo dall'aldil\u00e0 Mary Alice ricorda che, 2 anni dopo aver riparato il suo vaso, la donna era in salotto a leggere la posta. Eli entr\u00f2, dicendole di aver finito il suo lavoro e Mary Alice lo preg\u00f2 di tenere con s\u00e9 il vaso che le aveva riparato. Poco dopo che Eli usc\u00ec, Mary Alice si spar\u00f2. Da quel momento Eli promise a s\u00e9 stesso di aiutare tutte le persone che conosceva e cos\u00ec fu, fino alla sua morte.\nBradley Scott.\nBradley Scott (stagione 5; 8; David Starzyk) \u00e8 stato un collega di lavoro di Carlos, quando quest'ultimo era a capo della sua societ\u00e0. Gabrielle chiede a Bradley, divenuto capo filiare della compagnia in cui lavora, di assumere Carlos come dirigente, e lui accetta. Gabrielle stringe amicizia con la moglie di Bradley, Maria, ma la donna scopre che Bradley la tradisce con un'altra. Inizialmente Gabrielle se ne approfitta per ricattare Bradley, per spingerlo a dare a Carlos pi\u00f9 tempo libero e maggiori bonus in denaro, ma alla fine stanco dei ricatti decide di confessare tutto alla moglie, Maria presa dalla collera lo uccide accoltellandolo. Carlos e Gabrielle chiamano la polizia e fanno arrestare Maria, mentre Carlos, in seguito alla morte di Bradley, prende il suo posto nella compagnia.\nRicomparir\u00e0 alla fine dell'ultimo episodio della serie, accanto a Martha Huber e Alma Hodge, sotto forma di fantasma, mentre guarda Susan lasciare per sempre Wisteria Lane.\nNick Bolen.\nNick Bolen (stagione 6; Jeffrey Nordling) \u00e8 il marito di Angie Bolen. In principio era un agente dell'FBI che lavorava sotto copertura nel gruppo di eco-terroristi guidati da Patrick Logan, e l\u00ec incontr\u00f2 Angie e i due si innamorarono, e scapparono via adottando dei falsi nomi, inoltre all'epoca Angie era incinta di Patrick, perci\u00f2 Nick si far\u00e0 carico del figlio della donna, il giovane Danny. Si scopre che egli ebbe una relazione con la figlia di Susan, Julie Mayer. Quando Julie fu aggredita, il principale sospettato fu il figlio Danny. Nick, di nascosto andr\u00e0 a trovare Julie in ospedale. Lynette \u00e8 venuta a sapere della relazione tra lui e Julie e informa Susan. Lynette dice a Nick di stare lontano da Julie, ma Nick minaccia Lynette. Angie, nonostante la delusione, lo perdoner\u00e0. Ha un rapporto molto conflittuale con Danny, ma i due si voglioni comunque molto bene, e Nick farebbe qualunque cosa per proteggere Angie e Danny. Viene ricoverato in ospedale in seguito ad un incidente in cui fu investito da un'auto, che si scoprir\u00e0 essere stata guidata da Patrick Logan. Nel finale della stagione si trasferir\u00e0 ad Atlanta insieme ad Angie, dopo la morte di Patrick, inoltre i due coniugi si separeranno da Danny permettendogli di vivere la sua vita, e cos\u00ec Danny abbraccia Nick riconoscendolo come il suo unico vero padre.\nDanny Bolen.\nDanny Bolen (stagione 6; Beau Mirchoff) \u00e8 il figlio di Angie e Nick Bolen, anche se in realt\u00e0 si scoprir\u00e0 essere figlio di Patrick Logan. Danny all'inizio non \u00e8 tanto contento di essersi trasferito a Wisteria Lane. Prender\u00e0 una cotta per Julie Mayer, ma che non sar\u00e0 corrisposta e per questo si pensava che fosse stato lui l'aggressore di Julie. In seguito si escluder\u00e0 la sua colpevolezza e gli verranno fatte delle avances da Ana Solis, alle quali all'inizio non risponder\u00e0 ma che in seguito accoglier\u00e0 e s'innamorer\u00e0 di Ana, decidendo entrambi di trasferirsi a New York. Torner\u00e0 a Wisteria Lane dopo che la madre Angie lo andr\u00e0 a riprendere a New York. Durante le ultime puntate della sesta stagione nel bar dove lavora conoscer\u00e0 un uomo, Patrick Logan, con il quale far\u00e0 amicizia. In realt\u00e0 lo scopo di Patrick \u00e8 solamente avvicinarsi a Danny e ad Angie per potersi vendicare della donna. Fino a quando non glielo dir\u00e0 Patrick, Danny non sapr\u00e0 di essere figlio suo e non di Nick. Nel finale della sesta stagione si trasferir\u00e0 a New York.\nMona Clarke.\nMona Clarke (stagione 6; 8; Maria Cominis) \u00e8 un'abitante di Wisteria Lane. \u00c8 sposata e ha quattro figli. Mona lavora come infermiera al Fairview Memorial Hospital e nel quartiere ha la fama di chiacchierona. Inoltre non viene invitata al matrimonio di Susan e Mike con suo grande disappunto. Mona assume maggiore centralit\u00e0 nella serie durante la sesta stagione: infatti, quando Danny Bolen si risveglia in ospedale dopo aver tentato il suicidio, lei \u00e8 al suo fianco e lo chiama \"Danny\". Al che, il ragazzo, intontito dai farmaci, le dice che Danny non \u00e8 il suo vero nome e che lui si chiama Tyler. Inizialmente Mona prende alla leggera la notizia, ma poi collega il fatto ad alcuni strani particolari dei Bolen, come il non voler mai mostrare i propri documenti o il pagare tutto subito e in contanti; cos\u00ec dice ad Angie e Nick di aver capito che in realt\u00e0 sono mafiosi facenti parte del Programma protezione testimoni. I Bolen fingono che Mona abbia capito bene e le dicono che per\u00f2 non dovr\u00e0 mai dire niente a nessuno oppure verr\u00e0 fatta fuori dalla mafia. Danny viene dimesso dall'ospedale e Mona si offre di accompagnarlo a casa; durante il tragitto per\u00f2 la donna dice al ragazzo che i suoi genitori le hanno detto tutto e che quando lui ne sentir\u00e0 il bisogno, potr\u00e0 sfogarsi con lei. Danny si fida, ma rivela troppo a Mona, che cos\u00ec capisce che le cose non stanno come i Bolen le hanno voluto far credere e affronta Angie. La donna si vede costretta a raccontare a Mona tutta la vera storia e al termine la signora Clarke le dice che sarebbe molto pi\u00f9 semplice se raccontassero tutto alla polizia. Il giorno dopo Mona ricatta Angie, chiedendole 67.000 dollari per ricominciare una nuova vita altrove e la donna non pu\u00f2 che sottostare al ricatto. Durante la festa di Natale del quartiere, Angie d\u00e0 a Mona 10.000 dollari e l'anello di sua nonna perch\u00e9 \u00e8 tutto ci\u00f2 che ha, ma Mona s'infuria e le due hanno un confronto. In quel momento per\u00f2 un aereo si schianta su Wisteria Lane e Mona viene travolta da un'ala del velivolo. Nell'episodio successivo, i feriti vengono portati in ospedale ed Angie spera che Mona sia deceduta, tuttavia la donna \u00e8 ancora viva e i medici la stanno operando. Angie quindi si mette a pensare a cosa succederebbe se Mona sopravvivesse e raccontasse tutto: ne conclude che lei finirebbe condannata all'ergastolo e non potrebbe pi\u00f9 vedere Nick n\u00e9 Danny. Fortunatamente per lei, l'infermiera la informa che Mona non ce l'ha fatta ed \u00e8 appena morta.\nRicomparir\u00e0 nell'ultimo episodio della serie, mentre guarda Susan lasciare per sempre la sua casa, insieme agli altri fantasmi.\nMitzi Kinsky.\nMitzi Kinsky (stagioni 6-7; Mindy Sterling) \u00e8 una residente di Wisteria Lane, vive al 4347 nella casa che era di Ida Greenberg, si vede per la prima volta durante la sesta stagione mentre ha alcune liti con Angie Bolen si rivede poi nella settima stagione quando Paul tenta di comprare la sua casa. La donna considerer\u00e0 l'offerta ma decide poi di non vendere la casa all'uomo per non fare un torto agli altri residenti del quartiere.\nIrina Kosokov.\nIrina Kosokov (stagione 6; Helena Mattsson). Quando Preston torna dal suo viaggio in Europa, porta a Wisteria Lane la sua nuova fidanzata, la russa Irina. Lynette la prende subito in antipatia e non condivide la scelta di suo figlio di abbandonare gli studi per sposarla e vivere con lei. Vedendo che la ragazza si approfitta di Preston per ricevere dei costosi regali, Lynette si convince che Irina sia un'arrampicatrice sociale e fa di tutto per boicottare il matrimonio. La ragazza consiglia a Lynette di arrendersi perch\u00e9 sposer\u00e0 Preston anche contro il suo volere e durante una lite, Irina getta addosso a Lynette del borscht bollente. Successivamente Preston e Irina annunciano di aver anticipato la data delle nozze e Lynette accompagna la futura nuora a scegliere l'abito da sposa in un negozio russo. L\u00ec Irina riceve una telefonata da un certo Andrei e grazie alla traduzione della commessa, Lynette scopre che il contenuto della chiamata riguarda presunti reati commessi da Irina. La donna indaga su Irina servendosi di un'impiegata dell'ufficio immigrazione e scopre che la ragazza \u00e8 gi\u00e0 sposata con questo Andrei e che, dopo avergli rubato del denaro, \u00e8 sparita e ha sposato e truffato molti altri uomini in giro per il mondo. Lynette affronta Irina un'ora prima delle nozze e la ragazza confessa tutto e le dice senza mezzi termini che \u00e8 lei a tenere in pugno Preston. Sfortunatamente per lei, il ragazzo \u00e8 dietro la porta e, dopo una lite, caccia via Irina e annulla il matrimonio. Uscita da casa Scavo, Irina s'imbatte nello strangolatore di Fairview (Eddie Orlofsky) che dopo averle dato un passaggio, la uccide e la seppellisce in un fosso. Nel penultimo episodio della sesta serie Preston viene interrogato dalla polizia poich\u00e9 il cadavere della ragazza \u00e8 stato trovato nei boschi di Fairview; Preston viene lasciato andare dopo aver provato di essere in Europa quando le altre vittime dello strangolatore sono state uccise.\nRobin Gallagher.\nRobin Gallagher (stagione 6; Julie Benz) lavora come spogliarellista al \"Double D\", il locale di Karl Mayer. Quando Susan lo eredita, decide di cederlo e, durante le trattative, conosce Robin, che si rivela essere una ragazza istruita e brillante. Susan la sprona ad esigere un lavoro pi\u00f9 adatto alle sue competenze e cos\u00ec la ragazza si licenzia. La signora Delfino non pu\u00f2 abbandonare Robin al suo destino e cos\u00ec l'accoglie in casa sua. Il trasferimento di Robin a Wisteria Lane causa non pochi problemi al vicinato, che comunque, alla fine impara ad apprezzare le qualit\u00e0 di Robin. Susan per\u00f2 non pu\u00f2 tenerla in casa sua, perch\u00e9 teme che Mike si faccia sedurre dalla sua bellezza e cos\u00ec si vede costretta a mandarla via. Robin trova una nuova sistemazione in casa di Katherine e le due divengono molto amiche. La situazione per\u00f2 diventa un po' ambigua e Katherine si trova costretta a rivedere i suoi sentimenti per lei. Quando Robin le confessa di essere lesbica, Katherine comincia a fare strane fantasie su di lei. Inizialmente si preoccupa e ne parla al suo analista, ma poi decide di vivere una storia d'amore con la ragazza. Per paura di pettegolezzi che potrebbero fuorviarle, per\u00f2, Katherine e Robin si lasciano convincere da Karen McCluskey a trasferirsi per un po' a Parigi. Nell'ultimo episodio Katherine rivela alle sue amiche che lei e Robin si sono lasciate.\nEddie Orlofsky.\nEddie Orlofsky (stagione 6; Josh Zuckerman) \u00e8 un coetaneo nonch\u00e9 amico di Porter e Preston. Ha avuto un'infanzia difficile poich\u00e9 il padre l'ha abbandonato quando aveva quattro anni, e la madre, alcolizzata, non ha mai avuto cura di lui. Ha l'aspetto di un ragazzo ingenuo e tranquillo e spesso fa piccoli lavoretti per i vicini di Wisteria Lane, ma in realt\u00e0 Eddie \u00e8 un pericoloso serial killer che strangola giovani donne (tra le sue vittime ci sono anche Julie, che per\u00f2 riesce a salvarsi e Irina). Successivamente si scopre che ha aggredito Julie pensando che fosse Susan, poich\u00e9 innamorato della donna, non accettava il fatto che questa avesse risposato Mike. In seguito uccide anche la sua stessa madre, quando questa scopre tutta la verit\u00e0. Lynette, non conoscendo la vera natura di Eddie, prende a cuore la difficile situazione del ragazzo e decide di ospitarlo per un po' a casa sua facendolo anche seguire da un analista. Quando Lynette si reca da Eddie per dirgli che la madre \u00e8 stata ritrovata morta, lui le racconta tutta la verit\u00e0 e la prende in ostaggio. In quel momento a Lynette si rompono le acque ed Eddie \u00e8 costretto ad aiutarla a far nascere la bambina. Dopo aver partorito Lynette lo convince a consegnarsi alla polizia. Lui le d\u00e0 ascolto dicendo che sarebbe stato un ragazzo diverso se avesse avuto una mamma come lei.\nSam Allen.\nSam Allen (stagione 6; Samuel Page) \u00e8 un giovane che si presenta per un colloquio di lavoro da Bree. Conquista facilmente Bree con il suo savoir-faire, ma Andrew e Orson credono che il ragazzo nasconda qualcosa. In seguito, quando Bree va a lasciare un cestino di muffin a casa di Sam poich\u00e9 lui ed Andrew si sono picchiati, scopre che Sam \u00e8 figlio illegittimo di Rex. Bree \u00e8 sconvolta dalla rivelazione, ma decide di accoglierlo nella sua famiglia dopo aver saputo che la madre di Sam ha impedito a Rex di andarlo a trovare e di riconoscerlo legalmente. Sam diventa acerrimo rivale di Andrew in azienda e tenta di accaparrarsi l'amore di Bree. Sam riesce a far licenziare Andrew da Bree, ma la donna gli spiega che lei e suo figlio hanno un rapporto complicato e che quindi lei ha intenzione di riassumerlo. Tuttavia un party organizzato dalla ditta di Bree rischia di fallire perch\u00e9 qualcuno sabota le pietanze e Bree comincia a sospettare di Sam. Tenta in tutti i modi di farlo andare via dall'azienda, arrivando a dargli molti soldi, ma Sam la ricatta, chiedendo proprio l'azienda in cambio del suo silenzio riguardo alla storia dell'investimento della madre di Carlos Solis avvenuto anni prima ad opera di Andrew. Bree sottost\u00e0 al ricatto, non potendo mandare suo figlio in prigione; quindi cede la sua intera societ\u00e0 a Sam e gli chiede di sparire per sempre dalla sua vita.\nPatrick Logan.\nPatrick Logan (stagione 6; John Barrowman) \u00e8 un terrorista ricercato dall'FBI. In passato ebbe una relazione con Angie Bolen, da cui nacque Dany. Si reca a Ferview per vendicarsi di Angie poich\u00e9 gli ha sottratto il figlio alla nascita, facendolo crescere da un altro uomo. Quando arriva a Wisteria Lane investe Nick con la macchina, mandandolo in coma. Successivamente prende in ostaggio Angie e Dany, costringendo la donna, attraverso un ricatto a costruirgli una bomba. Il piano di Patrick \u00e8 quello di far saltare per aria la casa dei Bolen. Angie per\u00f2, astutamente, inserisce la bomba nel telecomando e alla fine sar\u00e0 proprio Patrick a saltare per aria assieme a tutta la macchina.\nDoug Perry.\nDoug Perry (stagione 7; Reggie Austin) \u00e8 l'ex marito di Renee Perry. \u00c8 un giocatore della Major League di Baseball di New York. Renee e Doug sono divorziati, poich\u00e9 un anno prima dell'arrivo di Renee a Wisteria Lane lui l'aveva tradita con Tina, la segretaria del suo agente.\nKeith Watson.\nKeith Watson (stagione 7; Brian Austin Green) \u00e8 il falegname che aiuta Bree a ristrutturare la sua casa. Dopo una lotta fra Bree e Renee Keith diventer\u00e0 il nuovo ragazzo di Bree, la loro storia procede bene e Bree lo invita a trasferirsi a casa sua. Quando l'uomo le chiede di sposarla e di avere una famiglia insieme, lei gli dice di non volere figli poich\u00e9 lei ha gi\u00e0 una famiglia. Bree scopre per caso che Keith ha un figlio che l'uomo non conosce e non sa di avere, quando l'uomo lo scopre le chiede di trasferirsi con lui in Florida ma la donna rifiuta e lo lascia perch\u00e9 ormai ha una vita in quel luogo.\nRichard Watson.\nRichard Watson (stagione 7; John Schneider) \u00e8 il padre di Keith. \u00c8 un ex militare, il suo matrimonio va in fallimento a causa dei continui litigi con la moglie. Dopo la separazione inizia a provare una forte attrazione per Bree, nonostante sia la fidanzata del figlio. Quando Richard dimostra apertamente la sua attrazione per la donna facendole delle pressioni, Bree lo allontana, e quando informa Keith dell'accaduto, il ragazzo prende a pugni il padre.\nBeth Young.\nBeth Tilman Young (stagione 7-8; Emily Bergl) \u00e8 la seconda moglie di Paul Young. Appare per la prima volta nella settima stagione. \u00c8 emerso che Beth abbia incontrato Paul durante la sua pena in carcere. Non appena lui fu rilasciato, lei arriva a Wisteria Lane.\nSi riveler\u00e0 la figlia di Felicia Tillman, ingaggiata dalla madre appena finita in carcere per far confessare Paul del delitto della sorella. Innamoratasi di Paul, Beth rinnega la madre ritenendola pazza ma dopo che il marito scopre la verit\u00e0, Beth viene cacciata da casa.\nRifiutata sia dal marito sia dalla madre poich\u00e9 entrambi la ritengono una traditrice, giunta al pronto soccorso del Farview Memorial Hospital decide di donare un rene a Susan e poi si spara un colpo in testa, ritenendo di aver ormai dato uno scopo alla propria miserabile vita.\nRiapparirr\u00e0 alla fine dell'ultimo episodio della serie, sotto forma di fantasma, mentre guarda Susan lasciare per sempre Wisteria Lane.\nMaxine Rosen.\nMaxine Rosen (stagione 7; Lainie Kazan) \u00e8 la proprietaria della casa che Susan e Mike prendono in affitto dopo aver affittato la loro a Paul Young per problemi economici. Maxine ha fatto fortuna come imprenditrice di un'attivit\u00e0 softcore, nella quale donne carine si esibiscono in spettacolini in biancheria intima riprese dalla webcam. Susan rifiuta schifata la proposta di Maxine di entrare nel business, ma Mike le prospetta tempi molto duri con la possibilit\u00e0 per lui di andare a lavorare per qualche mese in Alaska. Susan, che non vuole lasciarlo partire, gli chiede un mese di tempo prima di decidere e, senza dirgli nulla, si fa assumere da Maxine. La donna apprezzer\u00e0 molto l'operato di Susan nel campo tanto da darle un compenso extra come miglior impiegata del mese.\nGrace Sanchez.\nGrace Sanchez (stagione 7; Cecilia Balagot) \u00e8 la vera figlia biologica dei Solis, che un'infermiera ubriaca scambi\u00f2 alla nascita con la bambina di un'altra coppia. Quando Gabrielle decide di incontrarla, rivede in Grace la sua infanzia. Grace infatti \u00e8 molto simile alla sua vera mamma, ama i vestiti, i trucchi e le belle borse, ma la sua famiglia non pu\u00f2 permettersi un alto tenore di vita. Cos\u00ec Gabrielle le fa dei regali, poich\u00e9 dispiaciuta che la sua bambina biologica non possa soddisfare i propri piaceri. Juanita \u00e8 gelosa delle attenzioni che sua madre dedica a Grace, tanto da tagliarle i capelli con la scusa di toglierle il diadema dalla testa. Carlos cerca di far capire a Gabrielle che \u00e8 meglio che le due bambine non si frequentino pi\u00f9, poich\u00e9 Juanita potrebbe capire che le stanno nascondendo qualcosa. Gabrielle si affeziona molto alla sua vera figlia, al tal punto che quando non potr\u00e0 pi\u00f9 passare del tempo con lei, si legher\u00e0 in modo morboso a una bambola che le ricorda Grace.\nCarmen Sanchez.\nCarmen Sanchez (stagione 7;Carla Jaminez), \u00e8 la madre biologica di Juanita, e madre adottiva di Grace. Inizialmente lei e Gabrielle non andavano d'accordo, per via del fatto che Gabrielle cercava di entrare nella vita di Grace facendogli dei regali costosi, inoltre critica il suo modo di crescere Juanita ritenendo che Gabrielle ha trasformato la figlia in una bambina superficiale e viziata. A causa di Gabrielle il marito di Carmen, Hector, viene arrestato e viene rivelato che i Sanchez non hanno il visto in regola, Carmen cerca di scappare insieme a Grace dalle autorit\u00e0, Gabrielle approfitta della cosa per riprendersi Grace sostenendo che una vita in latitanza non \u00e8 quello che serve alla bambina, ma quando capisce che Grace considera Carmen la sua unica vera madre, le aiuta a scappare. Carmen alla fine saluta Juanita, e in lacrime abbraccia Gabrielle e prima di dirsi addio le due donne si promettono a vicenda di prendersi cura delle proprie bambine. \nAllison Scavo.\nAllison Scavo (stagione 7; Lois Smith) \u00e8 la madre di Tom Scavo, nonch\u00e9 suocera di Lynette. Viene invitata dal figlio a stare con loro a Wisteria Lane per aiutare Lynette con la figlia nata da poco, Paige, e con le altre varie faccende di casa. Lynette non \u00e8 d'accordo con la filosofia di vita della suocera, secondo cui gli uomini della casa vanno serviti e riveriti e cerca di farle capire che anche loro devono darsi da fare. Successivamente Allison comincia a manifestare i primi segni del morbo di Alzheimer. Lynette insister\u00e0 con Tom sul fatto che sua madre non sia pi\u00f9 in grado di badare a s\u00e9 stessa. Quando Tom si arrende finalmente davanti all'evidenza del problema, decide a malincuore di farla ricoverare in un ospizio.\nChuck Vance.\nChuck Vance (stagioni 7-8; Jonathan Cake) \u00e8 un detective della polizia di Fairview incaricato di sorvegliare Felicia Tilman che intraprende una storia d'amore con Bree. Dopo che la donna rifiuta la sua offerta di matrimonio e lo lascia il detective cerca di accusare lei e le altre della scomparsa di Alejandro. Verr\u00e0 investito da una macchina e questo gli coster\u00e0 la vita, in seguito si scoprir\u00e0 che alla guida dell'auto c'era l'ex marito di Bree, Orson Hodge.\nAlejandro Perez.\nAlejandro Perez (stagioni 7-8; Tony Plana) \u00e8 il patrigno di Gabrielle, molestava la figliastra fin da ragazzina, cosa che la spinge ad andarsene di casa nonostante fosse ancora una quindicenne. Molti lo credevano morto ma in realt\u00e0 si era rifatto una vita con il falso nome di \"Ramon Sanchez\", risposandosi nuovamente. Torna nella vita di Gabrielle quando quest'ultima fece ritorno alla sua cittadina natale, cerca nuovamente di stuprare la donna, ma Carlos interviene e lo colpisce violentemente con il candelabro uccidendolo. L'ottava stagione della serie si incentra sul coprire l'omicidio dell'uomo, inoltre viene rivelato che Alejandro molestava anche la figlia della sua nuova moglie. A causa di Orson Hodge, le prove dell'omicidio dell'uomo ricadono su Bree, ma alla fine Karen McCluskey si assume la colpa dell'assassinio per proteggere le sue amiche.\nAndre Zeller.\nAndre Zeller (stagione 8; Miguel Ferrer) \u00e8 un rinomato artista che tiene un corso d'arte a cui Susan partecipa. Andre \u00e8 un uomo cinico e del tutto apatico alle convenzioni sociali, inizialmente non vedeva del grande potenziale in Susan, ritenendo che non fosse capace di tirar fuori l'oscurit\u00e0 dentro di lei, necessaria per diventare un grande artista a suo dire. Susan alla fine dipinge un quadro in cui esprime tutta la sua angoscia (ritraendo la morte di Alejandro) e Andre ne \u00e8 molto colpito, tanto che decide di esporlo in una galleria nonostante la riluttanza di Susan.\nBen Faulkner.\nBen Faulkner. Data di nascita: 18 febbraio 1972 (stagione 8; Charles Mesure). \u00c8 un costruttore australiano che si trasferisce a Wisteria Lane, diventa il nuovo interesse amoroso di Renee. Dopo qualche resistenza vede ci\u00f2 che i due hanno in comune e comincia una storia con la donna. L'uomo si \u00e8 trasferito a Fairview per costruire delle casa popolari per i poveri proprio dove le ragazze hanno seppellito il corpo di Alejandro. Ben dopo aver scoperto il passato di Mike lo assume. Una notte mentre scavava nel terreno scopre il corpo di Alejandro e dopo aver scoperto da Bree tutta la storia chiede a Mike di disfarsi definitivamente del cadavere, prima che Chuck lo trovi. Nell'ultimo episodio dell'ottava stagione, sposa finalmente Renee Perry.\nJane Carlson.\nJane Carlson (stagione 8; Andrea Parker) \u00e8 la donna che Tom ha iniziato a frequentare dopo la separazione con Lynette, \u00e8 un medico e ha una figlia di nome Chloe. Jane e Tom vanno a vivere insieme, Lynette cerca diverse volte di mettersi in mezzo fra loro, dal suo cantro anche Jane cerca di velocizzare i tempi del divorzio tra Lynette e Tom, consegnando alla donna le carte da firmare all'insaputa di Tom, cosa che lo fa arrabbiare. Jane lascia Tom quando capisce che lui ama ancora Lynette, Jane chiede a Tom cosa lei abbia rappresentato per lui, l'uomo le risponde che Jane lo ha fatto sentire bene in un momento difficile ma che amer\u00e0 sempre Lynette.Jane con il cuore spezzato esce dalla vita di Tom dicendogli che lei ha provato un amore sincero per lui.\nDonny.\nDonny (stagione 8; Sal Landi) \u00e8 un pericoloso strozzino. Ben si rivolge a lui per chiedergli un prestito, nonostante Mike cerchi di convincerlo a non farlo. Ben non riesce a far fronte al prestito, dunque la sua ragazza, Ren\u00e8e, paga il debito. Quando Donny capisce che Ren\u00e8e \u00e8 piena di soldi inizia a perseguitarla facendo irruzione in casa sua mettendola a soqquadro, Mike prende le difese dell'amica e lo prende a pugni. Successivamente Donny uccide Mike con un colpo di pistola. Nell'episodio successivo alla morte di Mike viene rivelato che Donny \u00e8 stato arrestato.\nTrip Weston.\nTrip Weston (stagione 8; Scott Bakula) \u00e8 un avvocato penalista che difende Bree nel suo processo. Essendo un uomo sicuro di s\u00e9, \u00e8 convinto di poter vincere facilmente la causa, ma dovr\u00e0 ricredersi quando sembra che Bree abbia davvero commesso il delitto. Estorce a Bree la confessione del crimine fingendosi innamorato di lei, ma a processo vinto Bree lo respinge per i suoi modi meschini. Nell'ultimo episodio i due si riavvicinano per poi sposarsi e trasferirsi nel Kentucky, dove Trip diventa il primo sostenitore dell'avventura in politica di Bree.\nEvan Mayer.\nEvan Mayer (stagione 5) \u00e8 il secondo figlio di Karl Mayer avuto dalla sua seconda moglie Marissa. Frequenta la scuola privata in cui insegna Susan, ed \u00e8 proprio questa a richiedere l'intervento di uno psicologo quando nota che il bambino illustra scene macabre durante le ore di educazione artistica. Inizialmente Karl si arrabbia con Susan per aver fatto intervenire lo psicologo senza prima consultarlo, ma successivamente confessa che le donne sgozzate disegnate dal bambino, rappresenterebbero la madre che li ha abbandonati. Alla morte di Karl, sar\u00e0 Julie che dovr\u00e0 prendersi cura del fratello Evan.\nTish Atherton.\nTish Atherton (stagioni 1-3)\n\u00c8 un'amica di Bree, membro del Fairview Country Club Appare per la prima volta nel sedicesimo episodio della prima stagione quando svela a Bree che Maisy Gibbons sta per pubblicare una lista con tutti i clienti con cui andava a letto ogni pomeriggio, tra cui Rex, marito di Bree.\nRiappare in alcuni episodi della seconda stagione ad alcune cene a casa di Bree, viene vista portare suo figlio a casa di Mona Clarke e viene vista al pranzo organizzato da Maxine Bennett, in cui si scopre che quest'ultima ha schiavizzato una donna cinese, Xiao-Mei, che diventer\u00e0 poi la domestica e madre in affitto di Gabrielle.\nAppare poi nel sesto episodio della terza stagione in cui evita Bree in tutti i modi: infatti Tish \u00e8 molto amica di Carolyn Bigsby che le ha raccontato che Orson, il nuovo marito di Bree, ha ucciso la prima moglie Alma, nonch\u00e9 migliore amica di Carolyn.\nBree, che intende organizzare il cenone di Natale con Tish, organizza una cena con Carolyn, suo marito Harvey e Orson al Fairview Country Club, che la Atherton frequenta spesso, dimostrando cos\u00ec a Tish che la Bigsby non ha pi\u00f9 alcun sospetto su Orson.\nDopo questo episodio, Tish non verr\u00e0 pi\u00f9 vista nella serie."}
{"id": "2674375", "revid": "187240", "url": "https://it.wikipedia.org/wiki?curid=2674375", "title": "Acido tiocianico", "text": ""}
{"id": "2674376", "revid": "984922", "url": "https://it.wikipedia.org/wiki?curid=2674376", "title": "Hiroshi Tsutsui", "text": "Dopo il college e l'Universit\u00e0 Keyo, inizia la carriera di compositore di temi musicali per programmi tv, collaborando spesso con Asei Kobayashi. A fianco a questa attivit\u00e0, Hiroshi Tsutsui \u00e8 stato anche romanziere e autore di colonne sonore per musical. "}
{"id": "2674377", "revid": "1049396", "url": "https://it.wikipedia.org/wiki?curid=2674377", "title": "Tecnica fotografica Schlieren", "text": ""}
{"id": "2674379", "revid": "2068406", "url": "https://it.wikipedia.org/wiki?curid=2674379", "title": "Stazione meteorologica di Carloforte", "text": "La stazione meteorologica di Carloforte \u00e8 la stazione meteorologica di riferimento per il Servizio meteorologico dell'Aeronautica Militare e per l'Organizzazione meteorologica mondiale relativa alla localit\u00e0 di Carloforte, sull'isola di San Pietro, al largo dell'estremit\u00e0 sud-occidentale della Sardegna.\nStoria.\nLa stazione meteorologica entr\u00f2 in funzione come stazione termo-pluviometrica nel 1900 presso l'osservatorio astronomico di Carloforte.\nFin dagli inizi, la stazione fece parte della rete di stazioni dell'Ufficio centrale di meteorologia a cui forniva i dati che poi venivano pubblicati nei corrispondenti annali; dagli anni Venti in poi entr\u00f2 a far parte della rete di stazioni del Servizio idrografico e mareografico nazionale che provvedeva a pubblicare i dati registrati negli annali idrologici del compartimento di Cagliari del Ministero dei lavori pubblici.\nNella seconda met\u00e0 del Novecento la stazione meteorologica inizi\u00f2 a fornire i dati anche al Servizio meteorologico dell'Aeronautica Militare per cui ha svolto anche funzioni di assistenza alla navigazione aerea.\nCaratteristiche.\nLa stazione meteorologica, di tipo automatico DCP dell'Aeronautica Militare, si trova nell'Italia insulare, in Sardegna, in provincia del Sud Sardegna, sull'isola di San Pietro, nel comune di Carloforte, a 15 metri s.l.m. e alle coordinate geografiche .\nMedie climatiche ufficiali.\nDati climatologici 1961-1990.\nIn base alla media del trentennio di riferimento climatico 1961-1990, effettivamente elaborata nel periodo 1971-1990, la temperatura media del mese pi\u00f9 freddo, febbraio, \u00e8 di +12,1\u00a0\u00b0C, mentre la temperatura media del mese pi\u00f9 caldo, agosto, si attesta a +25,0\u00a0\u00b0C. Nel medesimo periodo esaminato, la temperatura massima assoluta ha toccato i +39,2\u00a0\u00b0C nel luglio 1983 mentre la minima assoluta \u00e8 scesa a +1,0\u00a0\u00b0C nel gennaio 1985 e nel febbraio 1986.\nLe precipitazioni medie annue si attestano a 393\u00a0mm, con marcatissimo minimo estivo e modesto picco tra autunno e inverno. La neve con accumulo al suolo \u00e8 un fenomeno raro, essendosi presentato in contate occasioni dall'inizio del secolo scorso, quali il gennaio 1935, febbraio 1956, gennaio 1985 e gennaio 2005.\nValori estremi.\nTemperature estreme mensili dal 1901 al 2008.\nDi seguito sono riportate le temperature estreme mensili dal 1901 al 2008. La temperatura massima assoluta di +39,2\u00a0\u00b0C \u00e8 stata registrata nel luglio 1983, mentre la temperatura minima assoluta di -1,0\u00a0\u00b0C \u00e8 stata rilevata nel febbraio 1956."}
{"id": "2674383", "revid": "1318658", "url": "https://it.wikipedia.org/wiki?curid=2674383", "title": "Amphiprion ocellaris", "text": "Amphiprion ocellaris , detto pesce pagliaccio occidentale, falso pesce pagliaccio o pesce pagliaccio ocellato, \u00e8 un pesce marino appartenente alla famiglia Pomacentridae e alla sottofamiglia Amphiprioninae, diffuso nelle barriere coralline del Pacifico occidentale. Si tratta probabilmente di uno dei pesci pi\u00f9 conosciuti al mondo, grazie al film d'animazione \"Alla ricerca di Nemo\" che lo ritrae come protagonista, ed \u00e8 una specie, come tutti i pesci pagliaccio, nota per il suo rapporto di simbiosi con alcune specie di anemoni di mare. Data la bellezza della livrea e la difficolt\u00e0 di allevamento non elevata, \u00e8 una specie comune in acquari pubblici e privati.\nDistribuzione e habitat.\nDiffuso nell'Oceano Indiano orientale e nell'Oceano Pacifico occidentale, a nord raggiunge le coste indocinesi e l'isola di Taiwan ed arriva fino al nord dell'Australia. \u00c8 presente anche in Malaysia, Indonesia e Filippine.\nFrequenta le acque calme delle barriere coralline ed \u00e8 particolarmente frequente nelle lagune degli atolli.\nDescrizione.\nMolto simile ad \"Amphiprion percula\" da cui si distingue a malapena in base al numero dei raggi delle pinne e per la colorazione leggermente meno vivace.\nBiologia.\nCome tutti gli Amphiprioninae (quindi tutti i pesci pagliaccio), vive in simbiosi mutualistica con anemoni di mare al cui veleno \u00e8 immune.\nAcquariofilia.\nComune ospite degli acquari marini e vi si pu\u00f2 riprodurre. Si tratta di una delle poche specie di pesci da acquario marino in commercio riprodotto artificialmente in grandi quantit\u00e0.\nIl pesce pagliaccio occidentale ha bisogno di valori dell'acqua ben precisi:\n- Temperatura: 26\u00b0 / 30\u00a0\u00b0C;\n- Densit\u00e0: 1018 / 1022;\n- pH: 8,4.\nRelativamente difficile da ambientare in quanto inizialmente, senza la protezione di un anemone, \u00e8 molto pauroso; ma una volta ben acclimatato \u00e8 onnivoro, predilige mangime surgelato, artemie o \"chironomus\" e \"mysis\", oppure liofilizzato o secco in granuli di piccolo diametro.\nNecessita di una vasca piccola, in quanto non \u00e8 un grande nuotatore e preferisce restare, anche in natura come in acquario, nelle vicinanze del suo territorio, spesso incentrato su una attinia, con cui instaura un rapporto di simbiosi; comunque in acquario vive anche senza una attinia, ma sempre meglio tenerlo con essa: la simbiosi sta nel DNA del pesce pagliaccio, in assenza del suo anemone si associa a coralli molli, ma farlo stare senza il proprio anemone spesso non \u00e8 molto corretto.\nSoggetto a malattie batteriche della pelle.\nPer il suo ottimale mantenimento in acquario, per mantenere la sua vivacit\u00e0 e i suoi splendidi colori, sono necessarie vasche con acqua ben filtrata ed ossigenata, preparata con sali marini sintetici di ottima qualit\u00e0; abbondanti cambi parziali con un'accurata sifonatura del fondo, regolari trattamenti con ozono ed aggiunte settimanali di Oligoelementi e Bioelementi.\nIl pesce \u00e8 in via di estinzione causa dei cambiamenti climatici. Il pesce marino tropicale, infatti, non \u00e8 in grado di adattarsi alle variazioni ambientali determinate dall'aumento anomalo delle temperature e alla conseguente distruzione del suo habitat naturale, la barriera corallina.\nNella cultura di massa.\nDue pesci pagliaccio sono personaggi (uno \u00e8 protagonista) del film \"Alla ricerca di Nemo\" (uno \u00e8 appunto \"Nemo\", l'altro \u00e8 il padre \"Marlin\")."}
{"id": "2674384", "revid": "726373", "url": "https://it.wikipedia.org/wiki?curid=2674384", "title": "L'isola dei segreti", "text": "L'isola dei segreti \u00e8 un romanzo della scrittrice inglese Scarlett Thomas.\nTrama.\nSei giovani - Anne, Jamie, Thea, Bryn, Emily e Paul - rispondono a un annuncio di lavoro su un quotidiano che recita \"giovani menti brillanti cercansi per grande progetto. Inviare busta affrancata a Casella Postale 2300, Edimburgo\".\nConvocati a colloquio, perdono conoscenza dopo che il responsabile del personale che li ha accolti ha offerto loro una tazza di caff\u00e8. Quando si risvegliano, si ritrovano su una piccola isola, al centro della quale sorge una casa confortevole piena di provviste e beni per ogni necessit\u00e0.\nCostretti a quella convivenza forzata, i sei ragazzi cominciano a fare amicizia e a conoscersi profondamente, in breve si creano legami profondi e nessuno sembra interessato alla possibilit\u00e0 di cercare un modo per fuggire ma una sera decidono di aprire l'unica parte della casa ancora non esplorata perch\u00e9 chiusa a chiave, la soffitta, e fanno una terribile scoperta, il cadavere di un uomo, lo stesso che aveva fatto loro il colloquio. Rovistando negli effetti personali dell'uomo comprendono di essere stati portati sull'isola per essere sottoposti a sevizie e torture, e solo il caso fortuito, l'infarto che ha colpito il rapitore li ha salvati da una orribile fine.\nNella soffitta i ragazzi trovano anche un gommone; inizialmente pensano di utilizzarlo per scappare ma nessuno trova la vera necessit\u00e0 di mettere in pericolo la propria vita per allontanarsi dall'isola, decidono quindi di legare il cadavere dell'uomo al gommone da utilizzare come zavorra e mettergli in tasca un biglietto di richiesta d'aiuto. Nella scena finale Anne intravede Jamie interpretare la volont\u00e0 di tutto il gruppo di allontanarsi da un mondo che rifiutano e di cui hanno paura buttando il biglietto di richiesta di aiuto in mare."}
{"id": "2674385", "revid": "287204", "url": "https://it.wikipedia.org/wiki?curid=2674385", "title": "Vladimir Kisel\u00ebv", "text": "Biografia.\nVinse il titolo olimpico nel 1980 a Mosca. Nel corso della sua carriera gli furono somministrate forti dosi di steroidi anabolizzanti. "}
{"id": "2674387", "revid": "1573940", "url": "https://it.wikipedia.org/wiki?curid=2674387", "title": "Amphiprion percula", "text": "Il pesce pagliaccio orientale (Amphiprion percula []) \u00e8 un pesce di mare della famiglia Pomacentridae.\nDescrizione.\nMolto simile ad \"Amphiprion ocellaris\" con cui \u00e8 spesso confuso. Il corpo e le pinne sono interamente rosso arancio con tre larghe fasce bianche orlate di nero, una sul pedincolo caudale, una a met\u00e0 corpo e l'ultima sull'opercolo branchiale.\nRaggiunge al massimo 11 cm di lunghezza.\nDistribuzione e habitat.\nVive nell'Oceano Pacifico tropicale occidentale tra l'Australia (Queensland), Melanesia, la Nuova Guinea e vari arcipelaghi ed atolli circostanti.\n\u00c8 un tipico abitatore delle barriere coralline dove frequenta le lagune e le zone pi\u00f9 tranquille.\nBiologia.\nCome tutti gli Amphiprioninae vive in simbiosi mutualistica con anemoni di mare al cui veleno \u00e8 immune.\nForma gruppi in cui si trova una coppia di riproduttori ed alcuni esemplari pi\u00f9 piccoli che non si riproducono.\nAcquariofilia.\nViene spesso allevato negli acquari e si \u00e8 anche riprodotto in cattivit\u00e0."}
{"id": "2674390", "revid": "857138", "url": "https://it.wikipedia.org/wiki?curid=2674390", "title": "Otto Hofmann (disambigua)", "text": ""}
{"id": "2674395", "revid": "438678", "url": "https://it.wikipedia.org/wiki?curid=2674395", "title": "Elettrospray", "text": "In spettrometria di massa l'elettrospray o elettronebulizzazione (in inglese electrospray) \u00e8 una tecnica di ionizzazione evaporativa e un'interfaccia per la cromatografia liquida. Questa tecnica produce poca frammentazione, \u00e8 una tecnica di ionizzazione \"soft\". Costituisce lo sviluppo della tecnica \"ion evaporation\", mai messa in commercio. Ha la caratteristica di dare solitamente ioni multicarica.\nComunemente si indica con ESI o con ES.\nMeccanismo.\nIl campione viene fatto passare in un tubo capillare sottoposto a tensione. Il campione \u00e8 nebulizzato e ionizzato: si forma un cono di Taylor e poi di gocce che contengono ioni con cariche positive e negative che si staccano dal capillare. Via via che il solvente evapora le gocce aumentano la propria densit\u00e0 di carica fino ad arrivare ad un livello critico. A questo punto si innesca un'esplosione coulombiana e gli ioni vengono espulsi dalla goccia.\nPerch\u00e9 la tecnica funzioni devono gi\u00e0 essere presenti in soluzione ioni, o meglio composti ionici: sali, zwitterioni, acidi o basi organici, ma anche proteine o composti organometallici ecc. Per questo motivo questa tecnica risente molto della presenza di tamponi inorganici.\nIonspray.\nLa tecnica ionspray (ISI) \u00e8 l'elettrospray assistito pneumaticamente. Oggi le due tecniche vengono di solito identificate come un'unica tecnica e anche se si usano di solito strumenti con assistenza pneumatica il nome pi\u00f9 in uso \u00e8 elettrospray con assistenza pneumatica.\nSplit e splitless.\nCon le vecchie colonne per HPLC (4,6 o 2,1\u00a0mm di diametro) era necessario applicare uno split al flusso cromatografico: veniva realizzata una diramazione sulla colonna di trasferimento che deviava parte del flusso. In questo modo si aveva il vantaggio di poter conservare parte del campione. Con le colonne pi\u00f9 moderne i flussi sono minori, il diametro delle colonne capillari \u00e8 minore di 1\u00a0mm, e si lavora senza split (splitless).\nESI a basso flusso.\nLavorare a bassi flussi comporta un minor spreco di solvente, una maggiore risoluzione e un'efficienza di ionizzazione pi\u00f9 elevata. Per questo sono state sviluppate tecniche di \"microelettrospray\" o \"microspray\" (flusso di 200-800\u00a0\u00b5l) e \"nanoelettrospray\" o \"nanospray\" (flusso di 20-40 nl). Le tecniche nanospray non hanno bisogno di pompe: il campione entra nel capillare spontaneamente per capillarit\u00e0 e viene elettronebulizzato."}
{"id": "2674397", "revid": "1566286", "url": "https://it.wikipedia.org/wiki?curid=2674397", "title": "Riccardo Petrazzi", "text": "Biografia.\nStuntman, aiuto regista e assistente alla regia, ha lavorato spesso anche come interprete, dividendosi tra cinema e TV."}
{"id": "2674402", "revid": "373458", "url": "https://it.wikipedia.org/wiki?curid=2674402", "title": "Barco (Bibbiano)", "text": "Barco (\"B\u00e8rch\" in dialetto reggiano) \u00e8 la maggior frazione del comune di Bibbiano in provincia di Reggio Emilia.\nGeografia fisica.\nBarco si trova a a nord da Bibbiano, presso il confine con i comuni di Cavriago e Montecchio Emilia. Dista da Reggio nell'Emilia 10,7 chilometri.\nStoria.\nBarco risulta menzionata per la prima volta in un diploma del 781 nel quale vengono fissati i confini della diocesi di Reggio. Citata in un documento del 1173 dell'abbazia di Marola, la localit\u00e0 fu in seguito annessa al marchesato di Montecchio. Nel 1859, con il decreto Farini che istituiva il comune di Bibbiano, Barco fu unita a quest'ultima entit\u00e0.\nMonumenti e luoghi d'interesse.\nMonumento al Parmigiano-Reggiano.\nDomenica 5 ottobre 2008 a Barco \u00e8 stato inaugurato il primo monumento al Parmigiano-Reggiano, composto da tre elementi: un blocco di marmo di Carrara da 3 metri e mezzo d'altezza per 32 tonnellate di peso che rappresenta uno spicchio di forma di Parmigiano-Reggiano, un coltellino a goccia gigante e una parete con gelosie sfalsate tipiche dell'architettura dei caseifici reggiani. Disegnato da Michelangelo Galliani, il monumento \u00e8 stato sistemato sopra un prato d'erba verde (il cibo con cui sono alimentate le vacche produttrici di latte).\nLe origini del Parmigiano-Reggiano risalgono al Medioevo e vengono generalmente collocate attorno al XII secolo; la leggenda secondo cui il luogo d'origine sarebbe appunto Barco di Bibbiano, paese che si \u00e8 autoproclamato \"culla del Parmigiano-Reggiano\", non trovano in realt\u00e0 alcun riscontro nei documenti e nelle testimonianze storiche.\nSociet\u00e0.\nAsilo nido eco-compatibile.\nA Barco si trova uno dei maggiori poli scolastici biocompatibili d'Italia: un asilo nido inaugurato il 6 settembre 2008 che sfrutta l'energia geotermica e quella fotovoltaica, nonch\u00e9 un impianto di recupero dell'acqua piovana.\nInfrastrutture e trasporti.\nStrade.\nBarco \u00e8 uno snodo stradale di primaria importanza nella zona della val d'Enza, \u00e8 situata infatti all'intersezione tra la SP 28, che unisce Reggio Emilia a Montecchio Emilia e la SP 22, che da Barco giunge sino a San Polo d'Enza.\nFerrovie.\nBarco \u00e8 dotata di una propria fermata lungo la linea locale Reggio-Ciano in paese raggiungibile da via Cesare Battisti e Via Guerrino Neviani, mentre un'altra fermata si trova lungo la Strada Provinciale 28 verso Montecchio raggiungibile tramite autobus per i montecchiesi. Fino al 1955 dalla stazione di Barco dipartiva una breve linea ferroviaria che univa il paese a Montecchio.\nSport.\nLa principale squadra sportiva del paese \u00e8 il , che compete a livello dilettantistico nel calcio, nella pallavolo, nel ciclismo e ha da qualche anno attivato un corso di Play Time per l'avviamento dei bambini verso lo sport."}
{"id": "2674404", "revid": "666668", "url": "https://it.wikipedia.org/wiki?curid=2674404", "title": "Uni\u00f3 Esportiva Santa Coloma", "text": "L'Uni\u00f3 Esportiva Santa Coloma \u00e8 una societ\u00e0 calcistica andorrana con sede nella citt\u00e0 di Santa Coloma. Milita nella Primera Divisi\u00f3, la massima divisione del campionato nazionale. Ha ottenuto la promozione in massima serie nella stagione 2008-2009 dopo aver vinto l'edizione precedente della Segona Divisi\u00f3. Prima del 2007 il club era chiamato \"FC Santa Coloma B\" ma fu modificato per permettergli di ottenere la promozione in massima serie dove gi\u00e0 militava il Futbol Club Santa Coloma.\nOrganico.\nRosa.\n\"Aggiornata al 26 luglio 2019.\""}
{"id": "2674408", "revid": "73843", "url": "https://it.wikipedia.org/wiki?curid=2674408", "title": "Randy Matson", "text": "Biografia.\nCampione olimpico a e argento olimpico a , nel 1972 non riusc\u00ec a partecipare alla sua terza olimpiade a causa del quarto posto ai Trials statunitensi.\nIn carriera riusc\u00ec a migliorare due volte il record mondiale nel getto del peso portandolo prima a 21,52 metri e poi a 21,78 metri.\nRimase primatista mondiale per quasi 8 anni, dall'8 maggio 1965 al 5 maggio 1973, quando Al Feuerbach port\u00f2 il record mondiale a 21,82 metri.\nDoping.\nIl 7 giugno 1972, sulle pagine del St. Petersburg Times, ammise l'uso di steroidi anabolizzanti durante la carriera."}
{"id": "2674412", "revid": "599013", "url": "https://it.wikipedia.org/wiki?curid=2674412", "title": "Moti del Cilento", "text": ""}
{"id": "2674415", "revid": "287204", "url": "https://it.wikipedia.org/wiki?curid=2674415", "title": "Enrique Garc\u00eda Mart\u00ednez", "text": ""}
{"id": "2674417", "revid": "287204", "url": "https://it.wikipedia.org/wiki?curid=2674417", "title": "Marcia del Dondeuil", "text": "La Marcia del Dondeuil \u00e8 una gara podistica di corsa in montagna, che si svolgeva nel vallone di Scheity nel comune di Issime nella media valle del Lys.\nEbbe luogo ogni anno nell'ultima o penultima domenica del mese di agosto, fino al 2008.\nFondata nel 1974, \u00e8 una delle marce alpine pi\u00f9 anziane di tutta la regione. Ha fatto parte del calendario \"Associazione valdostana \"Martze \u00e0 Pi\u00e0\"\".\nPercorso.\nLa gara parte dalla piazza abb\u00e9 Jean-Jeacques Christillin nel centro di Duarf, capoluogo di Issime (953 metri). Dopo un primo tratto di salita su strada asfaltata, in localit\u00e0 \"Rollie\" (in \"T\u00f6itschu\", \"Rolji\") inizia il ripido sentiero verso la localit\u00e0 \"San Grato\" (1667 metri), nel vallone di Scheity (torrente Walkchunbach). Oltrepassata la chiesetta, il tracciato prosegue verso il Col Dondeuil (in \"T\u00f6itschu\", \"M\u00fchnuf\u00f9rk\u00f9\"), attraversa un pianoro e dei ruscelli sino a raggiungere i 2021 metri di \"Muhnes\" con la sua Madonna delle Nevi, una casetta solitaria posta tra enormi massi.\nIl ritorno a Duarf (Issime) avviene su un percorso prevalentemente su prato, sentiero e tratti di asfalto. Totale: 15,8 chilometri e 1065 metri di dislivello +/-."}
{"id": "2674431", "revid": "54253", "url": "https://it.wikipedia.org/wiki?curid=2674431", "title": "Monte Sella", "text": "Situato in provincia di Lucca, all'interno del Parco Regionale delle Alpi Apuane, il Monte Sella \u00e8 una montagna, alta 1739 metri sul livello del mare, che si trova lungo la dorsale principale della catena Apuana, a Sud del Monte Alto di Sella ed a Nord del Monte Macina.\nMorfologicamente, il Monte Sella \u00e8 un enorme bastione di roccia che insieme al Monte Alto di Sella separa due versanti ripidissimi, quello ad Ovest, il \u201cmarino\u201d, verso Resceto; quello ad Est, il garfagnino, verso la Valle di Arnetola. Questa poderosa e affilata \u201clama di coltello\u201d rocciosa, piuttosto dritta, lunga due chilometri e mezzo, va dalla base dell'imponente piramide triangolare di marmo bianco del Tambura, presso il Passo omonimo, fino al Passo Sella. La cresta si mantiene per circa un chilometro oltre i 1700 metri di quota.\nIl Passo Sella, a 1500 metri di quota, lo separa anche dalla catena che si distacca lateralmente verso Est dalla dorsale principale per formare, prima il Monte Fiocca, alto 1711 metri, poi la Penna di Sumbra, alta 1765 metri.\nAl Monte Sella si accede partendo dal paese di Arni, poi proseguendo per mulattiera fino al Rifugio E. Puliti, del CAI di Pietrasanta, quindi fino al Passo Sella ed infine si giunge alla vetta, con un sentiero che necessita di attenzione e che presenta alcune difficolt\u00e0 di tipo alpinistico, specialmente se c'\u00e8 scarsa visibilit\u00e0 o c'\u00e8 ghiaccio.\nIl panorama che si ammira spazia: a nord, verso la cresta, che porta all'Alto di Sella, e verso le cime delle altre Alpi Apuane, Tambura, Contrario, Cavallo, Grondilice e Sagro; a ovest, verso tutta la riviera della Versilia, verso il Mare Tirreno e le isole dell'Arcipelago Toscano e la Corsica; a sud, verso le vette dell'Altissimo, della Pania della Croce, della Pania Secca, della Penna di Sumbra; a est, verso le valli della Garfagnana e, in lontananza, verso l'Appennino Tosco-Emiliano. "}
{"id": "2674434", "revid": "287204", "url": "https://it.wikipedia.org/wiki?curid=2674434", "title": "Kazunari Tanaka", "text": " Lavorava per la Aoni Production. Amava le motociclette e il sak\u00e8. Mor\u00ec a causa di un'emorragia cerebrale."}
{"id": "2674436", "revid": "422900", "url": "https://it.wikipedia.org/wiki?curid=2674436", "title": "Tanaka Kazunari", "text": ""}
{"id": "2674440", "revid": "599013", "url": "https://it.wikipedia.org/wiki?curid=2674440", "title": "Anthony Washington", "text": ""}
{"id": "2674442", "revid": "72396", "url": "https://it.wikipedia.org/wiki?curid=2674442", "title": "Carla Bazzanella", "text": "Biografia.\nDopo la laurea in Lettere classiche all'Universit\u00e0 di Torino \u00e8 stata docente di ruolo nella scuola a Torino, quindi contrattista e ricercatrice presso l'Universit\u00e0 di Pavia dal 1976 al 1983.\nRientrata all'Ateneo torinese, ha svolto attivit\u00e0 scientifica e didattica prima per l'insegnamento di Glottologia, quindi di Filosofia del linguaggio. Dal 2001, come professore associato di Linguistica generale, ha insegnato Linguistica nel triennio e nello specialistico; successivamente, anche Linguistica cognitiva nello specialistico. In pensione da novembre 2012.\nCollabora tuttora con riviste scientifiche come \u00abJournal of Pragmatics\u00bb, \u00abPragmatics and Cognition\u00bb, \u00abLanguage Sciences\u00bb, \u00abParadigmi\u00bb, \u00abLexia\u00bb, \u00abLanguage and Society\u00bb.\nFa parte, tra l'altro, della Societ\u00e0 di Linguistica Italiana, del Centro Interdipartimentale di Studi Avanzati in Neuroscienze, dell'Associazione Italiana di Scienze Cognitive e dell'International Pragmatics Association."}
{"id": "2674447", "revid": "435108", "url": "https://it.wikipedia.org/wiki?curid=2674447", "title": "UE Santa Coloma", "text": ""}
{"id": "2674448", "revid": "38120", "url": "https://it.wikipedia.org/wiki?curid=2674448", "title": "Gascromatografia - spettrometria di massa", "text": ""}
{"id": "2674452", "revid": "123492511", "url": "https://it.wikipedia.org/wiki?curid=2674452", "title": "Chiesa dei Santi Pietro e Paolo (Galatina)", "text": "La chiesa di San Pietro e Paolo \u00e8 la chiesa madre di Galatina alta 36 metri\nAffacciata su piazza San Pietro, nell'area del centro storico dove un tempo sorgeva la Porta Maggiore, la chiesa matrice dei Santi Pietro e Paolo si presenta con una scenografica facciata, segno del gusto barocco, che caratterizza gran parte dell'edilizia religiosa e privata della citt\u00e0. \nL'attuale chiesa \u00e8 frutto di un rifacimento avvenuto tra gli anni trenta e quaranta del XVII secolo, per volere dell\"'Universitas\" che confer\u00ec alla chiesa matrice un ruolo di primo piano rispetto alle altre chiese cittadine. Il terremoto del 1743 la danneggi\u00f2 profondamente e, nella seconda met\u00e0 del secolo, si intervenne con diversi rifacimenti. \nSorge sul luogo di un precedente edificio religioso. Si sa per certo che nel 1355 si pose mano al rifacimento di una preesistente cappella nella quale si celebrava in rito greco. Il greco rimase la lingua ufficiale nei riti di questa chiesa sino alla met\u00e0 del Cinquecento. La citt\u00e0 era, infatti, considerata greca (\"oppidum graecorum\").\nProspetto.\nIl prospetto reca il segno delle due fasi costruttive. \nNell'ordine inferiore, scandito da paraste, si aprono i tre portali e le due finestre riccamente decorati, ai quali intervenne Giuseppe Zimbalo. Nella parte centrale si apre la porta principale delimitata da un doppio ordine di colonne che sorreggono un architrave al centro del quale vi \u00e8 la data 1633; sull'architrave due cimose barocche conducono verso la nicchia con la statua dell'Immacolata a cui era dedicata inizialmente la chiesa. Alla base della nicchia vi \u00e8 lo stemma di mons. Adarso, vescovo di Otranto, e pi\u00f9 in basso vi sono due nicchie ospitanti le statue di san Pietro e san Giuseppe. Nelle zone laterali si aprono le porte secondarie, pi\u00f9 piccole di quella centrale e di colonnato semplice. Sull'architrave di queste vi sono le nicchie con le statue di san Raimondo Nonnato e san Pietro Nolasco. Chiudono e completano l'arredo due preziosi finestroni e gli stemmi dell'arcivescovo Adarso.\nNell'ordine superiore le due paraste delimitano lo spazio centrale in cui sono inserite la finestra riccamente fregiata e le due nicchie contenenti le statue di san Trifone e san Paolo. Lateralmente svettano vasi ricolmi di fiori e si adagiano le eleganti volute a raccordo del timpano che inquadra lo stemma civico.\nInterno.\nL'interno della chiesa sub\u00ec significativi interventi tra il 1657 e il 1674 sotto l'arcivescovo Adarzo de Santander dell'Ordine dei mercedari: a lui si devono l'elevazione dell'edificio a collegiata, nel 1663, e la costruzione del cappellone del SS. Sacramento andato in seguito distrutto. Alla sua committenza si attribuiscono due tele collocate nel coro raffiguranti \"La profezia di Isaia sulla nascita del Messia dalla Vergine\" e la \"Traditio Clavium\".\nLa chiesa presenta un impianto a tre navate scandite da arcate impostate su pilastri ruotati di 45 gradi su cui si addossano quattro semicolonne. Le navate laterali, coperta con volta a crociera, terminano in due ampie cappelle, mentre quella centrale con le capriate nascoste da una volta a botte lunettata, \u00e8 chiusa da un ampio presbiterio con profondo coro. Gli ambienti interni, quasi interamente rifatti nel 1875, presentano nella volta della navata centrale affreschi del pittore napoletano Vincenzo Paliotti, riguardanti la vita di san Pietro e raffiguranti \"La liberazione di san Pietro dal carcere\", \"Il miracolo di san Pietro\", \"La consegna delle chiavi\", \"La gloria di san Pietro\". \nTra i dipinti e le sculture che si conservano in chiesa, a testimonianza delle complesse vicende storico-artistiche dell'edificio, si segnalano: nella navata destra le tele dell\"'Assunzione\" (XVII secolo) e di \"San Francesco che riceve le stimmate\" (fine XVI secolo); nella navata sinistra la \"Madonna del rosario e santi\" (XVII secolo), la \"Crocifissione di san Pietro\" di Pietro Picca (seconda met\u00e0 del XVII secolo), \"l'Immacolata\" di Oronzo Tiso (fine XVI secolo) e la \"Vergine del Carmine con le anime purganti\" (XVII secolo); in controfacciata la \"Lavanda dei piedi\" di Serafino Elmo del 1756 e le due tele raffiguranti \"Ges\u00f9 che cammina sulle acque\" e \"l'Apparizione di Cristo a san Pietro\". Nelle cappelle di fondo delle navate laterali trovano posto: la statua dell'Immacolata attribuita al napoletano Giuseppe Sammartino (XVIII secolo) e quella di san Pietro del leccese Giuseppe Cino (XVII secolo). Nella cappella di San Pietro si conserva un antico busto argenteo del santo e la pietra dove, secondo la tradizione, l'apostolo sedette durante la sua sosta a Galatina, nel viaggio verso Roma."}
{"id": "2674454", "revid": "38120", "url": "https://it.wikipedia.org/wiki?curid=2674454", "title": "Electrospray", "text": ""}
{"id": "2674461", "revid": "709565", "url": "https://it.wikipedia.org/wiki?curid=2674461", "title": "Poker1mania", "text": "Poker1mania \u00e8 stato un programma televisivo di Italia 1 e Italia 2 in onda dal 2007 il sabato e la domenica (fino al 2011 ogni giorno) tra l'1:00 e le 2:30 dopo la seconda serata per la durata di un'ora.\nTrasmetteva le pi\u00f9 importanti manifestazioni mondiali del poker nella specialit\u00e0 Texas hold 'em, con il commento di Giacomo Valenti (sostituito in alcuni eventi da Mino Taveri) e del giocatore professionista Luca Pagano, premiato nel 2008 come \"miglior giocatore di Poker dell'anno\"."}
{"id": "2674462", "revid": "287204", "url": "https://it.wikipedia.org/wiki?curid=2674462", "title": "Monte Alto di Sella", "text": "Il monte Alto di Sella, alto 1723 metri sul livello del mare, \u00e8 situato in provincia di Lucca, all'interno del Parco Regionale delle Alpi Apuane, che si trova lungo la dorsale principale della catena Apuana, a Sud del Monte Focoletta, alto 1672 metri, e della gigantesca piramide triangolare di marmo bianco del monte Tambura, a quota 1890 metri, ed a Nord del monte Sella, alto 1739 metri.\nMorfologicamente, l'alto di Sella \u00e8 un enorme bastione di roccia che insieme al monte Sella separa due versanti ripidissimi: quello ad ovest, il \"marino\", verso Resceto; quello ad est, il garfagnino, verso la valle di Arnetola.\nQuesta cresta quasi dritta, lunga due chilometri e mezzo, va dalla base dell'imponente piramide triangolare di marmo bianco del Tambura, presso il Passo omonimo, fino al passo Sella. La cresta si mantiene per circa un chilometro oltre i 1700 metri di quota. \nLungo il versante ovest del monte Alto di Sella \u00e8 stato realizzato un sentiero di archeologia industriale, che percorre la traccia di un'antica via di lizza, cio\u00e8 di una strada utilizzata dai cavatori Apuani per far scivolare a valle enormi lastre di marmo anche di 10 tonnellate. Dopo la prima guerra mondiale fu costruita una monorotaia che faceva scendere i blocchi con un carrello azionato da un motore a scoppio.\nAlla cima del monte Alto di Sella si accede seguendo percorsi alpinistici piuttosto impegnativi, sconsigliabili ai non esperti ed in caso di ghiaccio o nebbia, sia dalla garfagnina valle di Arnetola che dal versante verso il mare, cio\u00e8 da Resceto: paesi questi toccati entrambi dalla famosa Via Vandelli. Vicino a questa strada ed al passo Tambura si trova il rifugio Nello Conti ai Campaniletti, base di ascensioni sia sulla Tambura, sia sull'Alto di Sella e sul Sella.\nLa strada Vandelli, finita nel 1751, fu costruita dal duca di Modena per collegare Massa, restando entro i confini del ducato ed \u00e8 in gran parte percorribile ed \u00e8 oggetto di continui studi. Sulle Alpi Apuane toccava Fabbriche di Careggine, paese ora sommerso dall'invaso artificiale di Vagli, e risaliva poi la valle dell\u2019Edron verso Arnetola valicando la dorsale Apuana al Passo della Tambura, a quota 1620, proprio subito a Nord dell'Alto di Sella, e discendendo quindi il versante ripidissimo verso Resceto, raggiungeva Massa. \nIl panorama dalla cima del Monte Alto di Sella spazia: a nord, verso le vette delle Apuane: Tambura, Contrario, Cavallo, Grondilice e Sagro; a ovest, verso tutta la riviera della Versilia, verso il mare Tirreno e le isole dell'Arcipelago Toscano; a sud, verso la cresta del Monte Sella e le vette dell'Altissimo, delle Panie e della Penna di Sumbra; a est, verso le valli della Garfagnana e verso l'Appennino Tosco-Emiliano, in lontananza."}
{"id": "2674470", "revid": "38120", "url": "https://it.wikipedia.org/wiki?curid=2674470", "title": "Fico+Fico show", "text": "Fico+Fico Show \u00e8 un programma televisivo che trasmette in successione tutti gli sketch dei Fichi d'India, realizzati nei loro 20 anni di carriera.\nTrasmesso nel luglio del 2009 su Italia 1 con la conduzione di Nora Amile, nel dicembre dello stesso anno \u00e8 andato in onda il sabato in prima serata sulla stessa rete, condotto da Cristina Chiabotto, con il titolo Fico+Fico Christmas Show.\n\u00c8 tornata poi una seconda edizione del Fico+Fico Christmas Show sempre nella stessa rete con gli stessi conduttori nel dicembre 2010. La seconda edizione \u00e8 andata in onda tutto il mese di dicembre per un totale di 8 appuntamenti, ma gli appuntamenti originali erano pochissimi: all'incirca 3 appuntamenti. I rimanenti 5 appuntamenti erano mash-up di repliche.\nIl programma \u00e8 stato replicato sul canale satellitare Mediaset Plus."}
{"id": "2674472", "revid": "219355", "url": "https://it.wikipedia.org/wiki?curid=2674472", "title": "Monte Penna di Sumbra", "text": "Il Monte Penna di Sumbra (1765 ) \u00e8 situato in Provincia di Lucca, all'interno del Parco Regionale delle Alpi Apuane. Si tratta di una isolata montagna di marmo, che si distacca lateralmente verso Est, al Passo Sella, insieme al Monte Fiocca, rispetto alla dorsale principale della catena. \nSotto l'aspetto morfologico, la Penna di Sumbra somiglia ad una cupola erbosa, sorretta da pareti di roccia, che si trova, con il Monte Fiocca, al centro di un semicerchio che dalla Pania Secca alla Pania della Croce continua con i monti Corchia, Altissimo, Sella, Alto di Sella, Tambura e Roccandagia. La sua strapiombante parete Sud \u00e8 alta oltre 500 metri e sovrasta il Fosso dell'Anguillaia, un ambiente severo e spoglio che contrasta con il versante boscoso che digrada leggermente verso Nord. Verso Est il crinale prosegue dolcemente verso il valico di Maest\u00e0 del Trebbio e verso la Valle del Serchio. \u00c8 una delle 12 montagne apuane che oltrepassano i 1700 metri di quota. Dalla vetta si ammira un vasto panorama sulle pi\u00f9 alte cime delle Alpi Apuane, sulla vicina costa versiliese e sul Mar Ligure: verso Est, in lontananza, si scorge l'alto crinale dell'Appennino Tosco-Emiliano.\nAlla Penna di Sumbra si accede generalmente dal paese di Arni, all'altitudine di 916 metri, che si pu\u00f2 raggiungere: da Castelnuovo di Garfagnana, passando per Isola Santa e Tre Fiumi; oppure da Massa, percorrendo la strada panoramica che tocca San Carlo, Pariana, Antona, Pian della Fioba e da ultimo la galleria sotto il Monte Pelato; infine, da Seravezza, percorrendo la strada per Querceta, Ruosina e passando dalla storica Galleria del Cipollaio, sotto il Monte Altissimo. \nLe salite alla Penna di Sumbra comportano il superamento di alcune difficolt\u00e0 di tipo alpinistico. \nLa grande parete SW \u00e8 impervia, di roccia non buona in alcuni settori, difficile da raggiungere dal fondovalle e comporta sempre il superamento di difficolt\u00e0 estreme. Prima di una riesplorazione alpinistica in un'ottica sportiva solo 2 itinerari hanno sfidato la muraglia, preso il grande contrafforte che caratterizza il settore destro del muro: il primo dei due \u00e8 la Via dei Pisani, aperto da E. Biagi e A. Nerli nel 1960, con percorso complesso e oppone difficolt\u00e0 di V sostenuto e passi di VI e A1. Il secondo itinerario raddrizza sostanzialmente il primo vincendo il punto pi\u00f9 repulsivo della parete ed \u00e8 la Via dei Carrarini, aperta da S. Bonelli e F. Codega nel 1962 con difficolt\u00e0 sostenute di VI, A1.\nNel 1953 Nerli e compagni aprirono un itinerario presso un pilastro secondario della parete.\nOggi la muraglia meridionale del Sumbra ha visto nascere poche altre vie moderne estreme ed un itinerario di arrampicata artificiale estrema.\nUna via della Penna di Sumbra divenuta classica \u00e8 invece lo Spigolo W aperto dai fratelli Ceragioli e D. Rachetti nel 1935, breve ma con sostenute difficolt\u00e0 di V, ancora oggi sovente ripetuto. Il raggiungimento della cima \u00e8 stato anche agevolato dalla costruzione di una via ferrata. \nSul rilievo montuoso erano presenti alcune cave duramente criticate dal movimento No Cav. "}
{"id": "2674477", "revid": "1305772", "url": "https://it.wikipedia.org/wiki?curid=2674477", "title": "Kike", "text": "Kike, che in spagnolo \u00e8 un diminutivo del nome \"Enrique\", pu\u00f2 riferirsi a:"}
{"id": "2674488", "revid": "599013", "url": "https://it.wikipedia.org/wiki?curid=2674488", "title": "Imrich Bug\u00e1r", "text": "Biografia.\nNel 2006 tent\u00f2, senza successo, di essere eletto al Senato ceco, come indipendente, con il Partito Socialdemocratico Ceco.\nDoping.\nNel 2006, vengono resi noti dei documenti che mettono in luce un'organizzato sistema statale di somministrazione di doping agli atleti cecoslovacchi, proprio come accadeva in Germania Est, durante gli anni settanta e ottanta.\nNei documenti si fa riferimento alla positivit\u00e0 di Bug\u00e1r al metandianol, uno steroide anabolizzante, ad un controllo antidoping segreto svolto dall'Istituto Superiore di Sanit\u00e0 in prossimit\u00e0 dei mondiali di Roma del 1987.\nDopo l'uscita di queste indiscrezioni Bug\u00e1r ha comunque dichiarato di non aver mai assunto sostanze dopanti durante la sua carriera."}
{"id": "2674495", "revid": "1573940", "url": "https://it.wikipedia.org/wiki?curid=2674495", "title": "Basilica di Santa Caterina d'Alessandria (Galatina)", "text": ""}
{"id": "2674507", "revid": "767487", "url": "https://it.wikipedia.org/wiki?curid=2674507", "title": "Fragile Eternity - Immortale tentazione", "text": "Fragile Eternity - Immortale tentazione (\"Fragile Eternity\") \u00e8 un romanzo di Melissa Marr. \u00c8 il seguito di \"Wicked Lovely\" e \"Ink Exchange\".\nTrama.\nIl libro inizia con Aislinn che, dopo una festa della Corte dell'Estate, si reca a casa del suo ragazzo mortale Seth. Nello stesso momento Bananach, nota anche come \u201cGuerra\u201d visita la sorella Lasair, regina dell'Alta Corte, per riferirle di Seth, che \u00e8 allo stesso tempo fidanzato della Regina dell'Estate e grande amico del Re del Buio. Le parla anche delle sue predizioni a proposito della guerra che presto scoppier\u00e0. Ignorando i commenti sul conflitto, Lasair ordina al fratello consigliere Devlin di tenere d'occhio Seth e scoprire se rappresenta un problema per il gi\u00e0 delicato equilibrio delle quattro corti.\nSeth e Niall sono ancora molto amici e a volte escono insieme, fino a che Niall gli offre la protezione della Corte del Buio, principalmente per proteggerlo da Keenan, nel caso disponesse di eliminarlo per poter approfittare di Aislinn. Dato l'approssimarsi dell'estate, il legame tra Keenan ed Aislinn si fa pi\u00f9 forte e Seth continua a lottare col pensiero che perfino la fata pi\u00f9 debole \u00e8 di gran lunga pi\u00f9 potente di lui.\nSeth ed Aislinn, cos\u00ec come Keenan e Donia sembrano avere dei problemi. Donia non si accontenta del fatto che Keenan vada da lei solo occasionalmente e non sopporta il fatto di doverlo dividere con Aislinn, cos\u00ec in un impeto di rabbia lo sbatte fuori casa e gli intima di non farsi pi\u00f9 vedere. Keenan ne parla con Aislinn, che si reca quindi da Donia, la quale, provocata, la pugnala con lame di ghiaccio.\nPer curarla, Keenan \u00e8 costretto a toccarla e a far cos\u00ec nascere il desiderio in Aislinn, anche se lei continua a sostenere di volere esclusivamente Seth. Quest'ultimo, venuto a sapere l'accaduto, le chiede di avere un po' di spazio per se stesso e se ne va a cercare qualcuno che possa trasformarlo in una creatura fatata. Bananach lo porta da Lasair, che acconsente alla trasformazione a patto che lui ogni anno passi un mese nel suo regno. Lui accetta le condizioni e Lasair lo trasforma, facendone una creatura fatata molto potente. Durante il tempo che passa con l'Alta Corte, Seth inizia a provare dei sentimenti per la regina, non come amante ma come madre.\nSeth per\u00f2 non sa che un mese nel regno di Lasair corrisponde a sei in quello mortale, ed Aislinn non vedendolo tornare inizia a disperarsi. Keenan, Donia e Niall sanno dove si trova ma nessuno ha intenzione di comunicarlo alla ragazza, perch\u00e9 questo potrebbe causare il conflitto che tutti cercano di evitare.\nNiall si reca a trovare Seth, che lo informa del patto stretto con Lasair, dicendosi contento della sua nuova vita. Aislinn nel frattempo si convince che Seth se ne sia andato per sempre e cerca di concentrarsi su Keenan. Quando il mese di Seth scade, Lasair gli rivela che intende riconoscerlo come suo figlio, quindi lo lascia tornare dalla sua ragazza. Quando lo vedono e notano che non \u00e8 pi\u00f9 mortale, Aislinn e Keenan sono molto sorpresi. Il Re dell'Estate corre da Donia per chiederle perdono e Seth si reca invece da Niall per avere il permesso di essere allenato con i segugi di Gabriel, principalmente per riuscire a combattere contro Bananach.\nCuriosit\u00e0.\nNell'edizione italiana il nome della Regina dell'Alta Corte \u00e8 stato cambiato in \"Lasair\". Il nome originale della regina \u00e8 infatti \"Sorcha\", ma \u00e8 stato modificato data l'evidente e fuorviante assonanza con il termine italiano \"sorcio\", evocativo di un'immagine che mal si addice ad un personaggio descritto come etereo e regale."}
{"id": "2674517", "revid": "298229", "url": "https://it.wikipedia.org/wiki?curid=2674517", "title": "Moti del Cilento (1828)", "text": "I moti del Cilento furono un tentativo di insurrezione, promosso nel Cilento nell'estate 1828 da aderenti a societ\u00e0 segrete, avente per obiettivo il ripristino della Costituzione del 1820 nel Regno delle Due Sicilie.\nVicende storiche.\nIl moto fu promosso nel giugno 1828 dalla societ\u00e0 segreta dei Filadelfi, guidata dal canonico Antonio Maria De Luca, per ottenere da Francesco I la costituzione del 1820.\nIl tentativo fu soffocato nel sangue da Francesco Saverio Del Carretto nel luglio successivo. Il 28 giugno 1828, dopo una lunga marcia, i rivoltosi occuparono un piccolo forte, il fortino di Monte d'Oro, che dominava la spiaggia di Palinuro. Fu proclamato un governo provvisorio e reclamata la costituzione francese. Si sollevarono anche altri centri del Cilento, ma i Borbone intervennero con feroce efficienza. Vista la situazione, il De Luca fece disperdere le forze ma reparti dell'esercito Borbonico intervennero con forza e rasero al suolo il piccolo centro di Bosco. Il De Luca per evitare che anche il suo paese, Celle di Bulgheria, fosse distrutto si costitu\u00ec.\nPremesse.\nI moti costituzionali del 1820 nel Regno delle Due Sicilie furono promossi dalla Carboneria, una societ\u00e0 segreta che rappresentava nel regno meridionale gli interessi della piccola borghesia di provincia, della bassa ufficialit\u00e0 e dell'artigianato. Il successo dei moti spinse Ferdinando I delle Due Sicilie a concedere il 6 luglio 1820 una costituzione, sul modello della Costituzione spagnola del 1812, che tuttavia ebbe vita effimera. Pochi mesi dopo, nel congresso di Lubiana, lo stesso Ferdinando I, rinnegando la costituzione da lui giurata, chiese l'intervento delle forze della Santa Alleanza nel proprio regno perch\u00e9 lo aiutassero a ripristinare il regime assolutistico. Il 24 maggio 1821 l'esercito austriaco guidato dal generale Frimont, dopo aver sconfitto il 7 marzo 1821 ad Antrodoco l'esercito delle Due Sicilie guidato da Guglielmo Pepe, entrava a Napoli. Convinzione generale nelle Due Sicilie, tuttavia, era \u00abche la Costituzione del 1820 fosse stata abrogata contro la regale volont\u00e0 e che il Sovrano aspettasse solo un incoraggiamento per rimetterla in vigore\u00bb.\nPreparazione.\nNel 1828, a Napoli, la \"Camera Alta\" dei Filadelfi, una societ\u00e0 segreta simile alla Massoneria diffusa in Irpinia e nel Cilento, aveva deliberato un'insurrezione per riavere la Costituzione del 1820 da Francesco I delle Due Sicilie. A capo della congiura il canonico Antonio Maria De Luca, un carbonaro nato a Celle di Bulgheria nel 1764, che nel breve periodo costituzionale era stato deputato al Parlamento napoletano per il distretto di Vallo della Lucania e dal 1821 era stato esiliato a Napoli. Avevano aderito alla sommossa, che avrebbe dovuto scoppiare nel periodo compreso fra il 25 maggio e il 25 giugno, elementi della Carboneria e perfino una banda di briganti, quella dei fratelli Capozzoli. Uno dei capi della congiura, Antonio Galotti, aveva tuttavia confidato i segreti della congiura a un delatore, scambiato per un confratello, un certo cavalier Carlo Iovine di Angri, il quale ne inform\u00f2 le autorit\u00e0 borboniche. Il ministro della polizia delle Due Sicilie Nicola Intonti aveva dato disposizioni per controllare con discrezione l'evolvere degli eventi. Dopo l'arresto nel Cilento di alcuni congiurati (13 giugno) il canonico De Luca fiss\u00f2 la data dell'insurrezione al 28 giugno.\nL'insurrezione.\nLa notte fra il 27 e il 28 giugno 1828 il Galotti e la banda Capozzoli disarmarono le guardie comunali di Centola costringendole ad accompagnarli nel piccolo forte di Palinuro dove gli insorti ritenevano erroneamente fossero custoditi 1500 fucili, dodici cannoni e abbondanti munizioni; il bottino di Palinuro fu invece di pochi moschetti e scarsa polvere da sparo rovinata dall'umidit\u00e0. Nonostante il deludente inizio, le forze ribelli ottennero l'adesione di nuovi simpatizzanti dalle varie localit\u00e0 del Cilento. Tranne a San Giovanni a Piro, i ribelli furono accolti con entusiasmo in numerose localit\u00e0, soprattutto nella frazione di Bosco. A Camerota furono raggiunti da un folto gruppo di aderenti guidati dal padre cappuccino Carlo da Celle.\nNel frattempo Francesco I, il quale temeva che la rivolta fosse stata organizzata da alcuni fuoriusciti napoletani a Malta con l'obiettivo di una restaurazione murattiana, identific\u00f2 nel maresciallo Del Carretto, gi\u00e0 carbonaro e capo di Stato Maggiore nell'esercito costituzionale di Guglielmo Pepe, nel 1828 era il comandante delle Gendarmeria (e desideroso di accrescere il proprio prestigio rispetto al rivale Nicola Intonti, moderato ministro di Polizia) il pi\u00f9 adatto a guidare la repressione. Il 1\u00ba luglio 1828 gli insorti, informati che Del Carretto stava marciando contro di loro alla testa di circa un migliaio di uomini tra gendarmi e soldati, consapevoli della mancanza di risorse necessarie per organizzare la difesa, decisero di rimettere in libert\u00e0 i prigionieri e di sbandarsi.\nEpilogo.\nNonostante la ritirata dei rivoltosi, Del Carretto si comport\u00f2 \"\u00e0 la Manh\u00e8s\", con \"nera asprezza\": fece prendere a cannonate la frazione di Bosco, peraltro gi\u00e0 evacuata dagli abitanti, esegu\u00ec ventitr\u00e9 condanne a morte ed espose le teste degli insorti giustiziati nelle localit\u00e0 della zona. Mentre la maggioranza degli insorti si arrese a Vallo della Lucania il 7 luglio 1828, il resto s\u00ec dette alla macchia.\nNon essendo riuscito a catturare il canonico De Luca, Del Carretto minacci\u00f2 di radere al suolo Celle di Bulgheria, come aveva gi\u00e0 fatto con Bosco. De Luca, per evitare al proprio paese natale una sorte spaventosa, si costitu\u00ec assieme al nipote Giovanni De Luca, anch'egli sacerdote, e ad altri otto insorti. Dopo processo sommario vennero tutti condannati a morte: gli otto laici fucilati all'alba del 19 luglio 1828, i due religiosi il 24 luglio, dopo che l'arcivescovo di Salerno Camillo Alleva li ebbe scomunicati.\nGalotti, i Capozzoli e pochi altri riuscirono a fuggire in Corsica. Ritornati nel Cilento l'anno successivo, i Capozzoli vennero arrestati dopo un conflitto a fuoco il 17 giugno 1829 e, dopo un processo sommario, fucilati a Palinuro, davanti a un posto del telegrafo incendiato durante la rivolta, le loro teste mozzate furono portate in mostra nei paesi circostanti. Galotti, che era stato consegnato al Regno delle Due Sicilie da Carlo X di Francia, riusc\u00ec a scampare alla pena capitale e a tornare in Francia a causa delle proteste della borghesia francese guidata dal marchese de La Fayette, dopo la Rivoluzione di Luglio.\nLa repressione borbonica soffoc\u00f2 momentaneamente il malcontento popolare contro i Borbone, che aveva scatenato i moti nel Cilento e nel Salernitano. Ma dopo un paio di decenni la rivolta si riaccese con i moti nel Cilento del 1848. Infatti altri due fratelli Capozzoli, Luigi e Gaetano, furono attivi successivamente contro i Borbone, prendendo parte ai moti cilentani del 1848: il primo mor\u00ec il 26 settembre 1849 a seguito di uno scontro a fuoco, mentre il secondo, condannato alla galera, uscir\u00e0 di prigione solo nel 1860, vedendosi riconoscere un vitalizio dal Regno d'Italia di Vittorio Emanuele II."}
{"id": "2674521", "revid": "47767", "url": "https://it.wikipedia.org/wiki?curid=2674521", "title": "Cristiano (nome)", "text": "Origine e diffusione.\nIl nome, originatosi nel latino medievale \"Christianus\", si basa sull'aggettivo omonimo (attestato anche in greco antico come \u03a7\u03c1\u03b9\u03c3\u03c4\u03b9\u03b1\u03bd\u03cc\u03c2, \"Christianos\") che significa letteralmente \"cristiano\", \"seguace di Cristo\", \"appartenente a Cristo\". \nIn Italia \u00e8 maggiormente diffuso al Centro-Nord, anche se va detto che, nonostante la presenza di vari santi cos\u00ec chiamati, non \u00e8 mai stato molto comune nel Bel Paese; dagli anni Settanta, forse grazie alla popolarit\u00e0 dell'epoca del cantante Christian, si \u00e8 fatta strada per\u00f2 la forma di origine inglese \"Christian\", anche nel parziale adattamento senz'acca \"Cristian\": a partire dal 2006, \"Christian\" non \u00e8 mai uscito dalla rosa dei trenta nomi pi\u00f9 usati per i nuovi nati (oscillando tra la diciottesima e la venticinquesima posizione); meno fortunata la forma \"Cristian\", caduta dalla classifica dopo il 2011. Si registra inoltre la forma \"Cristano\", nata forse per incrocio con Tristano, che gode comunque di scarsa diffusione.\nPer quanto riguarda le altre lingue, il nome gode di particolare diffusione nei paesi germanofoni e in quelli scandinavi, specie in Danimarca; fu infatti portato da ben dieci re danesi ed \u00e8 nome tradizionale della casa regnante di Danimarca. Per quanto riguarda l'Inghilterra, seppure anche l\u00ec sia stato usato fin dal Medioevo, acquis\u00ec una certa diffusione solo dal XVII secolo: curiosamente, fino al XVIII secolo in inglese \"Christian\" era molto pi\u00f9 usato al femminile che al maschile, come forma vernacolare di \"Christiana\".\nOnomastico.\nPi\u00f9 santi e beati hanno portato questo nome, e l'onomastico pu\u00f2 essere festeggiato in memoria di uno qualsiasi di essi, alle date seguenti:"}
{"id": "2674533", "revid": "1603714", "url": "https://it.wikipedia.org/wiki?curid=2674533", "title": "Chiesa di Ges\u00f9 e Maria (Foggia)", "text": "La chiesa di Ges\u00f9 e Maria \u00e8 una chiesa di Foggia edificata nel 1510.\nStoria.\nLa chiesa, edificata dall'francescani zoccolanti, era fulcro di un convento particolarmente esteso, comprendente le aree note oggi come piazza Lanza, piazza piano della Croce, villa comunale e ippodromo dei cavalli stalloni. Nel secolo XVII il convento divenne centro di studi di diritto, di etica, di teologia e filosofia; durante i corsi di studi di diritto si tenevano pubbliche dispute su materie riguardanti la fede, ci\u00f2 spiega l'esistenza di due pulpiti in Chiesa. Nel 1715 venne costruita, a modo di cappella, un oratorio, chiamato sala San Francesco, intercomunicante con la Chiesa e riservato ai frati per le pratiche religiose dell'Ordine.\nNel 1726 Filippo di Borbone, re di Napoli, dichiar\u00f2 reali sia il convento che la chiesa. Questa, col convento, che era collocato allora dove attualmente si trova il Palazzo degli Uffici Statali e costituiva con esso un unico edificio, fu gravemente rovinata dal terrificante terremoto del 1731 e fu riedificata dopo sette anni. Anche in quel tempo le fortune delle istituzioni religiose seguivano gli alti e bassi della politica e Gioacchino Murat, nel 1810, decret\u00f2 la demolizione del Convento. Su quel suolo con i residui del materiale recuperato dal demolito convento (che era ritenuto uno dei primi d'Italia) fu costruito l'orfanotrofio \"Maria Cristina di Savoia\", opera anche questa colossale, destinata, per\u00f2, a non vivere a lungo, perch\u00e9 fu demolita per far posto alla costruzione dell'attuale palazzo degli uffici statali.\nDopo la distruzione del convento i frati si dedicarono alle cure della chiesa e nel 1857 costruirono alle spalle del tempio un piccolo ospizio; ma anche questo venne eliminato nel 1866 e lo stabile fu trasformato in quella che oggi prende il nome di caserma Cavour. Questa sequela di vicissitudini determin\u00f2 l'allontanamento dei frati e il passaggio alla giurisdizione del vescovo cittadino della chiesa di Ges\u00f9 e Maria e della sala di San Francesco, che prese il nome di chiesa di San Ciro fu aperta al culto dei fedeli a mezzo di una porta esterna, che prima non esisteva.\nSolo nell'anno 1936 i frati ripresero possesso della chiesa e da allora ebbero inizio i restauri. Si ebbe la restituzione della chiesa di San Ciro da parte dell'autorit\u00e0 vescovile. Venne creata una sala attrezzata a cinema e teatro per l'educazione dei giovani.\nDescrizione.\nLa costruzione \u00e8 barocca con pianta a croce latina, a tre navate delimitate da pilastri con archi. All'incrocio del transetto si eleva la cupola affrescata nel 1750 da Nicola Lersotti. L'interno \u00e8 arricchito da altari marmorei, decorazioni a stucco e dipinti di scuole diverse.\nDurante alcuni restauri della Chiesa \u00e8 stato trovato ben segnato un arco con diversi affreschi che si suppongono di autori del secolo XVI e sono raffiguranti Carlo, re di Sicilia, Pietro, re di Castiglia. Dagli esami tecnici della fattura dei dipinti e della composizione dell'arco si \u00e8 arguito che in quel luogo ha dovuto preesistere una cappella palatina."}
{"id": "2674536", "revid": "55935", "url": "https://it.wikipedia.org/wiki?curid=2674536", "title": "Moti del Cilento del 1828", "text": ""}
{"id": "2674540", "revid": "307923", "url": "https://it.wikipedia.org/wiki?curid=2674540", "title": "Chiesa di San Giovanni di Dio", "text": ""}
{"id": "2674541", "revid": "92723", "url": "https://it.wikipedia.org/wiki?curid=2674541", "title": "Chiesa di San Giovanni di Dio (Foggia)", "text": "La chiesa di San Giovanni di Dio \u00e8 una chiesa di Foggia.\nStoria.\nProbabilmente il nome originario di questa chiesa era Spirito Santo; comunque stando ai documenti pi\u00f9 certi il titolo \u00e8 \"Santa Caterina Vergine Martire\". Sorge nello stesso sito di una chiesa dedicata a Santa Caterina, una chiesa dei Celestini, finanche citata in un documento del 1348. La nuova chiesa, col convento, fu fondata nel 1597 dai Fatebenefratelli, sempre dedicata alla Santa Caterina, ma comunemente detta di San Giovanni di Dio, dal fondatore dell'ordine. A causa dei danneggiamenti del terremoto del 1731, fu ricostruita nel 1748. Dopo l'unit\u00e0 d'Italia il complesso divenne un ospedale chiamato \"Ospedale Civile Umberto I\". La chiesa, dopo anni di abbandono, fu riaperta al culto nel 1932 e riconsacrata e dedicata alla Beata Vergine della Salute e a San Giovanni di Dio, patrono degli infermi. Non si conosce il nome del progettista, forse napoletano, si pensa che i lavori siano stati eseguiti da operai del luogo."}
{"id": "2674548", "revid": "193027", "url": "https://it.wikipedia.org/wiki?curid=2674548", "title": "Stanis\u0142aw Moniuszko", "text": "A partire dal 1827 il giovane Moniuszko ha studiato musica a Varsavia da August Freyer, poi a Minsk da Dominik Stefanowicz. Tra il 1837 ed il 1840 si \u00e8 quindi spostato a Berlino dove ha studiato presso il compositore tedesco Carl Friedrich Rungenhagen. Dopo il 1840 \u00e8 andato ad abitare a Vilnius, dove ha lavorato come organista. Nel 1858 si \u00e8 trasferito a Varsavia, ed ha esercitato come direttore d'orchestra al Teatr Wielki (\"Teatro Grande\"); qui gli spettatori per la prima volta hanno potuto assistere a rappresentazioni delle sue opere.\nIn Polonia Moniuszko \u00e8 considerato il \"padre dell'opera polacca\", autore di opere musicali di carattere nazionale (\"Halka\", \"Straszny dw\u00f3r\"), di molte canzoni per voce e pianoforte e di musica da camera.\nLe opere.\nL'opera principale di Moniuszko \u00e8 \"Straszny dw\u00f3r\" (\"Il castello dei fantasmi\"). Molto conosciuta \u00e8 anche \"Halka\", opera tragica sull'amore infelice di una povera fanciulla montanara per un ricco signore."}
{"id": "2674549", "revid": "599013", "url": "https://it.wikipedia.org/wiki?curid=2674549", "title": "Canale Depretis", "text": "Il canale Depretis \u00e8 un canale artificiale costruito a supporto dell'agricoltura che trae origine della Dora Baltea a Villareggia (TO) e termina scaricandosi nell'Elvo presso Carisio (VC).\nPercorso.\nIl canale nasce in sinistra idrografica della Dora Baltea tra Mazz\u00e8 e Villareggia, poco a nord della frazione \"Gerbido\" di questo secondo comune.\nLa chiavica d'imbocco (edificio di presa), rispetto a quella del Canale Cavour, \u00e8 caratterizzata da una struttura costruttiva pi\u00f9 leggera; anche in questo caso il tetto \u00e8 per\u00f2 ricoperto da lastre di pietra (\"lose\").\n&lt;br&gt;\nInizialmente si dirige verso sud correndo a brevissima distanza dal naviglio di Ivrea, un altro importante canale irriguo della zona. Presso la frazione \"Rocca\" (comune di Villareggia), la direzione dei due corpi idrici comincia a divergere; il Canale Depretis, dopo essere entrato in provincia di Vercelli, ed essere stato scavalcato dall'autostrada Torino-Milano, compie un'ampia svolta e assume una direzione verso nord-est che manterr\u00e0 quasi immutata per gran parte del proprio corso. Attraversando i territori comunali di Cigliano, Saluggia, Livorno Ferraris e Bianz\u00e8 serve un'ampia area dove predomina la risicoltura; lambito poi il comune di Borgo d'Ale tra Tronzano Vercellese e Santhi\u00e0 transita in una campagna dove prevalgono invece colture irrigate per scorrimento.\nIn comune di Tronzano, il canale interseca il corso del Naviglio di Ivrea con l'importante \"nodo idraulico della Restituzione\".\nA nord di Santhi\u00e0 con una marcata deviazione prende a dirigersi verso est ed infine, puntando verso nord, attraversa le risaie del comune di Carisio e termina il proprio corso nell'Elvo a quota 177, notevolmente ridotto di portata.\nStoria.\nIl canale fu costruito grazie ad una prima campagna di lavori che termin\u00f2 nel 1785 e fu in origine chiamato \"canale di Cigliano\".\nIl vecchio progetto, mai attuato, ne prevedeva il prolungamento fino al Sesia in modo da fornire l'acqua necessaria all'irrigazione dell'alta pianura vercellese (Baraggia).\nA partire dal 1859 il canale fu invece ampliato e nel 1887 assunse l'attuale denominazione in onore del politico Agostino Depretis, otto volte primo ministro del Regno d'Italia, scomparso nello stesso anno.&lt;br&gt;\nCon la costruzione del canale Depretis inizi\u00f2 la gestione collettiva dell'irrigazione della pianura vercellese.&lt;br&gt;\nLa sua importanza per il territorio circostante crebbe poi nel tempo anche a causa delle numerose derivazioni di cui fu oggetto quali il naviletto di Saluggia o il canale Vanoni, costruito quest'ultimo nel 1958 per servire la pianura al confine tra Biellese e Vercellese."}
{"id": "2674550", "revid": "767487", "url": "https://it.wikipedia.org/wiki?curid=2674550", "title": "Kill the Referee", "text": "Kill the Referee \u00e8 un film documentario per la televisione del 2009, diretto da Yves Hinant, Delphine Lehericey e Eric Cardot.\nIl titolo del film \u2014 traducibile in italiano come \"Uccidi l'arbitro\" \u2014 \u00e8 dovuto a fatti avvenuti durante l'Europeo 2008 (competizione trattata nel film) quando l'arbitro inglese Howard Webb ricevette minacce di morte per una decisione in campo discussa.\nTrama.\nLa pellicola nasce da un'idea di Yvan Cornu, dirigente arbitrale dell'UEFA, e racconta l'esperienza di cinque arbitri durante il campionato d'Europa: oltre a Webb compaiono infatti l'italiano Roberto Rosetti, lo svizzero Massimo Busacca, lo spagnolo Manuel Mejuto Gonzalez e lo svedese Peter Fr\u00f6jdfeldt.\nLe voci dei protagonisti non sono doppiate, mantenendo la lingua originale di ciascuno.\nProduzione e diffusione.\nRealizzato nella primavera 2009, il film fu presentato al festival di Locarno nell'agosto successivo riscontrando una buona accoglienza.\nPer quanto riguarda il panorama italiano, la prima visione del film \u00e8 avvenuta su Mediaset Premium nel novembre 2009; la trasmissione in chiaro fu poi su Italia 1 l'11 luglio 2010, in coincidenza della finale dei Mondiali sudafricani diretta da Webb.\nColonna sonora.\nLa colonna sonora del film \u00e8 \"Seven Nation Army\", brano dei \"White Stripes\", resa famosa anche dai festeggiamenti in Italia per la vittoria di quella competizione da parte della Nazionale Italiana ed erroneamente ritenuta canzone ufficiale del Mondiale 2006."}
{"id": "2674551", "revid": "1573940", "url": "https://it.wikipedia.org/wiki?curid=2674551", "title": "Chiesa di San Tommaso (Foggia)", "text": "La chiesa di San Tommaso \u00e8 una chiesa di Foggia.\nAnche se l'aspetto attuale di questa chiesa non rivela le sue antiche origini (seconda met\u00e0 dell'XI secolo), si tratta del pi\u00f9 antico monumento sacro della citt\u00e0. Fu eretta nel sito della Taverna del Gufo, che ospit\u00f2 per la prima volta il Sacro tavolo dell'Iconavetere che la pia tradizione vuole sia stato trovato da alcuni pastori nel 1062 (o 1073) nelle paludi della zona, allora disabitata. Nel 1731 anche questa chiesa fu interamente distrutta dal terremoto, e le pratiche religiose poi furono compiute in una baracca appositamente costruita nei pressi della Chiesa di Sant'Agostino. Solo nel 1766 il Comune di Foggia ricostru\u00ec il tempio. In esso ancora oggi, nel giorno 13 agosto di ogni anno, il Sacro Tavolo dell'Iconavetere viene portato processionalmente dalla Cattedrale, per rimanervi sino al giorno successivo, nel quale di nuovo in processione viene portato in giro per la citt\u00e0 con grande accompagnamento del clero, delle autorit\u00e0 cittadine e del popolo, e riportato in Cattedrale, dove continuano le solenni cerimonie religiose fino al giorno 15, festa dell'Assunta. Il 14 agosto del 1839, in occasione di queste celebrazioni, per circostanze non bene accertate, il Tempio rest\u00f2 incendiato e quasi interamente distrutto, ma poi fu nuovamente rimesso nel pristino stato."}
{"id": "2674555", "revid": "599013", "url": "https://it.wikipedia.org/wiki?curid=2674555", "title": "Chiesa di Santo Stefano (Foggia)", "text": "La chiesa di Santo Stefano \u00e8 una chiesa di Foggia la cui costruzione avvenne tra il 1839 e il 1842.\nStoria.\nPrecedentemente esisteva a Foggia una cappella chiamata \"Santo Stefano dei Ferri\", nelle vicinanze della Chiesa di San Giovanni Battista. Molto probabilmente codesta cappella fu costruita nella seconda met\u00e0 del secolo XIII. Questa chiesa venne distrutta dal terremoto del 1456, ma fu subito ricostruita. Risulta che a quei tempi la chiesa aveva un solo altare, come diceva il vescovo di Troia Sorrentino. Con il tempo fu abbandonata e venne venduta da Monsignor Manforte, ma il ricavato non era necessario per la costruzione di una nuova chiesa. Intanto il marchese Francesco Filiasi vendette il tratturo S. Lorenzo. Nell'atto di cessione Monsignor Manforte veniva obbligato a dedicare la Chiesa a Santo Stefano e a versare un canone annuo. Cos\u00ec iniziarono i lavori per la nuova chiesa nel 1839. Nella chiesa ci fu anche una presenza di preti filippini durata dino al 1916. L'ultima ristrutturazione fu negli anni 1994-1996, e nel 1998 fu acquistato un cortile interno."}
{"id": "2674556", "revid": "42337", "url": "https://it.wikipedia.org/wiki?curid=2674556", "title": "La leggenda di Adapa", "text": ""}
{"id": "2674557", "revid": "287204", "url": "https://it.wikipedia.org/wiki?curid=2674557", "title": "Regiones di Europa", "text": "Segue una lista delle regiones presenti sulla superficie di Europa. La nomenclatura di Europa \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nLe regiones di Europa portano i nomi di luoghi associate ai miti celti."}
{"id": "2674560", "revid": "1305772", "url": "https://it.wikipedia.org/wiki?curid=2674560", "title": "Football Manager 2008", "text": "Football Manager 2008 \u00e8 il titolo principale dell'edizione 2008 di \"Football Manager\", videogioco manageriale sviluppato dalla Sports Interactive. La versione per gli Stati Uniti d'America e per il Canada \u00e8 stata intitolata Worldwide Soccer Manager 2008, mentre la versione sud americana \u00e8 stata intitolata F\u00fatbol Manager 2008. Sono presenti oltre 5000 squadre utilizzabili per oltre 50 paesi. La demo di Football Manager 2008 \u00e8 uscita il 30 settembre 2007.\nInizialmente era stata annunciata l'uscita del gioco per il 19 ottobre 2007, ma a causa di consegne in anticipo del gioco, la Sports Interactive ha spostato la data di uscita del gioco al 18 ottobre 2007.\nMolti problemi sono stati riscontrati nel gioco, la maggior parte dei quali \u00e8 stata riportata alla SI Games attraverso il loro forum e ci\u00f2 ha portato alla pubblicazione di una \"Beta Patch\". Questa patch non risolveva tutti i problemi, ma \u00e8 stata distribuita il prima possibile per chiudere i bug principali. Una patch completa \u00e8 stato annunciato che sarebbe stata distribuita il 9 novembre 2007 ma si \u00e8 dovuto aspettare fino al 22 novembre 2007 prima della pubblicazione effettiva della patch. La seconda e definitiva patch \u00e8 stata distribuita il 14 febbraio 2008 e aggiornata il 20 febbraio per risolvere altri tre problemi importanti che erano ancora presenti nel gioco. Come nelle edizioni precedenti del gioco, la patch aggiornava anche il database coi giocatori alle ultime novit\u00e0 di formazione delle squadre e risolveva molti dei bug rimanenti.\nNuove caratteristiche.\nCi sono molte nuove caratteristiche\nLicenze.\nMiles Jacobson, MD di Sports Interactive, ha detto:\n\"Siamo orgogliosi di annunciare di essere riusciti ad ottenere una licenza per la lega francese:Football Professionnel. Con sia la prima che la seconda divisione con una licenza che ci permette di utilizzare il nome reale dei club, i loghi e i kit per tutti i club in queste leghe.\"\n\"Diamo anche il ben tornato alla nazionale olandese, che \u00e8 mancata da qualche anno dal gioco.\"\n\"Oltre a questo, abbiamo nuove licenze italiane dateci dalla Sampdoria e dalla Fiorentina.\""}
{"id": "2674563", "revid": "81195", "url": "https://it.wikipedia.org/wiki?curid=2674563", "title": "Tedrotossina", "text": ""}
{"id": "2674564", "revid": "1573940", "url": "https://it.wikipedia.org/wiki?curid=2674564", "title": "Chiesa di San Pasquale Baylon (Foggia)", "text": "La chiesa di San Pasquale Baylon \u00e8 un luogo di culto cattolico di Foggia.\nStoria.\nL'edificio venne costruito dal 1724 al 1731 assieme al convento dei Frati minori Alcantarini. Nel XIX secolo lo stato unitario ne incamer\u00f2 la propriet\u00e0, destinando il convento a usi militari. Gli Alcantarini vi fecero ritorno nel 1889.\nDescrizione.\nLa chiesa \u00e8 barocca, con facciata caratterizzata da un portico e da un rosone policromo raffigurante San Pasquale Baylon. L'interno \u00e8 a croce latina ad una navata, con cappelle laterali intercomunicanti e il catino absidale. Le ultime due cappelle laterali fungono da transetto, sui loro altari si ritrovano gli stemmi dei marchesi Freda (cappella a sinistra) e dei marchesi Filiasi (cappella a destra), entrambe famiglie foggiane che contribuirono alle spese di costruzione della chiesa. Nel pavimento della cappella a sinistra, con funzione di botola della camera funeraria sottostante, si pu\u00f2 ancora vedere la lapide della famiglia Freda, in marmo intarsiato. Nella prima cappella a sinistra vi \u00e8 una \"deposizione\" di scuola napoletana del XVIII secolo."}
{"id": "2674568", "revid": "1305772", "url": "https://it.wikipedia.org/wiki?curid=2674568", "title": "Chiesa di San Pasquale Baylon", "text": ""}
{"id": "2674572", "revid": "42337", "url": "https://it.wikipedia.org/wiki?curid=2674572", "title": "Poema di Pentaur", "text": ""}
{"id": "2674576", "revid": "1573940", "url": "https://it.wikipedia.org/wiki?curid=2674576", "title": "Chiesa del Purgatorio (Foggia)", "text": "La chiesa del purgatorio, detta anche \"chiesa dei Morti sita in piazza del purgatorio\", \u00e8 una chiesa di Foggia\nLa chiesa fu eretta nel 1650 ed era sede della confraternita dei Bianchi o dei Morti. La facciata del tempio possiede un festone fermato da alcune riproduzioni di ossa umane intrecciate a teschi e alcuni simboli del potere religioso e civile. L'interno \u00e8 un unico ambiente coperto da un soffitto ligneo a cassettoni, opera del Fontana (1683). Bello l'altare maggiore in marmi pregiati e intarsi policromi, con due sculture raffiguranti San Michele Arcangelo e l'Angelo Custode, di Lorenzo Vaccaro e Antonio Fontana. Sullo stesso altare, il dipinto della Madonna della Misericordia, di scuola napoletana e un \"Ecce Homo\" attribuito a Guido Reni. Lungo le pareti laterali, quattordici grandi tele (di autore ignoto) rappresentano le opere di misericordia corporali e spirituali attribuite a Benedetto Brunetti (XVII secolo)."}
{"id": "2674581", "revid": "1573940", "url": "https://it.wikipedia.org/wiki?curid=2674581", "title": "Argonauta (zoologia)", "text": "Argonauta \u00e8 un genere di molluschi cefalopodi dell'ordine degli Ottopodi, che vive in mare molto in profondit\u00e0. La caratteristica di questa specie \u00e8 il dimorfismo sessuale con la femmina che pu\u00f2 raggiungere i 20 centimetri di lunghezza ed il maschio che non supera il centimetro.\nIl polpo argonauta si riproduce in maniera unica: il maschio ha un lungo braccio che contiene spermatozoi, e quando \u00e8 nei pressi della femmina si distacca dal corpo per raggiungerla.\nUna volta raggiunta la femmina il braccio, munito di ventose, si aggancia e avviene la fertilizzazione delle uova.\nTassonomia.\nComprende le seguenti specie:"}
{"id": "2674583", "revid": "1573940", "url": "https://it.wikipedia.org/wiki?curid=2674583", "title": "Chiesa di Sant'Angelo (Foggia)", "text": "La chiesa di Sant'Angelo \u00e8 stata una chiesa di Foggia, demolita nel 1929.\nLa chiesa era risalente al secolo XII e divenne Vicaria Curata autonoma verso la fine del XVI secolo. All'interno era a forma ellittica, aveva tre altari, quello maggiore e marmoreo dedicato a San Michele Arcangelo, quelli pi\u00f9 piccoli e di pietra dedicati a Santa Lucia e a San Donato. L'altare maggiore fu spostato nella Chiesa di San Giovanni di Dio, a causa della demolizione.\nGiuridicamente la parrocchia continu\u00f2 nella nuova \"chiesa di San Michele Arcangelo\" il cui edificio venne costruito tra il 1935 e il 1936. Fino all'inaugurazione della nuova chiesa la parrocchia ebbe sede provvisoria presso la chiesa di Sant'Agostino. La nuova chiesa fu ampliata tra il 1986 e il 1989."}
{"id": "2674586", "revid": "767487", "url": "https://it.wikipedia.org/wiki?curid=2674586", "title": "Iquira", "text": "Iquira \u00e8 un comune della Colombia facente parte del dipartimento di Huila.\nIl centro abitato venne fondato da Francisco Mart\u00ednez de Ospina nel 1694, mentre l'istituzione del comune \u00e8 del 1887."}
{"id": "2674587", "revid": "633110", "url": "https://it.wikipedia.org/wiki?curid=2674587", "title": "Chiesa della Madonna delle Grazie (Foggia)", "text": "La chiesa della Madonna delle Grazie \u00e8 una chiesa di Foggia.\nLa chiesa venne costruita nel XVIII secolo e ultimata nel 1777 per conto della congregazione di Santa Maria delle Grazie sotto il patrocinio di San Gioacchino gi\u00e0 costituitasi nel 1746 per iniziativa di artigiani, nella maggioranza sarti. A seguito degli eventi bellici del 1943, la chiesa fu sottoposta a rifacimenti e trasformazioni, restando solo la facciata con i caratteri originali di modesto barocco."}
{"id": "2674595", "revid": "1543377", "url": "https://it.wikipedia.org/wiki?curid=2674595", "title": "Isnos", "text": "Isnos \u00e8 un comune della Colombia facente parte del dipartimento di Huila.\nIl centro abitato venne fondato da Jes\u00fas Herm\u00f3genes Rodr\u00edguez ai primi del XX secolo, mentre l'istituzione del comune \u00e8 del 1958."}
{"id": "2674596", "revid": "81297763", "url": "https://it.wikipedia.org/wiki?curid=2674596", "title": "Soci\u00e9t\u00e9 anonyme", "text": ""}
{"id": "2674598", "revid": "1305772", "url": "https://it.wikipedia.org/wiki?curid=2674598", "title": "Morning After Dark", "text": "Morning After Dark \u00e8 un brano musicale di Timbaland cantato con la collaborazione della cantante francese SoShy e della cantante canadese, di origini portoghesi, Nelly Furtado. \u00c8 il primo singolo estratto dall'album di Timbaland \"Shock Value II\".\nUna versione del brano che non conteneva la parte di Nelly Furtado \u00e8 stata presentata in anteprima durante lo show radiofonico \"On Air with Ryan Seacrest\" il 16 ottobre 2009. Successivamente, \u00e8 stato confermato che nella versione definitiva il brano presenta un ulteriore versetto di Nelly Furtado.\nVideo.\nIl video musicale \u00e8 diretto da Paul Coy Allen e prodotto da Melissa Larsen, ed \u00e8 stato trasmesso in anteprima assoluta il 22 novembre 2009 sul sito ufficiale di Timbaland. Una ragazza percorre le strade di un quartiere, pedinata da due misteriosi vampiri."}
{"id": "2674600", "revid": "729019", "url": "https://it.wikipedia.org/wiki?curid=2674600", "title": "Chiesa di Sant'Anna (Foggia)", "text": "La chiesa di Sant'Anna \u00e8 una chiesa di Foggia risalente al XIX secolo.\nLa chiesa venne aperta al culto nel 1891, costruita per opera dei padri cappuccini che nel 1882 fecero ritorno in Foggia e non poterono stabilirsi nel soppresso convento di Santa Maria di Costantinopoli. Si stabilirono quindi nel popoloso quartiere delle Croci in una casa che trasformarono in convento e a fianco alla quale, con il concorso del \"terrazzani\", edificarono la chiesa di Sant'Anna. In questo convento, nel 1916, soggiorn\u00f2 Padre Pio. La Chiesa, dal prospetto classicheggiante, ha l'interno ad una sola navata, con una cappella sul lato sinistro. Sull'altare maggiore la statua lignea di Sant'Anna, proveniente dalla vecchia chiesa, cos\u00ec come, probabilmente il pregevole Crocifisso."}
{"id": "2674601", "revid": "767487", "url": "https://it.wikipedia.org/wiki?curid=2674601", "title": "La Argentina (Colombia)", "text": "La Argentina \u00e8 un comune della Colombia facente parte del dipartimento di Huila.\nL'istituzione del comune \u00e8 del 15 gennaio 1960."}
{"id": "2674602", "revid": "147575", "url": "https://it.wikipedia.org/wiki?curid=2674602", "title": "Animatronics", "text": ""}
{"id": "2674604", "revid": "228587", "url": "https://it.wikipedia.org/wiki?curid=2674604", "title": "Chiesa di San Francesco Saverio", "text": ""}
{"id": "2674611", "revid": "1573940", "url": "https://it.wikipedia.org/wiki?curid=2674611", "title": "Chiesa di San Francesco Saverio (Foggia)", "text": "La chiesa di San Francesco Saverio \u00e8 una chiesa di Foggia.\nLe origini della chiesa risalgono agli inizi del XVIII secolo. Era retta dalla congregazione dei Fratelli insigniti di San Francesco Saverio. \u00c8 di stile neoclassico, con pronao d'ingresso di ordine ionico. L'interno \u00e8 a croce greca; al centro si innalza la cupola. Le pareti e le volte sono ornate con motivi a stucco. Del 1968 sono alcune trasformazioni interne.\nNotizie Storiche\nNon si hanno notizie precise circa la data di costruzione della Chiesa. Di certo si sa che Mons. E. G. Cavalieri, Vescovo di Troia nel secondo decennio del 1700 progett\u00f2 per Foggia, in zona allora periferica, una Cappella che sarebbe stata officiata dai Gesuiti, chiamati da detto Vescovo a realizzare un Collegio per la giovent\u00f9 maschile, mentre per la vita comune del Clero diocesano prevedeva la costruzione di una Casa del Clero. \nCertamente prima che il Presule morisse (1720) le costruzioni furono avviate e non portate a compimento, a causa del terremoto del 1731. \nDalla Visita pastorale di Mons. Faccolli, fatta nel 1735, risulta l'esistenza della Chiesa o Cappella dedicata a S. Francesco Saverio, officiata dai Padri Gesuiti fino al 1739, anno in cui abbandonarono la Citt\u00e0 (cos\u00ec riferisce don Michele Stella, Parroco di S. Francesco S. nella Visita pastorale fatta da Mons. S. Bella, Vescovo di Foggia, nel 1911). La costruzione del Collegio non and\u00f2 pi\u00f9 avanti, perch\u00e9 quanto realizzato fu acquistato dalla Regia Dogana per erigere la sua nuova sede: ragione che vanific\u00f2 l'originale progetto e costrinse i PP. Gesuiti a lasciare tutto. Bisogna ritenere, tuttavia, che i PP. Gesuiti, domiciliati nelle adiacenze della Chiesa abbiano assicurata assistenza spirituale a quella parte di foggiani, che dopo il terremoto abbandonarono le loro case distrutte per costruire altre pi\u00f9 sicure nell'area retrostante la Chiesa. Quando poi i Gesuiti andarono via, l'assistenza spirituale fu assicurata dalla Parrocchia di S. Maria, nel cui territorio era sita la Chiesa di S. Francesco Saverio. \nNegli anni sessanta del 1700 sorse la Congregazione delle Anime sante dei Sacerdoti o Capitoletto (per distinguerlo dal Capitolo della Collegiata), in seguito fu anche denominata Congregazione del Clero insignito; questa, dopo il riconoscimento regio e quello canonico da parte di Mons. Marco de Simone (il 10.5.1764), scelse come sede la Chiesa di S. Francesco Saverio, di cui divenne proprietaria: in essa curavano particolare culto alla Madre di Dio Incoronata, e, tra i tanti obblighi, quello di assicurare suffragio ai Sacerdoti defunti. \nEra una Chiesa modesta, senza pretese artistiche, come quelle di S. Rocco, di S. Giuseppe e della Madonna delle Grazie, tuttora esistenti e funzionanti nel centro storico. \u00c8 probabile che non fosse troppo curata, se, quando nel 1827 fu adottata dal Decurionato del Comune di Foggia, questo la defin\u00ec \u201crozzo abituro\u201d. Fu, pertanto, necessario intervenire per trasformarla e migliorarla fino alla forma attuale, naturalmente a spese del Decurionato, cui premeva fosse eretta Parrocchia e desse decoro alla piazza (attuale P.zza XX Settembre). \nQuando il 16.2.1832 fu eretta a sede dell'omonima parrocchia, la Chiesa era appena dotata di locali che servivano da sacrestia, da ufficio parrocchiale e abitazione del Parroco e da sala per le adunanze del Clero insignito. Altro locale di tre vani, sulla sala delle adunanze, di propriet\u00e0 della Congregazione, era occupata da inquilini. \nMons. Monforte, fin dall'inizio, anzich\u00e9 scegliere come Parroco un Sacerdote della Congregazione, per evitare confusione di ruoli, affid\u00f2 la Parrocchia ad un Canonico della Collegiata, che avrebbe fruito della prebenda canonicale come congrua parrocchiale. Il pio Presule stabil\u00ec, inoltre, una Convenzione per regolare i rapporti tra Congregazione e Parroco e concesse ai congregati, per sacre funzioni e processioni, il privilegio di indossare sulla cotta una mozzetta di castorino color violaceo senza cappuccio; da questa concessione deriv\u00f2 la nuova denominazione di Clero Insignito. \nCreata la Diocesi di Foggia, Mons. Frascolla, suo primo Vescovo, decise la piena autonomia anche economica della Parrocchia di S. Francesco Saverio, ritenendo che la somma (120 ducati) che annualmente il Municipio di Foggia destinava alla parrocchia per spese di culto, fosse, invece, destinata come \u201ccongrua per il parroco\u201d. Sebbene tale proposta fosse stata accolta favorevolmente dal Municipio e approvata con decreto ministeriale del 6.2.1860, non se ne fece nulla per via delle faccende politiche relative all'Unit\u00e0 d'Italia. Solo pi\u00f9 tardi Mons. G. Cosenza, avvenuta l'approvazione della S. Sede (di quanto deliberato dal Municipio nel 1860), il 19.9.1876 eman\u00f2 il decreto di separazione tra prebenda canonicale e congrua parrocchiale. \nSempre premuroso di dare alle parrocchie le indispensabili strutture utili ad assicurare un pi\u00f9 efficace lavoro pastorale, Mons. Farina, agli inizi del suo ministero episcopale nella Diocesi di Foggia, acquist\u00f2, con somma elargita da Papa Pio XI, alcuni immobili dai Sigg.Frattarolo Rosa, Lorenzo, Lucia, e Celeste, proprietari, e da Valentini Raffaela Ved. Frattarolo, usufruttuaria (con Atto Notar Caggianelli del 1.2.1934). Le abitazioni di Via dell'Uva 36 e Via Meridiana 54 pervennero a Mons. Farina per Legato. Tutti questi immobili, con Atto Notar Caggianelli del 29.4.1936, furono donati per sempre alla Parrocchia di S. Francesco Saverio, perch\u00e9, quando possibile, si potessero realizzare nuovi locali per la canonica, l'ufficio parrocchiale e per le attivit\u00e0 catechistiche e di associazioni. \nSolo negli anni cinquanta, grazie allo zelo del Parroco D. Antonio Iocola, si pot\u00e9 intervenire per realizzare le necessarie strutture della Parrocchia. Dalla relazione finanziaria, presentata da Don Iocola a Mons. G. Lenotti al termine del suo ministero (12.8.66), risulta che nel 1950 fu rifatto il pavimento della Chiesa con marmi bianchi e bardiglio ad opera del Genio Civile di Foggia; sempre ad opera del Genio Civile nel 1957 fu restaurato il portale (ingresso principale) della Chiesa. Nello stesso anno, a spese del Comune di Foggia, si provvide alla stabilit\u00e0 e alla impermeabilizzazione del campanile e della parete laterale esterna della Chiesa, mentre a spese del Parroco fu rifatta l'illuminazione dei locali seminterrati e del presbiterio e furono sistemati e attrezzati i locali dell'Asilo parrocchiale. Nel 1958, dopo aver finalmente liberato i locali dagli inquilini locatari, su progetto dell'Arch. Pio Ulivieri, la Ditta edile Gaetano Matrella inizi\u00f2 i lavori di demolizione delle fatiscenti abitazioni per realizzare sulla loro area la nuova Canonica e nuovi locali parrocchiali, a spese del Genio civile. I lavori furono portati a termine nel 1961, mentre all'interno della Chiesa, a spese del Comune, si lavorava per abolire le due cappelle collocate ai lati del presbitero e ricavare spazio utile ai fedeli. \nLe nuove norme liturgiche emanate dal Concilio Vaticano II indussero molti parroci e rettori a modificare il presbiterio delle proprie chiese. Don Paolo Pesante, successore di D. Antonio Iocola, a iniziare dal 1968, d'intesa con l'Ufficio Liturgico diocesano, dette il via all'attuazione delle nuove norme liturgiche, che comport\u00f2 la demolizione dei tre altari esistenti e della balaustra del presbiterio, la creazione della sede del celebrante sulla parte centrale dell'abside, l'erezione della mensa Eucaristica in pietra di Apricena al centro del presbitero, ai cui lati furono create la cappellina del SS.mo Sacramento e la sede del Battistero. Fu rinnovato l'impianto elettrico e installato quello di riscaldamento; risarciti gli intonaci, la Chiesa fu ridipinta all'interno. Nel 1972 fu rifatta la pavimentazione della Chiesa in pietra di Apricena, utilizzata anche per la composizione del nuovo Battistero. Fu smantellata l'antica cantoria sita sulla porta d'ingresso. Nuovi la bussola d'ingresso e i confessionali. Le vetrate istoriate sostituirono le antiche. Sul fondo dell'abside fu collocato il Crocifisso, scultura lignea della met\u00e0 del XVIII secolo, di ignoto autore, e la statua di S. Francesco Saverio, dopo essere stata restaurata pass\u00f2 nella nicchia laterale, a sinistra dell'ingresso. Mentre la statua dell'Incoronata (rifatta tutta in legno, salve la testa e le mani dell'antico manichino, dalla Ditta Mussner di Ortisei), resta nella nicchia a destra dell'ingresso. \nLa Ditta Legnaghi di Verona forn\u00ec il tabernacolo e diversi pannelli metallici artisticamente lavorati che decorano vari elementi liturgici. La Ditta Scarselli di Firenze provvide alla elettrificazione delle campane. \nI lavori riguardarono anche la ristrutturazione della canonica e dei locali annessi alla chiesa, che furono destinati a Ufficio parrocchiale, ad aule catechistiche o di adunanze, a Sala teatro e a sale da gioco. \nTutti i lavori svolti in tempi successivi, in base alle possibilit\u00e0 economiche, furono sostenute da famiglie possidenti (Famiglie Cuttano e Sevi), dalle offerte generose dei fedeli e dello stesso Parroco; durarono dal 13.12.1968 al 1981. Ricorrendo il 150\u00ba anniversario dell'erezione della Parrocchia, Mons. De Giorgi consacr\u00f2 solennemente la Chiesa il 5.12.1982. \nNei mesi di luglio-agosto 1997 \u00e8 stato rifatto l'impianto elettrico per la Chiesa e i locali annessi secondo le nuove norme (Un corto circuito verificatosi qualche anno prima provoc\u00f2 un incendio con non pochi danni ai mobili della sacrestia e al loro contenuto; andarono distrutti anche alcuni registri parrocchiali)."}
{"id": "2674612", "revid": "203463", "url": "https://it.wikipedia.org/wiki?curid=2674612", "title": "Zona d'ombra galattica", "text": ""}
{"id": "2674613", "revid": "1305772", "url": "https://it.wikipedia.org/wiki?curid=2674613", "title": "La Plata (Colombia)", "text": "La Plata \u00e8 un comune della Colombia facente parte del dipartimento di Huila.\nIl centro abitato venne fondato da Diego de Ospina y Maldonado nel 1651."}
{"id": "2674616", "revid": "767487", "url": "https://it.wikipedia.org/wiki?curid=2674616", "title": "Diego Herner", "text": ""}
{"id": "2674617", "revid": "767487", "url": "https://it.wikipedia.org/wiki?curid=2674617", "title": "N\u00e1taga", "text": "N\u00e1taga \u00e8 un comune della Colombia facente parte del dipartimento di Huila.\nIl centro abitato venne fondato da Sebastian de Belalcazar nel 1530, mentre l'istituzione del comune \u00e8 del 4 gennaio 1967."}
{"id": "2674618", "revid": "287204", "url": "https://it.wikipedia.org/wiki?curid=2674618", "title": "Nataga", "text": ""}
{"id": "2674629", "revid": "1776051", "url": "https://it.wikipedia.org/wiki?curid=2674629", "title": "Twilight Symphony", "text": "Twilight Symphony \u00e8 una raccolta del gruppo metal italiano Rhapsody Of Fire, non ufficiale, contenente 16 tracce, di cui 7 inedite e le restanti 9 di album precedenti, alcune rimodificate. Il CD ha la durata di 70 minuti e 50 secondi.\nTra le tracce spiccano Power Of Thy Sword, cover dell'omonima canzone dei Manowar, la versione integrale di Dargor, Shadowlord Of The Black Mountain e Invernal Fury, versione originale e revisitata di Rage Of The Winter."}
{"id": "2674630", "revid": "767487", "url": "https://it.wikipedia.org/wiki?curid=2674630", "title": "Oporapa", "text": "Oporapa \u00e8 un comune della Colombia facente parte del dipartimento di Huila.\nIl centro abitato venne fondato da Jos\u00e9 Maria Motta e Francisca Losada nel 1860."}
{"id": "2674633", "revid": "1924342", "url": "https://it.wikipedia.org/wiki?curid=2674633", "title": "Pixie Lott", "text": "Ha raggiunto la fama mondiale con il singolo \"Mama Do (Uh Oh, Uh Oh)\" nel 2009 e pubblicato il suo album di debutto \"Turn It Up\" nello stesso anno. Nella sua carriera, l'artista ha raggiunto 3 volte la numero 1 della classifica singoli britannica e pubblicato 3 album.\nBiografia.\nGli esordi.\nNata a Londra nel 1991, suo padre \u00e8 un intermediario finanziario mentre sua madre \u00e8 una casalinga, ed ha un fratello ed una sorella pi\u00f9 grandi. Sua madre l'ha soprannominata \"pixie\" (in lingua inglese \"folletto\" o, per estensione, \"pazzerello, un po' burlone\") perch\u00e9 da piccola era una \"bambina minuscola e graziosa\" che assomigliava tanto ad una fata.\nPixie, dopo aver imparato a cantare presso il coro della sua parrocchia, a cinque anni \u00e8 entrata nell'Italia Conti Associates Saturday School di Chislehurst, sobborgo meridionale londinese, da cui \u00e8 passata alla sede principale dell'Italia Conti Academy of Theatre Arts a Londra. Quando era ancora studente ha debuttato al teatro del West End, il teatro professionistico londinese, con una parte nel musical \u201cChitty Chitty Bang Bang\u201d di scena al London Palladium, ispirato all'omonimo film del 1968. Nello stesso periodo, ha esordito anche in televisione sulla BBC One, il primo canale pubblico britannico, con la parte di Luisa von Trapp in una versione televisiva del musical \"The Sound of Music\". A quattordici anni, nel 2005, ha fatto parte del coro scelto per la registrazione dell'opera lirica di Roger Waters \"\u00c7a ira\".\nIl cantautore L. A. Reid, tre volte vincitore del Grammy Award e cofondatore della casa di registrazione LaFace Records, not\u00f2 Pixie dopo aver ascoltato una sua demo ed a quindici anni, nel 2006, la present\u00f2 alla casa di registrazione Island Def Jam Music Group che le assegn\u00f2 un contratto discografico.\nIl debutto, l'album Turn It Up e il successo planetario.\nPixie, nel 2009 ottenne un nuovo contratto dalla Mercury Records nel Regno Unito ed un altro dalla Interscope Records negli Stati Uniti d'America.\nL'8 giugno 2009 ha pubblicato il suo singolo di debutto, \"Mama Do (Uh Oh, Uh Oh)\", che \u00e8 entrato nella lista dei pi\u00f9 venduti su iTunes Store e si \u00e8 collocato al primo posto tra i singoli pi\u00f9 venduti nel Regno Unito con oltre 50.000 copie scalando anche le classifiche di tutto il mondo.\nIl quotidiano britannico Daily Mail l'ha definita \"la principessa del pop\" e \"la risposta britannica a Lady Gaga\". In un'intervista ad occasione di un'esibizione tenutasi presso lo \"showroom\" Fendi di Milano al sito web italiano Elle.it ha dichiarato di essere appassionata della musica di Stevie Wonder e di Mariah Carey, e ha dichiarato di scrivere autonomamente i testi delle sue canzoni.\nIl 15 agosto \u00e8 stata selezionata per cantare davanti a 15.000 persone all'MTV World Stage svoltosi in Malaysia, mentre il 5 settembre 2009 \u00e8 stato pubblicato anche il secondo singolo \"Boys and Girls\" che ha raggiunto immediatamente la prima posizione in Regno Unito e notevoli risultati nelle classifiche mondiali. A questo segu\u00ec l'album di debutto \"Turn It Up\", pubblicato in tutto il mondo tra il 2009 e il 2010. L'album \u00e8 certificato Oro nel Regno Unito con oltre 170,000 copie vendute.\nPixie Lott ha scritto anche il brano \"You Broke My Heart\" per Alexandra Burke, il pezzo \"Alone\" per le Girls Can't Catch, i due brani \"No Good for Me\" e \"Promises, Promises\" per l'olandese Lisa Hordijk e anche l'inedito \"Lonely\" per Anna Altieri, una delle concorrenti di Amici Di Maria De Filippi 2009. Ad ottobre ha cantato anche nel brano \"I Got Soul\" per War Child.\nIl 23 novembre 2009 \u00e8 uscito anche il terzo estratto \"Cry Me Out\", accompagnato da un video girato a Cuba dal regista Jake Nava, mentre il singolo ha raggiunto la dodicesima posizione nella classifica britannica. Nello stesso mese Pixie vinse agli MTV Europe Music Awards 2009 per la categoria \"Best UK &amp; Ireland Act\" e venne nominata anche in \"Best Push Artist\".\nPixie ha dichiarato di avere grandi progetti per il 2010 tra cui un tour e la pubblicazione di nuovi singoli dall'album. A marzo 2010 venne pubblicato il quarto singolo, \"Gravity\", che riscosse un buon successo raggiungendo la #20 in U.K e la #42 in Irlanda. A maggio incide il pezzo \"Live for the Moment\" per la colonna sonora del film \"StreetDance 3D\" e nell'estate estrae un quinto singolo: \"Turn It Up\", con una single version leggermente differente da quella inclusa nell'album. Il pezzo ha ottenuto un notevole successo, raggiungendo la #11 in Regno Unito e la #20 in Irlanda. Pixie ha lanciato anche un marchio d'abbigliamento chiamato \"Lipsy\" e ha inoltre interpretato il ruolo di \"Judy\" nel film commedia \"Fred: The Movie\", uscito nelle sale americane il 18 settembre 2010.\nA ottobre pubblica il singolo \"Broken Arrow\", che anticipa la riedizione dell'album \"Turn It Up Louder\". La riedizione contiene ben dieci brani inediti, tra cui un duetto con Jason Derulo intitolato \"Coming Home\". Nel mese di novembre parte anche il suo primo tour per il Regno Unito: il \"The Crazy Cats Tour\". Successivamente viene registrato anche un videoclip per il brano \"Can't Make This Over\", che non ha visto per\u00f2 nessuna pubblicazione come singolo.\nIl secondo album \"Young Foolish Happy\".\nDurante l'estate 2011 Pixie Lott annuncia ufficialmente di stare per tornare. Il 2 settembre 2011 viene pubblicato ufficialmente il primo singolo estratto dal secondo album della cantante: \"All About Tonight\". Nonostante le sonorit\u00e0 molto differenti da quelle proposte precedentemente, il singolo si \u00e8 rivelato un grande successo ed \u00e8 arrivato alla #1 in Regno Unito e alla #9 in Irlanda. Per anticipare l'album, il 4 novembre 2011 viene pubblicato un secondo singolo: \"What Do You Take Me For?\", duetto con il rapper Pusha T. Il pezzo ottiene un buon successo entrando in top 10 nel Regno Unito.\nIl secondo album di Pixie, \"Young Foolish Happy\", viene pubblicato sotto etichetta Mercury Records l'11 novembre 2011 in Irlanda e il 14 novembre nel Regno Unito. In Italia la pubblicazione \u00e8 stata rimandata al 24 gennaio 2012\nIl terzo disco \"Pixie Lott\".\nAnticipato dai singoli \"Nasty\" e \"Lay Me Down\", il 1\u00ba agosto 2014 viene pubblicato il terzo album in studio dell'artista, l'eponimo \"Pixie Lott\". Il disco non ottiene il successo dei precedenti, ma riesce a raggiungere la posizione numero 15 nel Regno Unito.\nIl greatest hits \"\".\nIl 24 Novembre 2014 la cantante rilascia il suo primo greatest hits, chiamato . Il disco \u00e8 preceduto dal singolo \"Caravan of love\", cover della hit del 1985 del gruppo Isley-Jasper-Isley.\nL'album include anche tutti i suoi singoli, eccetto \"What Do You Take Me For?\" e \"Lay Me Down\".\nTV e nuovi progetti.\nNel novembre 2016, Pixie Lott viene annunciata come giudice a The Voice Kids UK, che va in onda a partire dal 2017. Sempre nel 2016, Pixie collabora con Shaggy nel brano \"A Real Good Thing,\" il cui video ufficiale viene mantenuto online soltanto per un periodo limitato. Il 31 marzo 2017 viene pubblicata la collaborazione con il DJ Anton Powers nel brano \"Baby\", mentre il 29 settembre dello stesso anno pubblica un nuovo singolo da lead artist, \"Won't Forget You\"."}
{"id": "2674634", "revid": "110157", "url": "https://it.wikipedia.org/wiki?curid=2674634", "title": "Chiesa di San Domenico (Foggia)", "text": "La chiesa di San Domenico \u00e8 una chiesa di Foggia.\nCostruita nel XVIII secolo, la chiesa apparteneva all'Ordine dei padri predicatori detti domenicani che abitavano l'attiguo convento, attualmente sede dell'Arcivescovato. La chiesa ricostruita dopo il 1731 in luogo di una pi\u00f9 antica, \u00e8 di stile barocco, con la caratteristica facciata introflessa. L'interno a pianta ellittica, con altari marmorei e decorazioni a stucco, conserva affreschi eseguiti alla fine dell'800 dal pittore conterraneo Antonio la Piccirella."}
{"id": "2674636", "revid": "287204", "url": "https://it.wikipedia.org/wiki?curid=2674636", "title": "Giuseppe Rivelli", "text": "Nacque a Napoli da una nobile famiglia, il 24 febbraio 1783, figlio del nobile Don Ignazio dei conti di Rivello ed Donna Elisabetta Ruggiero. Sin da giovane coltiv\u00f2 le lettere, la storia e soprattutto la poesia.\nLa sua raffinata cultura, la conoscenza e l'amore per i classici fece s\u00ec che fosse riconosciuto un letterato eccelso e per questo divenne membro della prestigiosa Accademia dell'Arcadia, con il nome arcadico di Aristo Meonio.\nFu un raffinato poeta in lingua toscana e napoletana. Memorabile rimane la sua opera di trasposizione di un classico greco, l'Anacreonte Tejo in lingua napoletana. Per questa opera fu soprannominato \"l'Anacreonte Napoletano\".\nUn'altra opera altrettanto degna di essere ricordata \u00e8 \"Sacre Poesie di Giuseppe Rivelli tra gli Arcadi di Roma Aristo Meonio\", edita a Napoli nel 1846.\nEbbe cinque figli e mor\u00ec a Napoli il 17 giugno 1860."}
{"id": "2674637", "revid": "1543377", "url": "https://it.wikipedia.org/wiki?curid=2674637", "title": "Paicol", "text": "Paicol \u00e8 un comune della Colombia facente parte del dipartimento di Huila.\nIl centro abitato venne fondato da Juan De Vargas y Figueroa nel 1701, mentre l'istituzione del comune \u00e8 del 7 marzo 1810."}
{"id": "2674639", "revid": "287204", "url": "https://it.wikipedia.org/wiki?curid=2674639", "title": "Marcia degli Alpini - Memorial Leonardo Follis", "text": "La Marcia degli alpini. Memorial Leonardo Follis \u00e8 una manifestazione di corsa in montagna, valida quale prova di campionato podistico valdostano organizzato dalla Associazione valdostana \"Martze \u00e0 Pi\u00e0\" (in patois valdostano, \"Corsa a piedi\"), che si svolge il giorno di ferragosto.\nPercorso.\nLa partenza in linea avviene dalla piazza del Municipio di Gaby (localit\u00e0 Chef-lieu - 1040\u00a0m s.l.m.), si prosegue dopo un primo pezzo su asfalto per sentieri sino al villaggio di Niel (1535\u00a0m s.l.m.), si continua ancora in salita lungo il vallone di Lasoney (o \"Varail dou Lazouney\", in patois valdostano) per 2\u00a0km in direzione del Colle della Mologna Grande sino alle baite di Schtovela (1.780\u00a0m s.l.m.), alla confluenza del vallone principale di Lasoney et il vallone del piccolo Lasoney (o \"Varail dou pitout Lazouney\"); oltrepassate queste ultime si fa ritorno al capoluogo.\nSviluppo 11\u00a0km, dislivello +/- 800\u00a0m."}
{"id": "2674640", "revid": "1245083", "url": "https://it.wikipedia.org/wiki?curid=2674640", "title": "Classe Carpenter", "text": ""}
{"id": "2674643", "revid": "1245083", "url": "https://it.wikipedia.org/wiki?curid=2674643", "title": "Classe Basilone", "text": ""}
{"id": "2674652", "revid": "1543377", "url": "https://it.wikipedia.org/wiki?curid=2674652", "title": "Palermo (Colombia)", "text": "Palermo \u00e8 un comune della Colombia facente parte del dipartimento di Huila.\nStoria.\nIl centro abitato venne fondato da Francisco Trivi\u00f1o de Sotomayor nel 1632."}
{"id": "2674653", "revid": "155634", "url": "https://it.wikipedia.org/wiki?curid=2674653", "title": "Torneo di Wimbledon 1976 - Singolare maschile", "text": "Il detentore del titolo Arthur Ashe ha perso negli ottavi di finale contro Vitas Gerulaitis.\nIl torneo ha visto vincitore Bj\u00f6rn Borg che ha battuto in finale Ilie N\u0103stase con il punteggio di 6-4, 6-2, 9-7."}
{"id": "2674661", "revid": "1543377", "url": "https://it.wikipedia.org/wiki?curid=2674661", "title": "Palestina (Huila)", "text": "Palestina \u00e8 un comune della Colombia facente parte del dipartimento di Huila.\nIl centro abitato venne fondato da Lorenzo Cuellar nel 1860, mentre l'istituzione del comune \u00e8 del 30 giugno 1937."}
{"id": "2674663", "revid": "110157", "url": "https://it.wikipedia.org/wiki?curid=2674663", "title": "Chiesa di San Giuseppe (Foggia)", "text": "La chiesa di San Giuseppe \u00e8 una chiesa di Foggia, sita in via Manzoni; non va confusa con la Chiesa di San Giuseppe Artigiano.\nLa chiesa venne costruita nel 1742, a spese della Pia Unione di San Giuseppe (1694), formata in maggioranza da falegnami. Di modeste dimensioni, ha motivi architettonici d'ispirazione barocca. L'interno \u00e8 a navata unica e vi sono numerosi dipinti del pittore Guido Grilli, soprattutto raffiguranti soggetti sacri. Al di sotto del pavimento vi \u00e8 la cripta."}
{"id": "2674666", "revid": "11959", "url": "https://it.wikipedia.org/wiki?curid=2674666", "title": "Siraj ud-Dalla", "text": "La fine del suo regno coincide con l'inizio del dominio della British East India Company sull'India."}
{"id": "2674667", "revid": "287204", "url": "https://it.wikipedia.org/wiki?curid=2674667", "title": "Maffei 1", "text": "Maffei 1 \u00e8 una galassia ellittica nella costellazione di Cassiopea. Fa parte del gruppo di galassie di Maffei 1 ed \u00e8 la galassia ellittica gigante pi\u00f9 vicina alla Via Lattea (circa 10 milioni di anni luce).\n\u00c8 stata scoperta, congiuntamente a Maffei 2, nel 1968 da Paolo Maffei, da cui prende il nome, tramite la sua emissione nell'infrarosso, in quanto si trova nella zona d'ombra galattica ed \u00e8 in gran parte oscurata da stelle e polveri della Via Lattea.\nInizialmente classificato come oggetto a emissione infrarossa, la sua natura galattica \u00e8 stata riconosciuta nel 1971 valutandola come un potenziale membro del Gruppo Locale. Dopo circa un ventennio di studi ne \u00e8 stata esclusa l'appartenenza arrivando a definire il nuovo gruppo che da essa prende nome.\nMaffei 1 ha due galassie satelliti, MB 1 e MB 2, individuate nel 1995.\nIn considerazione della magnitudine assoluta si pu\u00f2 prevedere che, tra qualche milione di anni, quando per effetto del moto di rivoluzione del sistema solare attorno alla Via Lattea il piano della galassia non si frapporr\u00e0 pi\u00f9 sulla linea di visuale di Maffei 1, questa sar\u00e0 uno degli oggetti pi\u00f9 visibili del cielo notturno."}
{"id": "2674681", "revid": "322321", "url": "https://it.wikipedia.org/wiki?curid=2674681", "title": "Giovanni Battista Visco", "text": "Biografia.\nCitato in alcune fonti come Juan Bautista Veschi, dopo avere preso i voti nel convento francescano della Madonna di Avigliano nella natia citt\u00e0 di Campagna, in provincia di Salerno, continu\u00f2 gli studi a Napoli. Insegn\u00f2 teologia a L'Aquila, Palermo e Napoli.\nNel 1633 venne nominato grande di Spagna e il 14 maggio dello stesso anno, ministro generale dell'Ordine dei frati minori osservanti, posto che ricopr\u00ec fino a che venne eletto vescovo di Tortosa, per volere di re Filippo IV il 28 ottobre 1639. La nomina da parte di papa Urbano VIII arriv\u00f2 successivamente il 16 luglio 1640.\nNel 1653, per volere di papa Alessandro VII divenne vescovo di Pozzuoli dove mor\u00ec. La sua salma venne trasportata a Tortosa e sepolta nel convento de la Pur\u00edsima.\nGenealogia episcopale e successione apostolica.\nLa genealogia episcopale \u00e8:"}
{"id": "2674685", "revid": "767487", "url": "https://it.wikipedia.org/wiki?curid=2674685", "title": "Loozanteen", "text": "Loozanteen \u00e8 il quinto album studio dei Barnes &amp; Barnes, pubblicato nel 1991.\nIl brano \"Talk Line\" \u00e8 un brano solista di Artie Barnes, mentre \"Half\" \u00e8 un brano solista di Art Barnes.\n\"Loozanteen\" \u00e8 un'altra espressione inventata dal duo che vuol dire: \"irraggiungibile oggetto di desiderio\"."}
{"id": "2674687", "revid": "729019", "url": "https://it.wikipedia.org/wiki?curid=2674687", "title": "Holm of Houton", "text": "Holm of Houton \u00e8 una piccola isola disabitata nell'arcipelago delle Orcadi, in Scozia. \u00c8 situata nel Midland Harbour, nella Scapa Flow, a sud della parrocchia di Orphir su Mainland, vicino a Houton, da cui prende il nome."}
{"id": "2674688", "revid": "1543377", "url": "https://it.wikipedia.org/wiki?curid=2674688", "title": "Agamennone (nome)", "text": "Origine e diffusione.\nDeriva dal greco antico \u1f08\u03b3\u03b1\u03bc\u03ad\u03bc\u03bd\u03c9\u03bd (\"Agam\u00e9mnon\"), dall'etimologia dubbia. Mentre il primo elemento \u00e8 generalmente indicato \u1f00\u03b3\u03b1- (\"aga-\", \"molto\"), il secondo viene ricondotto a vari termini, fra i quali:\nNome di tradizione classica, \u00e8 portato da Agamennone, personaggio citato nell'\"Iliade\" di Omero, re di Micene che guid\u00f2 di greci nella Guerra di Troia e venne poi ucciso da sua moglie, Clitemnestra. Alla sua figura si ispirano numerose opere, fra le quali l'\"Agamennone\" di Eschilo e l'\"Agamennone\" di Vittorio Alfieri, e gli \u00e8 anche dedicato l'asteroide 911 Agamemnon; la sua diffusione in Italia, comunque, \u00e8 scarsissima.\nOnomastico.\nIl nome \u00e8 adespota, non essendoci santi che lo abbiano portato. L'onomastico pu\u00f2 essere festeggiato il 1\u00ba novembre per la festa di Ognissanti."}
{"id": "2674689", "revid": "767487", "url": "https://it.wikipedia.org/wiki?curid=2674689", "title": "Agostinho dos Santos", "text": "\u00c8 noto per aver cantato le canzoni della colonna sonora di \"Orfeo negro\", film che fece conoscere la bossa nova e la MPB (la musica popolare brasiliana) nel mondo.\nBiografia.\nAgostinho dos Santos inizia la sua carriera nei primi anni cinquanta come crooner nell'orchestra Osmar Milani a San Paolo, sua citt\u00e0 natale. Partecipa a diverse trasmissioni per debuttanti finch\u00e9, nel 1951, viene assunto prima dalla locale R\u00e1dio Am\u00e9rica (su indicazione del trombettista Jos\u00e9 Luis) e successivamente dalla R\u00e1dio Nacional. Registra il primo disco nel 1953, presso l'etichetta discografica Star, con il samba \"Rasga teu verso\" scritto da Sereno e Manoel Ferreira."}
{"id": "2674695", "revid": "110157", "url": "https://it.wikipedia.org/wiki?curid=2674695", "title": "Alpinestars", "text": "Alpinestars \u00e8 un'azienda italiana produttrice di attrezzi tecnici di sicurezza per moto e auto da corsa (Motomondiale, Motocross, Formula Uno, WEC e NASCAR), cos\u00ec come per gli sport estremi. Viene fondata nel 1963 da Sante Mazzarolo ad Asolo (TV). L'azienda prende il nome dalla traduzione in inglese delle parole italiane \"stelle alpine\".\nStoria.\nFondata nel 1963 da Sante Mazzarolo a Asolo (TV), in Veneto, la societ\u00e0 ha iniziato a fare scarpe per escursioni a piedi e scarponi da sci, ma ben presto si mise a produrre stivali in primo luogo per le gare di motocross. Nel 1990, la societ\u00e0 \u00e8 ramificata in tutti i tipi di produzione di indumenti protettivi e tecniche che vanno dai guanti e giacche a tute in pelle per il motociclismo. Fino al 1996 vendette mountain bike marcate Alpinestars. Oggi ha uffici a Los Angeles e Tokyo, mentre la sede principale, i laboratori di ricerca principali e i laboratori di sviluppo rimangono nel Nord Italia.\nL'azienda \u00e8 oggi guidata dal figlio di Sante, Gabriele Mazzarolo. Alpinestars \u00e8 ormai un marchio globale, sviluppa prodotti tecnici per le gare della MotoGP come tute in pelle, stivali, guanti e protezioni indossati da Campioni del Mondo come Marc Marquez, Jorge Lorenzo e Casey Stoner, Ben Spies e Nicky Hayden; nell'ambito delle corse automobilistiche sviluppa ritardanti di fiamma e di calore Nomex.\nHa anche sviluppato una linea di abbigliamento sportivo.\nCollegamenti esterni.\nSito ufficiale"}
{"id": "2674697", "revid": "767487", "url": "https://it.wikipedia.org/wiki?curid=2674697", "title": "The Funeral Party", "text": "The Funeral Party (\"Get Low\") \u00e8 un film del 2009 diretto da Aaron Schneider ed interpretato da Robert Duvall, Bill Murray, Sissy Spacek, Lucas Black, Gerald McRaney, Bill Cobbs, Arin Logan, Lori Beth Edgeman, Andrea Powell, Rebecca Grant, Scott Cooper e Chandler Riggs. Il film \u00e8 stato girato interamente in Georgia e il supporto per la produzione \u00e8 stato fornito dal Dipartimento per lo sviluppo economico della Georgia.\nIl film \u00e8 stato presentato al Toronto International Film Festival ed \u00e8 stato distribuito negli Stati Uniti dalla Sony Pictures Classics. Per la sua interpretazione, Robert Duvall ha ricevuto l'Hollywood Film Festival Award come miglior attore nell'ottobre 2010. Il film \u00e8 stato distribuito il 30 luglio 2010 negli Stati Uniti. Ha ricevuto recensioni positive da parte della critica e ha vinto l'Independent Spirit Award come miglior primo lungometraggio di Schneider.\nTrama.\nFelix Bush \u00e8 un vecchio solitario che da quarant'anni si \u00e8 isolato nella sua casa in mezzo al bosco e non ha pi\u00f9 contatti con nessuno. Un giorno decide di apparire in pubblico e vuole fare le cose in grande stile organizzando addirittura il suo funerale mentre \u00e8 ancora in vita. Per farlo si rivolge all'impresario di pompe funebri Frank Quinn ed insieme organizzano una festa dove invitano tutti quanti.\nProduzione.\nIl film \u00e8 vagamente basato su una storia vera accaduta nella Contea di Roane, nel Tennessee, nel 1938. Il personaggio di Duvall, Felix Bush, era basato su una persona reale di nome Felix Bushaloo \"Uncle Bush\" Breazeale.\nAccoglienza.\nCritica.\nSul sito Rotten Tomatoes, il film ha conseguito un indice di gradimento del 85% sulla base di 145 recensioni, con una valutazione media di 7,24/10 Il consenso dei critici del sito recita: \"Sottile a un difetto, questo dramma di ensemble perfettamente cast \u00e8 sollevato da performance tipicamente acute di Robert Duvall e Bill Murray.\" Su Metacritic, il film ha un punteggio medio ponderato di 77 su 100, basato su 35 critici, indicando \"recensioni generalmente favorevoli\".\nRobert Duvall ha avuto travolgenti elogi dalla critica, con John Anderson del \"The Wall Street Journal\" che ha scritto: \"... Mr. Duvall... d\u00e0 [al film] un cuore.\" Una recensione del \"New York Times\" di A. O. Scott ha messo in evidenza anche le prestazioni \"superbe\" di Duvall.\nCasey Burchby al DVD Talk ha osservato che \"The Funeral Party\" contiene \"un meraviglioso gruppo di spettacoli di un cast da sogno. Sorprendentemente, nessuno dei protagonisti era in corsa per uno dei maggiori premi del 2010.\"\nBox office.\nIl film ha esordito in quattro sale cinematografiche il 30 luglio 2010, incassando nel weekend 90.900 dollari, con una media di 22.725 dollari per cinema. Ci\u00f2 ha portato il film al ventitreesimo posto complessivo per il fine settimana dal 30 luglio al 1\u00ba agosto 2010. Al gennaio 2011 il film aveva incassato 9.100.230 di dollari nel Nord America e 401.361 dollari in altri territori, per un totale di 9.513.225 di dollari in tutto il mondo. Ad oggi il film ha incassato in tutto il mondo 10.522.511 di dollari.\nPremi.\nPremio per la migliore interpretazione maschile al Torino Film Festival 2009 attribuito ex aequo a Robert Duvall e Bill Murray."}
{"id": "2674701", "revid": "729019", "url": "https://it.wikipedia.org/wiki?curid=2674701", "title": "Piper PA-32", "text": "La serie Piper PA-32 Cherokee Six \u00e8 una famiglia di aerei da turismo a sei o sette posti, con carrello fisso o retrattile, realizzati dalla statunitense Piper Aircraft fra il 1965 e il 2007.\nStoria.\nLa serie PA-32 nacque nel 1965 con il PA-32-260 \"Cherokee Six\" da 260 cavalli, una versione a sei (o sette) posti, alquanto modificata, del PA-28.\nIl Cherokee Six e i suoi successori possedevano sia un bagagliaio collocato nel muso dell'aereo, fra la cabina di pilotaggio e il motore, sia una ampia doppia porta posteriore per agevolare la salita dei passeggeri e il caricamento dei bagagli.\nPA-32-300.\nMolti piloti ritenevano che il modello Cherokee Six originale fosse sottodimensionato come potenza. In risposta a ci\u00f2, il 27 maggio 1966 la Piper ottenne la certificazione FAA per una versione da 300 HP, chiamata PA-32-300. La versione fu commercializzata a partire dal 1967.\nPA-32R.\nNel 1975 fu aggiunto un carrello retrattile, e il modello che lo mont\u00f2 fu il primo della serie PA-32R, il Piper Lance. Fu il primo aereo della famiglia Piper Saratoga, la linea Piper di aerei lussuosi e ad alte prestazioni.\nLa scelta di Piper di adottare ali trapezoidali per la famiglia PA-28 Cherokee port\u00f2 all'adozione di tale ala anche sulla famiglia PA-32. La versione ad ala trapezoidale del Cherokee Six fu denominata Saratoga e debutt\u00f2 nel 1980. Purtroppo, sia per le preoccupazioni dovuti ai debiti di produzione sia la sfavorevole congiuntura economica, l'intera industria dell'aviazione entr\u00f2 in una fase di recessione all'inizio degli anni '80, e la produzione del Saratoga cess\u00f2 nel 1985.\nPiper 6X.\nDopo la legge \"General Aviation Revitalization Act\" del 1994, la produzione del modello Saratoga, a carrello retrattile, ricominci\u00f2 nel T1995. Un modello PA-32 a carrello fisso fu reintrodotto nel 2003 e denominato Piper 6X. Il modello turbocompresso era il Piper 6XT. Le vendite di entrambi i modelli non rispettarono le previsioni e la produzione cess\u00f2 alla fine del 2007.\nPrototipo PA-34.\nLa Piper fabbric\u00f2 il prototipo PA32-260 con due motori Lycoming O-360 aggiuntivi, montati sulle ali. Questo trimotore fu il prototipo funzionante della versione bimotore, con carrello retrattile, del Cherokee Six, il Piper PA-34."}
{"id": "2674705", "revid": "287204", "url": "https://it.wikipedia.org/wiki?curid=2674705", "title": "Tito Rodinetti", "text": "\u00c8 stato uno dei pi\u00f9 famosi pugili della Spezia; attualmente \u00e8 uno dei pi\u00f9 anziani maestri di pugilato riconosciuti dalla Federazione Pugilistica Italiana, ancora in attivit\u00e0.\nCarriera.\nDopo essere stato 3 volte campione ligure dilettanti, dopo 28 incontri e 18 vittorie, passa professionista come peso welter nel 1958, ed all'esordio batte subito Gianni Ciravolo alla Spezia; poi una carriera che si snoda fra La Spezia e Milano, dove disputa 10 dei 22 incontri, con 10 vittorie, 4 pari e 8 sconfitte, (tutte fuori casa, ed almeno qualcuna influenzata dal \u201cfattore campo\u201d); hanno fatto epoca le battaglie con i francesi Marc Desfourneaux a Milano, e con Michel Lombardet, Francois Pavilla, Jean Josselin, tutte in trasferta.\nNel 1963 dopo la vittoria con Omodei alla Spezia decide di cessare l'attivit\u00e0 agonistica e si dedica alla vera missione della sua vita: l'insegnamento del pugilato.\nDa allora non ha ancora smesso, e fanno ad oggi 46 anni di insegnamento. Ha instradato centinaia di pugili, di tutte le categorie, il pi\u00f9 titolato e (forse) famoso, \u00e8 Giorgio Bambini, peso massimo, 4 volte campione italiano, che fu sconfitto da George Foreman alle semifinali delle Olimpiadi del 1968 (conquistando cos\u00ec la medaglia di bronzo), e poi Remo Costa, Walter Dolcelli, Marco Menini, Stefano Vallerini, Paolo Landi, Alessandro Padoan, Canonici Antonello ecc... e praticamente tutti i giovani (e sono tanti) che hanno provato che cosa significa calcare un ring alla Spezia; quasi tutti lo ricordano con gratitudine e nostalgia come maestro di sport e di vita.\nHa ricevuto la medaglia d'argento dal Comune della Spezia nel 1983 per meriti sportivi, nel 2005 la medaglia di bronzo al valore dal C.O.N.I. ed il titolo di maestro di pugilato (ce ne sono circa 40 in tutta Italia) e infine la stella al merito sportivo nel 2007.\nNel 2009 insegna alla \u201cSarzana Ring\" di Sarzana, in provincia della Spezia\nDal settembre 2013 \u00e8 tornato a guidare gli atleti della Virtus (La Spezia).\nNel 2014 entra a far parte dello staff insegnanti della Pugilistica Spezzina."}
{"id": "2674707", "revid": "1442080", "url": "https://it.wikipedia.org/wiki?curid=2674707", "title": "Ernesto Palacio", "text": "Biografia.\nPrima di avvicinarsi alla musica ha trascorso quattro anni in un seminario dei Gesuiti. Ha condotto gli studi musicali a Milano, e dopo aver vinto il primo premio al concorso \"Voci nuove rossiniane\", organizzato dalla RAI nel 1972, ha debuttato in una trasmissione radiofonica de \"L'italiana in Algeri\".\nL'11 febbraio 1975 \u00e8 Ferrando nella prima di Cos\u00ec fan tutte diretto da Peter Maag con Sesto Bruscantini e Paolo Montarsolo al Teatro Regio di Torino.\nLa carriera piuttosto rapida lo ha portato poi a cantare nel 1976 a La Scala di Milano come Gonzalve ne L'Heure espagnole diretto da Georges Pr\u00eatre con Renato Capecchi, al Teatro La Fenice di Venezia come Hipparco in \"Egisto\" di Francesco Cavalli diretto da Renato Fasano con Cecilia Fusco, Leo Nucci ed Arturo Testa ed in tutti i principali teatri italiani. \nSi \u00e8 esibito inoltre alla Royal Opera House Covent Garden di Londra, al \"Festival di musica lirica\" di Aix-en-Provence, al Gran Teatre del Liceu di Barcellona alla Staatsoper di Monaco, all'Opernhaus di Zurigo, Marsiglia, Tolosa, Nizza, Lisbona, Madrid, ecc. \nNegli Stati Uniti ha cantato al Metropolitan Opera di New York, a Houston e a Dallas, in Sudamerica al Teatro Col\u00f3n di Buenos Aires, al Municipal di Santiago del Cile e a Caracas.\nTenore di grazia, \u00e8 in possesso di una voce ben proiettata, dotata di una considerevole estensione e agilit\u00e0, particolarmente adatta al repertorio classico italiano di autori come Cimarosa, Rossini, Bellini e Donizetti, oltre che a Mozart.\nHa eseguito oltre quaranta incisioni discografiche, fra cui \"L'italiana in Algeri\", con Marilyn Horne, e \"Maometto secondo\" con June Anderson e Samuel Ramey, entrambe sotto la direzione di Claudio Scimone. In tempi recenti \u00e8 stato maestro e manager di vari artisti, fra cui il tenore connazionale Juan Diego Fl\u00f3rez, attivit\u00e0 che ha concluso il 10 aprile 2015. \u00c8 stato designato direttore artistico del Rossini Opera Festival di Pesaro con decorrenza dal 1\u00ba gennaio 2016, in seguito nel 2017 direttore dell'accademia rossiniana e sovrintendente del Festival."}
{"id": "2674714", "revid": "125635922", "url": "https://it.wikipedia.org/wiki?curid=2674714", "title": "Processo Solvay", "text": "Il processo Solvay \u00e8 un processo chimico industriale per la sintesi del carbonato di sodio (o soda) mediante cloruro di sodio, carbonato di calcio e ammoniaca.\nStoria.\nQuesto processo \u00e8 stato ideato nel 1861 dal chimico belga Ernest Solvay. Prima la soda veniva prodotta tramite il processo Leblanc, che tuttavia risultava eccessivamente costoso e generava sottoprodotti indesiderati altamente tossici e inquinanti (come l'acido cloridrico e il solfuro di calcio). Per questi motivi, a partire dal 1863 (anno in cui il parlamento inglese stipul\u00f2 l'Alkali Act) il processo Leblanc fu progressivamente rimpiazzato dal processo Solvay. E' da considerare che alcuni vorrebbero chiamare tale processo come Solvay-Mond, dal momento che il chimico Ludwig Mond, grazie a numerose migliorie sull'impianto di Winnington, ha reso effettivamente funzionante il processo (come riportato negli scritti del figlio, Alfred Mond).\nProcesso.\nIl processo Solvay porta alla sintesi del carbonato di sodio (detto \"soda Solvay\") a partire da NaCl (salamoia) e CaCO3 (calcare) secondo la formula generale:\nIl processo avviene attraverso diverse fasi: inizialmente, sul fondo del reattore viene scaldato il carbonato di calcio, che si decompone liberando biossido di carbonio\nDall'alto viene immessa nel reattore una soluzione concentrata di cloruro di sodio e ammoniaca; l'anidride carbonica, gorgogliando, fa precipitare il bicarbonato di sodio\nIl bicarbonato di sodio viene quindi convertito in carbonato di sodio per riscaldamento, liberando acqua e diossido di carbonio\nmentre l'ammoniaca viene rigenerata per trattamento del cloruro d'ammonio formatosi con la calce viva (l'ossido di calcio) residua della decomposizione del carbonato di calcio\nDato che l'ammoniaca viene completamente riciclata, l'unico prodotto di scarto \u00e8 il cloruro di calcio, mentre nel reattore bisogna immettere solo salamoia e calcare.\nSi osserva che una soluzione acquosa concentrata (\"salamoia\") di Cloruro di Calcio viene usata come fluido frigorifero in grossi impianti industriali. "}
{"id": "2674716", "revid": "17654", "url": "https://it.wikipedia.org/wiki?curid=2674716", "title": "Le Si\u00e8ge de Corinthe", "text": ""}
{"id": "2674717", "revid": "767487", "url": "https://it.wikipedia.org/wiki?curid=2674717", "title": "Albaye Papa Diop", "text": ""}
{"id": "2674719", "revid": "38120", "url": "https://it.wikipedia.org/wiki?curid=2674719", "title": "Adina, ovvero Il Califfo di Bagdad", "text": ""}
{"id": "2674723", "revid": "287204", "url": "https://it.wikipedia.org/wiki?curid=2674723", "title": "Orlando Mohorovic", "text": ""}
{"id": "2674726", "revid": "767487", "url": "https://it.wikipedia.org/wiki?curid=2674726", "title": "Kodovoner", "text": "Kodovoner \u00e8 un album raccolta dei Barnes &amp; Barnes pubblicato nel 2005.\nL'album contiene cinque tracce dell'EP \"Soak It Up\", dieci tracce del LP \"Kodovoner\" (registrato dal 1981 al 1983) e altre nove tracce bonus."}
{"id": "2674731", "revid": "114380153", "url": "https://it.wikipedia.org/wiki?curid=2674731", "title": "Bandog", "text": "Bandog \u00e8 un termine che definisce cani mezzosangue molossoidi di un ceppo selezionato per la protezione e la guardia.\nPer ottenere un Bandog moderno o per iniziare un ceppo di bandog, i cani di presa sono accoppiati con mastinos da protezione di due o pi\u00f9 razze diverse, con l'obiettivo di aggregarne le qualit\u00e0 per ottenere un tipo di cane sano e rustico con una forte attitudine alla guardia. Questo approccio ha come vantaggio la libert\u00e0 nella sua selezione e sviluppo, poich\u00e9 nel caso del bandog il creatore del lignaggio non deve seguire schemi morfologici che generalmente sono rigidamente imposti alle creazioni di cani di razza pura. Dal momento in cui il creatore raggiunge il risultato desiderato, di solito continua ad accoppiare i bandog tra loro per diverse generazioni, e pu\u00f2 o non pu\u00f2 aggiungere nuove razze nel corso della selezione genetica, sempre evitando alti livelli di consanguineit\u00e0.\nStoria.\nIl nome \"bandogge\" sorse in Inghilterra intorno al 1250 ed equivaleva letteralmente al termine \"cane da guardia\", designando la funzione che un cane recitava. Pertanto, non facendo riferimento a una razza specifica, ma considerando l'area in cui il termine era molto diffuso, l'uso della parola potrebbe essere stato pi\u00f9 diretto ad indicare cani che in seguito hanno dato origine alla mastino inglese e il Bulldog.\nLa nomenclatura \"bandogge\" \u00e8 stata usata per secoli per riferirsi a qualsiasi grosso cane da guardia che era bloccato in catene durante il giorno.\nNel 1570, Johannes Caius ha pubblicato un libro scritto in latino, che \u00e8 stato tradotto in inglese da Abraham Fleming nel 1576 sotto il nome di \"englishe Dogges\", in cui ha descritto il Bandog come un \"grande e testardo cane, ardito, dal corpo pesante\". Caius ha anche affermato che tra le altre caratteristiche:\n\"il Mastino o Bandogge \u00e8 utilizzabile contro volpe e il tasso, per guidare suini selvatici su prati e pascoli, e mordere e prendere il toro per le orecchie, quando l'occasione lo richiede.\" \u2014 Johannes Caius, Englishe Dogges, 1576.\nInoltre, William Harrison, nella sua descrizione dell'Inghilterra nel 1586, descrive il tipo come segue:\n\"Mastiff , Tie dog [cane con guinzaglio], o\" Band dog\", cos\u00ec chiamati perch\u00e9 molti di loro sono legati a catene e corde forti durante il giorno, \u00e8 un cane enorme e testardo, brutto, ansioso [impazienti o bruciore] terribile da vedere e spesso pi\u00f9 feroce di qualsiasi 'Arcadian Dog' o 'Cur corso'. \" \u2014 William Harrison, 1586.\nChi ha salvato questo concetto \u00e8 stato il veterinario americano John Swinford intorno al 1960, quando ha cercato di creare il miglior cane da guardia al mondo (il cane Swinford bandog) dagli incroci tra Mastiff e Pit Bull. Tuttavia, il suo progetto fu interrotto con la sua morte prematura nel 1971. Tuttavia, il concetto \"bandog\" ha resistito e persiste in questa versione moderna fino ad oggi. Un buon esempio \u00e8 la selezione di Joe Lucero (Joseph Lucero III), che chiama i suoi cani l'American Bandogge Mastiff.\nDi solito vengono creati accoppiando candi di tipo mastino con cani da presa, quest'ultimo di dimensioni generalmente pi\u00f9 piccole, aggregando in tal modo la dimensione e la maggiore forza con agilit\u00e0 e minore resistenza. L'obiettivo \u00e8 quello di produrre un cane da guardia rustico, funzionale e sano, tenendo conto dei benefici del vigore dell'ibrido e della libert\u00e0 di riproduzione.\nBandog americano.\nIl bandog non \u00e8 una razza canina, ma \u00e8 un incrocio sovente effettuato negli Stati Uniti per produrre un cane da guardia mezzosangue.\nL'incrocio preferito (che produce il cosiddetto Swinford Bandog) \u00e8 tra un maschio di American Pit Bull Terrier (APBT) che viene accoppiato con una cagna di razza mastino napoletano. Il californiano Joe Lucero (dell'allevamento Working Class Kennel) \u00e8 famoso per gli Swinford Bandogs che produce.\nIl mastino napoletano \u00e8 preferito agli altri mastini per il suo innato istinto di protezione del suo territorio e per il coraggio. Lo scopo di Joe Lucero \u00e8 di produrre cani da protezione per la famiglia. Il pitbull pu\u00f2 anche venire incrociato con lo English Mastiff oppure Bullmastiff (quest'ultimo incrocio \u00e8 detto anche Pit Bull Mastiff e spesso produce cani con muso largo e piatto, quasi come un alligatore, che hanno una presa molto forte).\nNella prima generazione filiale (F1) di solito si ottengono cani di mole molto pi\u00f9 grande del pit bull (oltre i 40\u00a0kg per i maschi), caratterizzati da testa larga e dotati di notevole muscolatura e potenza delle fauci. Trattandosi di un incrocio i caratteri ed il temperamento non sono fissati ma molto variabili, per cui accoppiando tra di loro due bandogs, i prodotti possono essere di tipo molto variabile. Adatto per guardia, non adatto per compagnia."}
{"id": "2674733", "revid": "339392", "url": "https://it.wikipedia.org/wiki?curid=2674733", "title": "European Social Forum", "text": ""}
{"id": "2674734", "revid": "1719883", "url": "https://it.wikipedia.org/wiki?curid=2674734", "title": "Genesi (disambigua)", "text": ""}
{"id": "2674739", "revid": "300067", "url": "https://it.wikipedia.org/wiki?curid=2674739", "title": "Misan Nikagbatse", "text": ""}
{"id": "2674740", "revid": "51323", "url": "https://it.wikipedia.org/wiki?curid=2674740", "title": "Stato Nascente", "text": ""}
{"id": "2674742", "revid": "675761", "url": "https://it.wikipedia.org/wiki?curid=2674742", "title": "Alfa Romeo 2000 Bertone Sportiva", "text": "L'Alfa Romeo 2000 Sportiva \u00e8 una concept car prodotta dalla casa automobilistica italiana Alfa Romeo in collaborazione con la carrozzeria Bertone nel 1954. Sebbene sviluppata per essere costruita in una piccola serie, ne furono prodotte solo quattro: due coup\u00e9 e due spider, entrambe con carrozzerie disegnate da Franco Scaglione e realizzate dalla Bertone.\nStoria del modello.\nNel 1954 l'Alfa Romeo mise a frutto le esperienze fatte con la Disco Volante realizzando il progetto \"2000 Sportiva\", che avrebbe dovuto essere una veloce gran turismo con cui i clienti sportivi avrebbero anche gareggiato. Sin dall'inizio il progetto prevede sia la coup\u00e9 sia la spider, entrambe con la classica configurazione a motore anteriore e trazione posteriore.\nLa 2000 Sportiva si basa sul telaio tubolare della Disco Volante, ma con passo accorciato a 2200 mm, su cui sono montate sospensioni anteriori a ruote indipendenti, con quadrilateri deformabili, molle elicoidali e ammortizzatori idraulici telescopici coassiali, e posteriori a ponte De Dion, con parallelogramma di Watt, molle elicoidali e ammortizzatori idraulici telescopici coassiali. I freni sono a tamburo su tutte le ruote, ben alettati per favorire il raffreddamento, con i posteriori entrobordo montati all'uscita del differenziale mentre i cerchi sono a raggi Borrani da 16\".\nIl motore 4 cilindri in linea deriva da quello della 1900 Super, con monoblocco in ghisa e testata bialbero in lega leggera, ma raggiunge i 138 CV a 6500 giri/min grazie alle modifiche studiate per la Disco Volante. In particolare il rapporto di compressione arriva a 9:1, l\u2019alesaggio sale da 84,5 mm a 85 mm e la cilindrata fino a 1997 cm3, la lubrificazione \u00e8 a carter secco e l'alimentazione \u00e8 affidata a due carburatori Weber 50 DCO3. Il cambio, in blocco con il motore, \u00e8 a 5 marce tutte sincronizzate.\nLa 2000 Sportiva Coup\u00e9.\nPer la carrozzeria del nuovo modello l'Alfa Romeo si rivolge alla carrozzeria Bertone. Bertone affida il compito al suo designer di punta, Franco Scaglione, che aveva appena finito la prima B.A.T. e disegna una linea innovativa che segue le pi\u00f9 avanzate teorie aerodinamiche. Infatti il frontale affilato ha una bassa apertura ovale, che ingloba lo scudetto Alfa Romeo, prese d'aria per il raffreddamento dei freni, fanali carenati ed \u00e8 privo dei paraurti, sostituiti da una sottile modanatura cromata che corre tutto intorno all'auto. La fiancata \u00e8 caratterizzata da due spigoli, il primo parte dal passaruota anteriore, terminando sulla maniglia della porta, e il secondo sottolinea quello posteriore, e da un originale sottoporta bombato per smaltire meglio il calore dello scarico. Il posteriore \u00e8 la parte che somiglia di pi\u00f9 alla futura Giulietta Sprint, con il lunotto posteriore panoramico allungato verso la coda rastremata e pinne stabilizzatrici sulla sommit\u00e0 delle quali sono montati i fanalini posteriori.\nGli interni sono semplici ma eleganti e ben rifiniti, come ci si aspetta da una granturismo fuoriserie. I sedili e i pannelli delle porte sono rivestiti in tessuto chiaro e vinile rosso, come \u00e8 rossa anche la moquette che riveste il pavimento e il tunnel della trasmissione. La guida \u00e8 a destra e dietro il volante a tre razze in alluminio con corona in legno sono alloggiati gli strumenti principali e secondari, tutti circolari, il tachimetro/contachilometri e il contagiri pi\u00f9 grandi e gli indicatori del livello della benzina e delle temperature di acqua e olio pi\u00f9 piccoli. I comandi secondari sono sistemati al centro del cruscotto coperto con un rivestimento opaco nella parte superiore e verniciato del colore della carrozzeria in quella inferiore, due met\u00e0 separate da un listello cromato. I cristalli, eccetto il parabrezza, sono tutti in plexiglas con i finestrini anteriori scorrevoli e posteriori apribili a compasso.\nGrazie alla carrozzeria aerodinamica e leggera, realizzata in alluminio e pesante solo 915 kg, la coup\u00e9 pu\u00f2 toccare i 220 km/h.\nLa 1900 Sport Spider.\nLa versione scoperta, nota anche come \"1900 Sport Spider\", riprende in toto la meccanica della coup\u00e9 ma con una carrozzeria molto diversa, simile a quella della coeva Arnolt-Bristol; sempre disegnata da Franco Scaglione e realizzata dalla Bertone. Il frontale affilato \u00e8 dotato di una bassa apertura per il raffreddamento che ingloba lo scudetto ma non lo stemma Alfa Romeo, posto sul cofano, e di fanali anteriori circolari posti sulla sommit\u00e0 dei parafanghi, non carenati. La fiancata liscia \u00e8 caratterizzata da un originale sottoporta alettato per smaltire meglio il calore dello scarico laterale e da una \"taglio\" davanti alla portiera per lo sfogo dell'aria calda dai freni anteriori. Sulla coda tondeggiante sono sistemati il portatarga e i fanalini mentre al posto del bagagliaio vi \u00e8 il tappo del serbatoio in alluminio.\nGli interni sono semplici ed essenziali, votati alla sportivit\u00e0. I sedili sono rivestiti in vinile scuro mentre \u00e8 assente il rivestimento su pavimento e tunnel della trasmissione. La guida \u00e8 a destra e dietro il volante a tre razze in alluminio con corona in legno sono alloggiati gli strumenti principali, con il contagiri meccanico Jaeger al centro, a sinistra il tachimetro/contachilometri e a destra gli indicatori del livello della benzina e delle temperature di acqua e olio. I comandi e gli indicatori secondari circolari sono sistemati al centro del cruscotto verniciato del colore della carrozzeria e dotato di un appiglio di fronte al sedile del passeggero. I cristalli sono tutti in plexiglas e degradano verso il posteriore.\nLa produzione.\nNonostante sia stata testata a lungo a partire dal 1954 la 2000 Sportiva non venne poi prodotta in serie, neanche nei 100 esemplari previsti in partenza. Ufficialmente non \u00e8 mai stata data nessuna spiegazione anche se il successo della nuova \"piccola\" Giulietta Sprint sul mercato delle Giulietta Sprint Veloce e 1900C SS Zagato nelle gare, uniti all'elevato costo di produzione e vendita, probabilmente spinsero la dirigenza a fermare il progetto dopo solo quattro prototipi costruiti.\nTuttavia le esperienze fatte con questi prototipi sono comunque servite alla Bertone e all'Alfa Romeo. Per realizzare il posteriore della celeberrima Alfa Romeo Giulietta Sprint prodotta in serie, in particolare tutta la coda e il lunotto posteriore allungato, Scaglione ha sicuramente rielaborato i concetti della 2000 Sportiva coup\u00e9. L'Alfa Romeo, oltre che per test su pneumatici e aerodinamica, us\u00f2 la 2000 Sportiva anche alla fine degli anni '60 per testare la sospensione posteriore De Dion con parallelogramma di Watt da adottare sulle future vetture stradali, scegliendola per tutte le Alfetta, e derivate, prodotte dal 1972 in poi.\nI primi due spider hanno subito destini diversi. Pare che la prima abbia subito una lunga serie di test aerodinamici in pista e che sia stata demolita alla fine di questo servizio. La seconda, dopo aver partecipato alla cronoscalata Vermicino \u2013 Rocca di Papa, vicino a Roma, con Consalvo Sanesi alla guida, classificandosi seconda assoluta e vincendo la sua classe, viene conservata dalla casa.\nLe due coup\u00e9 invece hanno una storia conosciuta. Si differenziano tra loro per pochi dettagli, in particolare per il colore, argento metallizzato e rosso, e per il taglio dei passaruota posteriori, pi\u00f9 netto sulla coup\u00e9 rossa. Anche queste vetture vennero testate a lungo, quella rossa venne anche esposta al Salone dell'Automobile di Torino 1956 insieme alla nuova Giulietta Sprint Veloce, che proprio in quei giorni stava vincendo la sua classe alla Mille Miglia, per poi venire conservate dalla casa. Nel 1971 le loro strade si divisero perch\u00e9 la coup\u00e9 rossa venne scambiata con una delle prime Alfa Romeo prodotte, un'ALFA 20-30 HP, da esporre nel nascente Museo Storico insieme alla coup\u00e9 argento, rimasta nelle mani della casa; dopo vari passaggi in giro per il mondo ora si trova nelle mani di un collezionista svizzero. \nAncora oggi la coup\u00e9 argento metallizzato e la spider rossa fanno parte della collezione del Museo Storico Alfa Romeo e sono mantenute in perfetta efficienza, partecipando regolarmente agli eventi riservati alle auto storiche."}
{"id": "2674743", "revid": "599013", "url": "https://it.wikipedia.org/wiki?curid=2674743", "title": "Processo Leblanc", "text": "Il processo Leblanc \u00e8 un processo chimico industriale per la sintesi del carbonato di sodio (o \"soda\") ampiamente utilizzato in passato, e ora obsoleto.\nDescrizione del processo.\nLe materie prime utilizzate dal processo erano cloruro di sodio (sale marino), carbonato di calcio (calcare), acido solforico e carbone.\nIl processo Leblanc avveniva in due stadi:\nIl carbonato di sodio veniva infine separato dagli altri prodotti del processo per lisciviazione.\nStoria.\nIl processo Leblanc fu messo a punto nel 1783 da Nicolas Leblanc, che prese spunto da un processo sviluppato nel 1775 da Malherbe e De la Matherie.\nLeblanc mise a punto il processo nella speranza di vincere un premio in denaro offerto dall'Accademia delle scienze francese, che avrebbe vinto se non si fossero presentate una serie di circostanze. Infatti, i fondi per l'avviamento del processo erano stati forniti dal Duca di Orleans Filippo Egalit\u00e9, il quale venne giustiziato nel 1793, per cui i brevetti per il processo Leblanc furono considerati nulli e Leblanc (che mor\u00ec nel 1806) non pot\u00e9 riscuotere il premio.\nNel 1818 Charles Tennant introdusse il processo Leblanc a St. Rollox.\nNel 1825 il processo fu avviato su larga scala a St Helens da parte di James Muspratt.\nLa fine del processo Leblanc.\nOltre al carbonato di sodio, dal processo Leblanc si ottenevano come sottoprodotti indesiderati acido cloridrico e solfuro di calcio; tali sottoprodotti sono altamente tossici e inquinanti, per cui a partire dopo il 1863 (anno in cui venne stipulato l'\"Alkali Act\", una legge anti-inquinamento inglese) il processo Leblanc fu progressivamente rimpiazzato dal processo Solvay, che a differenza del processo Leblanc non produceva prodotti tossici.\nIn particolare, l'acido cloridrico proveniente dal processo Leblanc veniva scaricato direttamente in atmosfera, con seri danni per l'ambiente e le persone intorno all'impianto.\nIntorno al 1870 Walter Weldon e Henry Deacon avevano messo a punto dei processi per convertire l'acido cloridrico in cloro (che poteva essere impiegato successivamente in altri processi), ma il processo Solvay, che era meno costoso e meno inquinante, soppiant\u00f2 comunque il processo Leblanc."}
{"id": "2674744", "revid": "1543377", "url": "https://it.wikipedia.org/wiki?curid=2674744", "title": "Ordine presidenziale del Botswana", "text": "L'Ordine Presidenziale del Botswana \u00e8 il principale ordine cavalleresco conferito dal Botswana.\nStoria.\nL'Ordine venne istituito per premiare quanti avessero contribuito in patria o all'estero al bene della nazione. Data la sua natura di ordine supremo esso viene conferito di diritto a tutti i presidenti della Repubblica del Botswana e pu\u00f2 essere concesso ai capi di Stato stranieri in segno di amicizia.\nInsegne.\nIl \"nastro\" \u00e8 azzurro con una striscia bianca al centro, caricata di una pi\u00f9 piccola di colore blu scuro."}
{"id": "2674747", "revid": "228587", "url": "https://it.wikipedia.org/wiki?curid=2674747", "title": "USS Chatelain (DE-149)", "text": "La USS \"Chatelain\" (DE-149) fu un cacciatorpediniere della classe Edsall costruito per la US Navy durante la seconda guerra mondiale. Oper\u00f2 nell'Atlantico e nel Pacifico per fornire protezione alle navi della Marina americana ed ai convogli contro gli attacchi sottomarini e aerei. Nel corso della guerra fu decorata con cinque battle stars e con la Presidential Unit Citation. Fu chiamata cos\u00ec in memoria di Hubert Paul Chatelain, che fu decorato alla memoria con una Silver Star per le sue azioni valorose prima di essere ucciso durante la battaglia delle isole Santa Cruz il 26 ottobre 1942.\nLa \"Chatelain\" fu varata il 21 aprile 1943 nei cantieri della \"Steel Corporation\" di Orange (Texas) ed ebbe come madrina la signora L.T. Chatelain; entr\u00f2 in servizio il 22 settembre 1943, al comando del capitano di corvetta J.L. Foley, e fu assegnata alla Flotta dell'Atlantico.\nSeconda guerra mondiale - operazioni nel Nordatlantico.\nDestinata all'importante compito di dare la caccia ai sommergibili tedeschi che operavano nell'Atlantico, la \"Chatelain\" scort\u00f2 due convogli dai porti della costa orientale a Derry e Gibilterra tra il 20 novembre 1943 e il 7 marzo 1944, fu poi incaricata di operare nel gruppo di cacciasommergibili (task group) guidato dalla portaerei di scorta \"Guadalcanal\" (CVE-60) e composto dai cacciatorpediniere \"Flaherty\", \"Pillsbury\" e \"Pope\".\nDurante gli ultimi due anni di guerra, mentre operava con il gruppo della \"Guadalcanal\", affond\u00f2 due sommergibili tedeschi e ne cattur\u00f2 un terzo\nAffondamento dell\"'U-515\".\nIl suo primo combattimento avvenne il 9 aprile 1944, mentre il suo gruppo navigava da Casablanca agli Stati Uniti. L\"'U-515\" fu scoperto intercettando le sue trasmissioni radio, allora le navi e gli aerei del task group lo circondarono, la \"Chatelain\", con due bombe di profondit\u00e0 lo costrinse ad emergere. Una volta giunto in superficie, il sommergibile nemico fu preso di mira dal fuoco incrociato di diverse navi e affondato a 34\u00b035' di latitudine Nord. e 19\u00b018' di longitudine Ovest.\nCattura dell'\"U-505\".\nLa \"Chatelain\" si distinse nel realizzare una delle azioni pi\u00f9 fortunate della guerra: la cattura di un U-Boot tedesco intatto. Il 4 giugno 1944, a circa 150 miglia a ovest di Capo Blanco (Africa Occidentale), il suo sonar scopr\u00ec l'\"U-505\" e lanci\u00f2 una raffica di porcospini sull'U-Boot. Successivamente attacc\u00f2 con bombe di profondit\u00e0 che danneggiarono lo scafo esterno del sommergibile, costringendolo all'emersione. Dopo che il suo equipaggio si mise in salvo lanciandosi in mare, gli americani riuscirono a catturare il loro primo sommergibile tedesco, obiettivo che la task group perseguiva da parecchi mesi. Fu la prima cattura di una nave nemica in alto mare da parte della Marina degli Stati Uniti dopo il 1815.\nLa task group Guadalcanal ricevette la Presidential Unit Citation, per il completo successo ottenuto con la cattura del sommergibile e con la pronta riparazione dei suoi danni che poi consent\u00ec di rimorchiarlo per circa 2500 miglia fino alle Bermuda. La cattura del sommergibile fu utilissima per scoprire tutti i segreti degli U-Boot. L'\"U-505\" fu conservato e oggi \u00e8 esposto al Museo della scienza e dell'industria (MSI - Museum of Science and Industry) di Chicago.\nAffondamento dell'\"U-546\".\nIl 24 aprile 1945, in una delle ultime azioni antisommergibili della guerra in Atlantico, la \"Chatelain\" inizi\u00f2 una caccia di 12 ore all'\"U-546\", che aveva appena silurato l'USS \"Frederick C. Davis\". A lei dopo si unirono altre otto navi, effettuando diversi attacchi, che poi portarono all'affondamento dell'U-Boot a 43\u00b0 53' N., 40\u00b0 07' W.\nFine della guerra e disarmo.\nLa \"Chatelain\" effettu\u00f2 ancora diverse missioni di pattugliamento e di scorta ai convogli, fu anche impegnata in esercitazioni aero-navali, svolgendo il compito di difesa antiaerea, fino al 20 novembre 1945, quando fu mandata nel porto di Charleston, dopo fu messa fuori servizio e posta in riserva il 14 giugno 1946. Fu venduta per la demolizione l'11 giugno 1974 alla \"Union Minerals and Alloy Corporation\" di New York per 51.122 dollari.\nDecorazioni.\nLa \"Chatelain\" ricevette la \"Presidential Unit Citation\" e cinque \"battle stars\" per il servizio durante la Seconda guerra mondiale"}
{"id": "2674748", "revid": "290948", "url": "https://it.wikipedia.org/wiki?curid=2674748", "title": "Soda Leblanc", "text": ""}
{"id": "2674751", "revid": "1543377", "url": "https://it.wikipedia.org/wiki?curid=2674751", "title": "This Is Us (album)", "text": "This Is Us \u00e8 il settimo album in studio del gruppo musicale statunitense Backstreet Boys, pubblicato il 30 settembre 2009 in Giappone da Sony Music Japan, il 5 ottobre 2009 nel Regno Unito dalla RCA e il 6 ottobre negli Stati Uniti e nel resto del mondo dalla Jive Records. \nL'album, , debutt\u00f2 alla posizione numero 9 della classifica statunitense Billboard 200 con copie vendute nella prima settimana di vendita, diventando il sesto album consecutivo del gruppo nella top 10 di questa classifica. Il primo singolo \"Straight Through My Heart\" prodotto da RedOne e pubblicato il 27 agosto 2009 si classifico 1\u00b0 in Taiwan, 3\u00b0 in Giappone, 19\u00b0 in Canada e 21\u00b0 in Italia. Il secondo singolo, \"Bigger\", pubblicato il 14 dicembre 2009 conquist\u00f2 la vetta della classifica taiwanese.\nDescrizione.\nPer \"This Is Us\" lavorarono molte personalit\u00e0 del mondo della musica tra cui Max Martin e Kristian Lundin, storici produttori dei maggiori successi del gruppo, Ryan Tedder degli OneRepublic, RedOne, Claude Kelly, Ne-Yo, Brian Kennedy, Alex James, Pitbull, Eddie Galan, Rayam Yacoub e T-Pain.\nL'album, il cui titolo fu rivelato ufficialmente in un'intervista a \"Extra TV\", venne presentato dalla Jive/RCA come \"un album pop ed R&amp;B di quattro cantanti di talento che amano ci\u00f2 che fanno, e che mantengono la loro presenza in un'industria musicale incline al pop. Le 11 canzoni che compongono l'album sono le melodie di quattro cantanti che hanno avuto a che fare con difficolt\u00e0 e situazioni avverse che li hanno accompagnati agli inizi, ma dalle quali ne sono usciti come uno dei gruppi pi\u00f9 famosi di tutti i tempi. L'album mostra una notevole crescita come cantautori e continua a darci canzoni che hanno fatto sorridere milioni di persone\".\nIl 1\u00ba maggio 2009, il management dei Backstreet Boys espresse il loro malcontento riguardo all'attacco dell'hacker tedesco, DJ Stolen, che rub\u00f2 e pubblic\u00f2 quattro canzoni dell'album prima dell'uscita ufficiale, nonostante la casa discografica avesse fatto il possibile, come dichiar\u00f2 AJ McLean, a mantenerle segrete. \nTre tracce furono scritte da RedOne, la cui collaborazione, come rivelato da AJ, nacque all'ultimo con grande entusiasmo da parte del produttore discografico. Il brano \"Shadows\", scritto da Tedder non fu effettivamente inciso dal gruppo e quindi venduto a Simon Cowell, che lo inser\u00ec nel secondo album della cantante britannica Leona Lewis, \"Echo\", pur dimostrandosi pi\u00f9 adatta per una boyband; fu di fatto reinterpretata dai Westlife nel loro album \"Where We Are\".\nUn'altra canzone non inserita nell'album fu \"All In My Head\", che per\u00f2 venne incisa nuovamente dai Backstreet Boys insieme ai New Kids on the Block per essere inclusa nella raccolta in comune \"NKOTBSB\" del 2011.\nL'album fu pubblicato in due edizioni: l'edizione standard e l'edizione \"Deluxe\", completa di DVD con 6 brani cantati dal vivo, registrati durante il concerto di Londra, nel 02 Arena. I singoli estratti dall'album sono \"Straight Through My Heart\" il 27 agosto 2009, certificato disco di Platino in Giappone e infine \"Bigger\" il 14 dicembre 2009. \n\"This Is Us\" ricevette buoni giudizi da parte della critica, in particolare ricevette 4 stelle da \"AllMusic\" e giudizio positivo da \"Billboard\".\nPer la promozione dell'album i Backstreet Boys effettuarono il tour mondiale \"This Is Us Tour\" dal 2009 al 2010.\nA giugno 2011, le vendite furono stimate a 98.000 copie vendute negli Stati Uniti, secondo Nielsen SoundScan."}
{"id": "2674752", "revid": "1802185", "url": "https://it.wikipedia.org/wiki?curid=2674752", "title": "Ordine famigliare reale della Corona del Brunei", "text": "L'Ordine familiare reale della Corona del Brunei \u00e8 la massima onorificenza concessa dal sultanato del Brunei.\nStoria.\nL'Ordine venne fondato il 15 agosto 1982 dal sultano Hassanal Bolkiah per premiare quanti si fossero distinti a favore del sultano e dello stato del Brunei. Data la sua posizione di ordine principale dello stato, esso pu\u00f2 essere concesso anche a capi di Stato stranieri in segno di amicizia.\nClassi.\nL'Ordine dispone di un'unica classe di merito, quella del Collare che si compone appunto di un collare in oro, di una stella da petto e di una medaglia e che d\u00e0 diritto al post nominale DKMB.\nInsegne.\nIl \"nastro\" \u00e8 completamente giallo."}
{"id": "2674754", "revid": "1543377", "url": "https://it.wikipedia.org/wiki?curid=2674754", "title": "Gian Paolo Dallara", "text": "Biografia.\nLaureato in ingegneria aeronautica al Politecnico di Milano, Giampaolo Dallara inizia la sua carriera in Ferrari nel 1959 per passare successivamente alla Maserati e nel 1963 alla Lamborghini. A Sant'Agata Bolognese \u00e8 tra i progettisti della Miura, poi dal 1969 inizia l'avventura in Formula 1 e Formula 2 assieme a Frank Williams e Alejandro De Tomaso.\nNel 1972 fonda la sua azienda a Varano de' Melegari, cittadina nelle colline parmensi, dove \u00e8 posto anche l'autodromo San Cristoforo, iniziando a costruire in proprio autovetture sport prototipi e a collaborare con Bertone progettando la Lancia Stratos, nonch\u00e9 con la stessa Lancia per vetture da competizione quali Beta Montecarlo Turbo, Rally 037, LC1 e LC2.\nNel 1980 realizza nella sua azienda una galleria del vento, la prima delle due attuali, costruendo vetture che mietono continui successi in tutti i circuiti degli Stati Uniti e d'Europa. Dal 1988 al 1992 la Dallara fornisce i telai per le auto di F1 della Scuderia Italia che nel 1993, ultimo anno di attivit\u00e0 del team bresciano in Formula 1, opter\u00e0 per una collaborazione con Lola.\nNel 1996 viene nominato vicepresidente della CSAI, di cui \u00e8 componente della commissione tecnica fin dal 1980. Dal 1997 disegna e costruisce i telai per le auto dei team che partecipano all'IRL IndyCar Series, vincendo numerosi campionati. Nel settembre del 1998 viene designato rappresentante italiano in seno al comitato tecnico della FIA.\nDal 2005 diviene il costruttore delle auto che partecipano alla neonata GP2. Dal 2007 viene affiancato da Andrea Pontremoli alla direzione della sua azienda. Nel 2009 Dallara torna in Formula 1 con la scuderia Campos Grand Prix, che partecipa al campionato 2010. Nel 2012 a Giampaolo Dallara viene assegnato il premio internazionale Barsanti e Matteucci."}
{"id": "2674755", "revid": "767487", "url": "https://it.wikipedia.org/wiki?curid=2674755", "title": "Antonio Gramsci - I giorni del carcere", "text": "Antonio Gramsci - I giorni del carcere \u00e8 un film del 1977 di Lino Del Fra.\nTrama.\nAntonio Gramsci, condannato a vent'anni di carcere dai tribunali fascisti, rivive le tappe della sua carriera politica e della sua vita privata.\nLuoghi di ripresa.\nIl carcere visibile nel film \u00e8 quello di Turi, in Puglia."}
{"id": "2674761", "revid": "231171", "url": "https://it.wikipedia.org/wiki?curid=2674761", "title": "Louis Cha", "text": ""}
{"id": "2674765", "revid": "599013", "url": "https://it.wikipedia.org/wiki?curid=2674765", "title": "AkzoNobel", "text": "La AkzoNobel \u00e8 una multinazionale olandese, specializzata nella produzione di vernici e rivestimenti. \u00c8 attiva in pi\u00f9 di 80 paesi e conta circa 33.800 dipendenti. Nel 2019, primo anno fiscale successivo allo spin del settore chimico in Nouryon, le vendite hanno registrato circa 9.3 miliardi di euro. Il CEO di Akzonobel \u00e8 Thierry Vanlancker dal luglio 2017.\nStoria.\nNel 1969 si ha la formazione della \"AKZO\". Con l'acquisizione di Astral da parte di Akzo, nel 1970, l'azienda olandese inizia una penetrazione del campo della produzione di vernici per incorporazioni progressive. La prima azienda storica a passare di mano, trovandosi gi\u00e0 nel portafogli Astral, \u00e8 la Vercolac di Milano. Negli anni settanta ed ottanta la AkzoNobel incorporer\u00e0 altre imprese italiane della chimica, fra le quali la Tecnomax.\nNel 1994, Akzo acquisisce le Nobel Industries assumendo la denominazione di Akzo Nobel, poi modificato in AkzoNobel.\nNel 2008 acquisisce ICI (Imperial Chemical Industries) rafforzando la propria posizione nella produzione di vernici e pitture.\nNel 2018, il settore chimico (Specialty Chemicals) \u00e8 acquisito da una cordata di fondi di investimento e assume il nome di Nouryon."}
{"id": "2674766", "revid": "290948", "url": "https://it.wikipedia.org/wiki?curid=2674766", "title": "Akzo Nobel", "text": ""}
{"id": "2674767", "revid": "290948", "url": "https://it.wikipedia.org/wiki?curid=2674767", "title": "AKZO", "text": ""}
{"id": "2674768", "revid": "1745361", "url": "https://it.wikipedia.org/wiki?curid=2674768", "title": "Efteling", "text": "Efteling \u00e8 il pi\u00f9 vasto parco di divertimento dei Paesi Bassi, e si trova a Kaatsheuvel (sede municipale del comune di Loon op Zand). Inaugurato nel 1952, \u00e8 uno dei parchi divertimenti pi\u00f9 antichi al mondo e, da allora, ha accolto oltre 100 milioni di visitatori. Nel 1992 Efteling ha ricevuto il premio IAAPA Applause Award come Miglior Parco Divertimenti del Mondo.\nIn origine il parco era pensato per i bambini con una tematica fiabesca. In oltre cinquanta anni di attivit\u00e0 il parco si \u00e8 evoluto da parco naturale con zona dedicata ai giochi e foresta incantata a un vero e proprio parco a tema di grandi dimensioni sull'esempio di Disneyland. \u00c8 tre volte pi\u00f9 grande rispetto al primo parco Disney originale e fu aperto tre anni prima. Attualmente, Efteling attrae sia giovanissimi che adulti con la sua ampia gamma di offerte culturali, romantiche e nostalgiche.\nStoria.\nOrigini e inaugurazione.\nL'origine del nome \"Efteling\" deriva probabilmente da una fattoria costruita nel sedicesimo secolo chiamata Eersteling. La fattoria \u00e8 scomparsa, ma la localit\u00e0 ha ereditato il suo nome. Eersteling \u00e8 stato modificato nel corso degli anni fino ad Efteling, probabilmente perch\u00e9 il grafismo della \"s\" \"lunga\" gotica \u00e8 stato confuso con quello della \"f\".\nNel 1933, il vicario Rietra e il prete De Klijn decisero di fondare un centro sportivo a sud di Kaatsheuvel. \"R. K. Sport en Wandelpark\" venne inaugurato il 19 maggio 1935; comprendeva un campo di calcio, due campi di allenamento e un parco giochi. La Fondazione \"Sportpark\" \u00e8 stata creata nel 1937. Negli anni seguenti, il parco ha installato caroselli, una pista da slittino, un giro in pony e un velodromo con superficie sabbiosa. Nel 1949, il borgomastro, R.-J. van der Heijden (1898-1981) vide opportunit\u00e0 ricreative in questo complesso sportivo che avrebbe potuto estendersi ben oltre i confini di Kaatsheuvel. Successivamente all'istituzione della \"Fondazione del parco naturale di Efteling\" o \"Stichting Natuurpark de Efteling\" il 25 maggio 1950, iniziarono le segnalazioni del comune per la ristrutturazione del parco ricreativo e dei lavori di sterro, oltre alla creazione del \"Siervijver\" (\"Lago ornamentale\"), del \"Vonderplas\" (\"Stagno meraviglioso\") e di uno stagno per canoe. I percorsi vennero disposti e aree di parcheggio, campi da tennis e campi sportivi costruiti. L'11 maggio 1951 apr\u00ec la nuova area giochi con la sua sala da t\u00e8 e il negozio di souvenir. \nIl parco di Efteling apr\u00ec 'ufficialmente' il 31 maggio del 1952, quando venne dichiarata aperta la \"Foresta delle fiabe\" (in olandese \"het Sprookjesbos\"), progettata dal famoso disegnatore olandese Anton Pieck. Inizialmente la foresta incantata ospitava dieci diverse storie, tutte riportate in vita usando i disegni originali di Anton Pieck utilizzando i movimenti, le illuminazioni e gli effetti sonori progettati dal produttore cinematografico olandese Peter Reijnders. La presenza dei personaggi delle fiabe all'interno di un'atmosfera di foresta si rivel\u00f2 un enorme successo, attirando circa 240\u00a0000 visitatori nel primo anno di apertura.\nSi dibatte molto circa l'apertura ufficiale del parco datata 31 maggio 1952; alcuni contestano che l'anno ufficiale di apertura dovrebbe essere considerato il 1950, anno in cui venne istituita la \"Fondazione\" che ancora oggi gestisce la struttura. Altri preferiscono indicare il 1953, quando Efteling venne dichiarato aperto dal governo, in coincidenza con l'apertura del secondo pi\u00f9 grande ristorante del parco, il \"De Ballonvaarder\".\nSviluppi degli anni successivi.\nNel 1958 appare uno degli emblemi di Efteling: \"Holle Bolle Gijs\" (l'\"Insaziabile\"), una figura importante presente in una dozzina di forme nel parco, camuffante un bidone della spazzatura che ringrazia con un \"Dank u wel !\" (\"Grazie mille\") chiunque gli metta un foglio in bocca. Il quindicesimo anniversario di Efteling, nel 1967, vide il completamento delle \"Ninfee Indiane\" (\"De Indische Waterlelies\") nella foresta delle fiabe, secondo un racconto scritto dalla regina Fabiola del Belgio. Successivamente, Efteling crea una nuova attrazione quasi ogni anno, e vengono creati altri Gijs dislocati in tutte le aree.\nDal 1968 un treno a vapore attraversa il parco, segnando il debutto della \"Efteling Stoomtrein Maatschappij\" ( \"Societ\u00e0 del treno a vapore di Efteling\"), le cui quattro locomotive risalgono rispettivamente al 1908, 1911, 1914 e 1992. Altre locomotive, questa volta in miniatura, compaiono nel 1971 nel diorama immaginato da Pieck.\nIl calo del numero di visitatori e l'agguerrita concorrenza di altri parchi a tema furono le ragioni principali di un cambiamento fondamentale negli anni '80. L'allora direttore Herman Ten Bruggencate pens\u00f2 che nonostante i giovani fossero ancora sorpresi dal fiabe, cercavano anche emozioni forti e velocit\u00e0. Nel 1981, vennero costruite le pi\u00f9 grandi montagne russe d'Europa al tempo, il \"Python\", con i suoi 750 metri di percorso e i suoi punti a 85 km / h, le \"Gondolette\" su un lago costellato di fiori e isole, cos\u00ec come la \"Game Gallery\". Con 1,9 milioni di entrate nel 1983, Efteling \u00e8 il parco divertimenti pi\u00f9 visitato del continente. Proseguendo sulla medesima linea, il parco ha aperto la nave oscillante \"Halve Maen\" nel 1982, \"Pira\u00f1a\" nel 1983, \"Bobbaan\" nel 1985 e \"Pegasus\" (montagne russe in legno) nel 1991, sempre senza trascurare le attrazioni per tutta la famiglia e i continui ampliamenti della foresta delle fiabe.\nProgetti futuri.\nNell'ambito del \"Wereld van de Efteling\" (Il Mondo di Efteling), un progetto di espansione dell'intero resort iniziato nei primi anni 2000, il 24 agosto 2018 \u00e8 stato presentato al consiglio comunale di Loon op Zand il piano di zonizzazione definitivo con il quale Efteling punta a raggiungere i 7 milioni di visitatori annui entro il 2030 ed espandere la propria superficie del 12%. Questo piano, modificato solo in parte per questioni ecologiche e paesaggistiche, \u00e8 stato ufficialmente approvato il 20 settembre dello stesso anno. La prima fase consister\u00e0 nell'installazione di un nuovo roller coaster della Intamin, che dovrebbe essere inaugurato nel 2021.\nDesign.\nIl successo di Efteling viene attribuito prevalentemente all'alta qualit\u00e0 del suo design e architettura e alla grande quantit\u00e0 di verde presente all'interno. Il parco, sotto l'egida dei suoi creatori, ha sempre avuto alti standard di realizzazione. Quando venne chiesto ad Anton Pieck di progettare la sezione del parco dedicata alle fiabe, egli si assicur\u00f2 che i costruttori rispettassero i suoi alti standard di qualit\u00e0: non si sarebbero dovuti usare materiali di cattiva qualit\u00e0 per la costruzione degli edifici sia di plastica che di cemento. Lo stile illustrativo di Pieck, in qualche modo truce e dark, ma anche romantico e nostalgico, fu utilizzato come tematica di base per quasi tutte le successive aggiunte del parco.\nPieck lavor\u00f2 per Efteling fino alla met\u00e0 degli anni settanta, quando il suo posto di capo progettista venne dato al giovane Ton van de Ven. Van de Ven aveva gi\u00e0 lavorato per Efteling per molti anni e a Pieck piaceva molto il suo lavoro. Il Castello incantato (\"het Spookslot\"), che apr\u00ec nel 1978 e fu la prima grossa attrazione del parco, fu anche la prima attrazione interamente progettata da Van de Ven (anche se utilizz\u00f2 alcune idee scaturite da delle sessioni di brainstorming con Pieck). Successivamente progett\u00f2 molte altre attrazioni di successo e nuove fiabe, che lo portarono a essere considerato uno dei pi\u00f9 grandi progettisti di attrazioni del mondo dopo Walt Disney.\nVan de Ven continu\u00f2 il suo lavoro fino al 2002, quando and\u00f2 in pensione. Un nuovo team di progettisti attualmente lavora alle nuove attrazioni di Efteling.\nSettori.\nEfteling si pu\u00f2 suddividere in sei settori: il parco tematico (1952), l'Efteling Hotel con 122 stanze (1992, ****), il Golfpark da 18 buche (1995), Villa Pardoes (2000) il centro vacanze per bambini da 4 a 12 anni con malattie gravi, il parco vacanze con bungalow Efteling Bosrijk (2009) e un secondo hotel con bungalow esterni Loonsche Land (2017). Il teatro che \u00e8 stato usato per alcuni spettacoli del parco \u00e8 sviluppato in una propriet\u00e0 per ospitare grandi produzioni teatrali che non sono incluse nel biglietto di ammissione al parco. Il teatro pu\u00f2 essere considerato come il settimo settore. L'hotel \u00e8 stato gestito per alcuni anni dalla Golden Tulip, ma recentemente la propriet\u00e0 di Efteling ha deciso di riprenderne la gestione. Tutti i settori attualmente portano profitto alla propriet\u00e0, ma ci sono voluti molti anni perch\u00e9 il campo da golf riuscisse a coprire le spese di costruzione. I settori appartengono a societ\u00e0 commerciali, ma tutte le quote sono ancora possedute dall'organizzazione non-profit \"Fondazione del parco naturale di Efteling\" (\"Stichting Natuurpark de Efteling\").\nIl parco.\nEfteling copre attualmente un terreno di 72 ettari (720\u00a0000\u00a0m\u00b2). Quest'area \u00e8 cambiata solo marginalmente nel corso della sua storia. In ogni caso la fondazione del parco possiede un terreno molto pi\u00f9 vasto, coperto principalmente da foresta giovane, prato, strade e campi da golf.Il parco \u00e8 suddiviso in cinque aree tematiche o \"reami\", anche se non sono esattamente comparabili con le \"lands\" dei parchi Disney. In origine il parco era suddiviso in quattro aree chiamate North, West, East e South, la maggior parte delle attrazioni storiche del parco, come la Foresta incantata delle fiabe, si trovavano nell'area West. Quando il parco venne riorganizzato, alla fine degli anni novanta (con l'aggiunta della \"Pardoes Promenade\" e il punto di incontro chiamato\" Efteling Brink\"), vennero anche cambiati i nomi delle aree. North venne cambiato in \"Reizenrijk\" (Reame dei viaggi), West divenne \"Marerijk\" (Reame delle fiabe), East divenne \"Ruigrijk\" (Reame ruvido), e South divenne \"Anderrijk\" (Reame differente). Dal 2017 \u00e8 anche presente il \"Fantasierijk\" (Reame della Fantasia). La maggior parte di questi nomi pu\u00f2 sembrare criptico o si pu\u00f2 dibattere che non sono compatibili con le attrazioni presenti, perch\u00e9 il parco non venne concepito con questa suddivisione.\nNon solo la Foresta incantata delle fiabe, ma l'intero parco venne costruito su un'area rurale, con molti alberi di pino, ci\u00f2 che gli d\u00e0 una sensazione di parco naturale. La presenza di stagni e giardini (con migliaia di fiori e curati da un esercito di giardinieri) e l'abbondanza di spazi verdi \u00e8 abbastanza inusuale tra i principali parchi tematici del mondo. L'unico grande parco che sembra avvicinarsi all'atmosfera di Efteling \u00e8 il Disney's Animal Kingdom a Orlando in Florida.\nAttrazioni e spettacoli principali.\nIl parco ha un totale di 36 attrazioni, di cui 6 montagne russe, molte delle quali sono accessibili anche dai bambini pi\u00f9 piccoli e non comportano grandi sollecitazioni fisiche. Le case costruttrici a cui si deve la realizzazione tecnica di molte attrazioni sono l'olandese Vekoma e la svizzera Intamin. Il modello di alcune macchine \u00e8 stato progettato in esclusiva per il parco, per poi divenire un prodotto ufficiale dell'azienda (\u00e8 il caso della mad house Villa Volta).\nCalendario e aperture speciali.\nDal 1\u00ba aprile 2010, Efteling \u00e8 il secondo parco europeo ad aprire 365 giorni l'anno dopo Disneyland Paris. Tuttavia era gi\u00e0 in corso dal 1999 un'apertura invernale, la quale \u00e8 tuttora integrata nell'apertura annuale. Da allora il parco ha chiuso solo in tre occasioni, legate alla pandemia mondiale di Coronavirus: dal 14 marzo al 20 maggio 2020, dal 5 al 19 novembre dello stesso anno e dal 15 dicembre al 19 maggio 2021. \nDurante la stagione sono presenti due aperture speciali: il \"Negen Pleinen Festijn\" dai primi di luglio fino al 31 agosto, durante il quale il parco \u00e8 aperto fino alle 20 dalla domenica al gioved\u00ec, e fino alle 23 i venerd\u00ec e sabati, con diversi spettacoli musicali allestiti nelle diverse piazze del parco. Il \"Winter Efteling\" \u00e8 l'altro evento, con l'apertura nella stagione invernale da novembre all'inizio del mese di febbraio. L'evento \u00e8 stato presentato fin dalla prima edizione come un'esperienza decisamente diversa rispetto alle offerte di Efteling durante il resto dell'anno, con diversi extra sotto forma di decorazioni, intrattenimento dal vivo speciale, catering invernale e alcune attrazioni chiuse e/o modificate.\nCollegamenti con la Disney.\nEfteling ha un buon rapporto con i parchi a tema della Disney. Per la costruzione di Disneyland Paris i progettisti si sono consultati con quelli del parco olandese, per cercare di adattare un parco a tema americano alla cultura europea. Come prova dell'apprezzamento, la Disney Company ha donato a Efteling una piccola statua. Ton van de Ven, che ha progettato molte attrazioni di Efteling, era anche molto amico di Tony Baxter (vice presidente della Walt Disney Imagineering). La relazione tra i due parchi \u00e8 stata enfatizzata quando nel 2004 Efteling vinse il \"Thea Classic Award\": fu nominato - come fu rivelato - da Tony Baxter.\nEsiste infatti una leggenda secondo la quale esiste una connessione tra Disney ed Efteling: per anni sono circolate voci secondo le quali Walt Disney ebbe la sua ispirazione per l'apertura di Disneyland (che apr\u00ec nel 1955), dallo stesso Efteling (che aveva aperto nel 1952) \u2014 e nei primi anni cinquanta Walt Disney aveva viaggiato molte volte in Europa, visitando attrazioni turistiche. Un volantino dell'IAAPA (International Association of Amusement Parks and Attractions) sostiene anche che Disney \"aveva passato molto tempo a studiare il lavoro di Pieck ad Efteling [sic] prima di cominciare il suo parco.\" In ogni caso le voci sono state screditate da Efteling: uno dei motivi della nascita di simili voci fu una dichiarazione di un PR di Efteling, che aveva dichiarato ai reporter che Disney potrebbe aver visitato Efteling, i reporter eliminarono la forma ipotetica dalla frase e cos\u00ec nacque la leggenda. Disney probabilmente non visit\u00f2 mai Efteling, ma visit\u00f2 Madurodam e i Giardini di Tivoli a Copenaghen; l'ultimo probabilmente diede l'ispirazione per Disneyland.\nBilanci economici e amministrazione.\nStruttura.\nEfteling \u00e8 una societ\u00e0 per azioni a partecipazione privata. La Fondazione Efteling Nature Park (\"Stichting Natuurpark de Efteling\") \u00e8 l'unica azionista. La fondazione venne istituita nel 1950 da R.J.Th. van der Heijden, Peter Reijnders e Anton Pieck. La societ\u00e0 \u00e8 guidata da due direttori che amministrano quattro settori: il parco a tema, l'hotel, il campo da golf ed il teatro.\nDal 17 aprile 2014 il CEO della compagnia \u00e8 Fons Jurgens.\nDipendenti.\nIn alta stagione Efteling conta circa 2500 dipendenti. Nel 2000 il numero era di 1670, dei quali 400 avevano un contratto a tempo indeterminato (24%), 450 erano lavoratori stagionali (27%) e 820 avevano un contratto temporaneo (49%).\nVisitatori.\nNel 2007 Efteling ha accolto 3.240.000 visitatori. Questo lo ha reso il parco pi\u00f9 visitato dei Paesi Bassi. Il record di visitatori si \u00e8 avuto nel 2018, quando il parco ha accolto 5.400.000 visitatori.\nAlla sua apertura nel 1952, il parco ebbe 222.941 visitatori.\nLa maggior parte dei visitatori sono olandesi, infatti il 94% degli olandesi ha visitato il parco almeno una volta nella vita e il 25% visita il parco almeno una volta l'anno. Il 16% dei visitatori vive in zone limitrofe come le Fiandre (Belgio), la Vestfalia (Germania) e l'Inghilterra (Regno Unito).\nUn grafico che mostra il numero di visitatori ad Efteling nel periodo 1952-2018:\nPrezzo dei biglietti.\nUn grafico con il prezzo dei biglietti di Efteling in Euro durante il periodo 1952-2016:\nDal 1952 al 2002, il prezzo dei biglietti \u00e8 stato convertito in Euro usando il cambio di 0,45378. Nel 1952 il prezzo dei biglietti era di 0,80 centesimi di fiorini equivalenti a 0,36 Euro. Dal 1956 al 1965Il prezzo era di 1 fiorino. Il prezzo aument\u00f2 fino a 42 fiorini nel 2001 e divenne 21 Euro nel 2002."}
{"id": "2674771", "revid": "599013", "url": "https://it.wikipedia.org/wiki?curid=2674771", "title": "Giorgio Redeghieri", "text": "Caratteristiche tecniche.\nRedeghieri era un mediano, impiegato con compiti di copertura; all'occorrenza, \u00e8 stato utilizzato anche come terzino destro.\nCarriera.\nCresce nelle giovanili del , con cui esordisce in Serie B nella stagione 1974-1975 sul campo del . Nel 1976 viene prestato per una stagione al Cattolica, per poi tornare a Parma per disputare il campionato di Serie C 1977-1978: inizialmente relegato in panchina, si impone come titolare nel girone di ritorno, realizzando 6 reti.\nNell'estate 1978 viene acquistato dal , dove gioca in alternativa a Nappi; prende cos\u00ec parte alla migliore annata della storia degli umbri, che concludono il torneo 1978-79 imbattuti e al secondo posto finale. Nel febbraio 1979 viene inoltre convocato da Enzo Bearzot nella Nazionale sperimentale, per un'amichevole contro l'U.R.S.S., senza tuttavia scendere in campo. A fine stagione non viene confermato dagli umbri, che lo inseriscono nell'operazione che porta Paolo Rossi ai \"Grifoni\" e passa quindi al Lanerossi Vicenza appena retrocesso in Serie B.\nA Vicenza disputa tutti i 38 incontri del campionato di Serie B 1979-1980, concluso dai veneti a ridosso della zona promozione. Nell'estate 1980 passa quindi alla , anche in questo caso mancando di poco la promozione in A, e l'annata successiva si trasferisce all'. Con gli irpini scende in campo 6 volte, prima di trasferirsi alla SPAL, in Serie B, in cambio di Maurizio Giovannelli; a fine stagione gli estensi retrocedono in Serie C1, e Redeghieri rimane a Ferrara, mentre l'Avellino ne riscatta la compropriet\u00e0 con la Sampdoria alle buste.\nNella sessione autunnale del calciomercato 1982 torna in Serie B con la maglia del , senza per\u00f2 riuscire a imporsi come titolare (sole 11 presenze complessive), quindi prosegue la carriera in Serie C2 con le maglie di e Virescit, ottenendo due promozioni consecutive in Serie C1.\nIn carriera ha totalizzato complessivamente 29 presenze in Serie A e 106 presenze e 7 reti in Serie B.\nDopo il ritiro.\nDopo la fine della carriera sportiva diventa imprenditore, in provincia di Reggio Emilia. Gestisce un deposito carburanti sull'Appennino reggiano."}
{"id": "2674772", "revid": "933835", "url": "https://it.wikipedia.org/wiki?curid=2674772", "title": "Hans Nieland", "text": " Dal 2 giugno 1945 fino al 21 febbraio 1948, Nieland fu detenuto in diversi centri (a Neum\u00fcnster-Gadeland e nel campo di internamento civile n\u00b0 5 \"Staum\u00fchle\", (vicino a Paderborn). Nell'agosto del 1948 gli fu inflitta un'ammenda nel corso di una \"Spruchkammerverfahren\" (processo presso i tribunali di denazificazione) a Bielefeld, che fu considerata compensata dalla pena detentiva. Nel 1949 fu classificato come \"Minderbelastet\" (marginalmente coinvolto) e nel 1950 come Mitl\u00e4ufer (seguace o membro nominale)."}
{"id": "2674781", "revid": "125486325", "url": "https://it.wikipedia.org/wiki?curid=2674781", "title": "Allerta AMBER", "text": "L'allerta AMBER (\"AMBER Alert\", acronimo di \"America's Missing: Broadcast Emergency Response\") \u00e8 un sistema di allarme nazionale in caso di sospetto rapimento di minore, adottato nel 2002 dagli Stati Uniti e dal Canada (nelle province di Alberta, Ontario e Columbia Britannica). Nel marzo 2011, il medesimo sistema, con alcune varianti, \u00e8 stato adottato anche dallo stato australiano del Queensland (2005) e dagli stati di Francia (dal 2006, Dispositif Alerte-Enl\u00e8vement), Malaysia (2007, Nurin Alert), Paesi Bassi (2008) e Irlanda (2009). L'allerta AMBER viene utilizzata nei casi di rapimento che coinvolgono bambini e prevede continui messaggi di allerta attraverso il sistema radio-televisivo, di telefonia mobile e la segnaletica stradale elettronica.\nIl sistema prende il nome da Amber Hagerman (25 novembre 1986 \u2013 15 gennaio 1996), una bambina di 9 anni rapita in Texas il 13 gennaio del 1996 e poi uccisa dal suo rapitore. L'omicidio, ancora irrisolto, ispir\u00f2 nel 1998 un primo sistema di allarme chiamato \"Alert Notification System\" (ANS). Il sistema creato dalla \"Child Alert Foundation\" - una organizzazione non governativa della Pennsylvania - fu esteso nel 2002 a tutto il territorio nazionale statunitense, sotto la gestione della \"National Center for Missing and Exploited Children\", una fondazione privata finanziata dal Dipartimento della giustizia degli Stati Uniti d'America."}
{"id": "2674786", "revid": "1851848", "url": "https://it.wikipedia.org/wiki?curid=2674786", "title": "Massimo Venturini", "text": "Caratteristiche tecniche.\nEra un difensore centrale spesso utilizzato da terzino nelle ultime stagioni di attivit\u00e0.\nCarriera.\nGiocatore.\nCresce nelle giovanili della squadra della sua citt\u00e0, il Novara, con cui esordisce in Serie B nella stagione 1975-1976. Titolare nella stagione 1977-1978, dopo la retrocessione dei piemontesi in Serie C.\nNell'estate 1978 va alla con cui disputa titolare il campionato di Serie B 1978-1979. L'annata successiva \u00e8 alla , dove disputa 7 gare della stagione 1979-1980.\nL'autunno 1980 si trasferisce all', con cui esordisce in Serie A il 25 gennaio 1981, in occasione della vittoria interna col . Resta in Irpinia due stagioni: la prima (9 presenze) come rincalzo dello stopper titolare Cesare Cattaneo, la seconda parte da titolare ma viene gradualmente soppiantato da Luciano Favero. Contribuisce alla salvezza della stagione 1980-1981, realizzando la sua unica rete della stagione nell'ultima partita di campionato con la Roma, rete che permetter\u00e0 all'Avellino di mantenere la serie a spese del Brescia.\nNel 1982 passa al , dove risulter\u00e0 protagonista in negativo con due autoreti in una stagione che vede i calabresi chiudere l'annata all'ultimo posto in A con soli 13 punti. Resta in giallorosso nella successiva stagione 1983-1984 che vede nuovamente il Catanzaro chiudere ultimo, in Serie B.\nDopo aver inizialmente seguito i calabresi in Serie C1, l'autunno 1984 torna in Serie B col , disputando due stagioni da titolare nei cadetti. Chiude la carriera agonistica in Serie C con due stagioni alla , una al .\nIn carriera ha totalizzato complessivamente 41 presenze e una rete in Serie A, 134 presenze in Serie B.\nAllenatore.\nCessata l'attivit\u00e0 agonistica ha intrapreso quella di allenatore, guidando fra l'altro il Novara in Serie C1 nella stagione 2004-2005. Dopo sette anni di assenza, l'11 luglio 2012 diventa allenatore dell'Asti Calcio ricoprendo anche il ruolo di Direttore tecnico della prima squadra per la stagione ventura, nell'organigramma societario della cordata che fa capo a Pier Paolo Gherlone e un gruppo d'imprenditori torinesi che hanno rilevato il club biancorosso. I risultati sono nefasti e non arrivano e il 9 settembre, all'indomani della pesante sconfitta per 6-1 sul campo del Borgosesia, la societ\u00e0 provvede all'esonero del tecnico che dopo sole due giornate di campionato ha raccolto due pesanti sconfitte (tre complessivamente, considerando la sconfitta col Bra patita all'esordio ufficiale anche in Coppa Italia). Al suo posto, la societ\u00e0 affida provvisoriamente la gestione della prima squadra al tandem Nicola Ascoli (che \u00e8 gi\u00e0 direttore sportivo) ed Enrico Pasquali. L'avventura di Venturini (che lascia anche il ruolo di direttore tecnico) in panchina, \u00e8 durata appena due mesi: per l'Asti \u00e8 un esonero record, che mai in passato aveva maturato una simile scelta dopo poche giornate."}
{"id": "2674808", "revid": "339392", "url": "https://it.wikipedia.org/wiki?curid=2674808", "title": "Zadik", "text": ""}
{"id": "2674816", "revid": "858648", "url": "https://it.wikipedia.org/wiki?curid=2674816", "title": "Dario Bandiera", "text": "Biografia.\nGrazie alle sue qualit\u00e0 di imitatore rumorista e alla versatile voce, anche da tenore drammatico, diventa, tra il 1990 e il 1999, animatore di punta in diversi villaggi Valtur, \nNel 1992 comincia ad apparire in alcuni importanti programmi televisivi come \"Domenica In\", \"Stasera mi butto... e tre!\" e, tra il 1994 e il 1996, \u00e8 nel cast fisso delle prime tre edizioni della trasmissione televisiva \"Beato tra le donne\", dove comincia a farsi conoscere dal grande pubblico con alcuni di quei rumori che diventeranno i suoi cavalli di battaglia (il treno, la discoteca, Robocop).\nNel 2002 conduce una trasmissione televisiva sui comici, per una rete regionale del Lazio, dal titolo \"Manicomico\".\nIl programma ottiene talmente successo, che la rete riproporra' le uniche 18 puntate registrate, per i successivi 8 anni.\nDopo altre partecipazioni televisive, conosce il successo nel 2003 grazie al \"Maurizio Costanzo Show\", che lo vede ospite fisso una volta a settimana, dove canta, balla e imita sia voci sia rumori di ogni tipo. \nDa qualche anno si dedica principalmente al cinema, in ruoli sia comici sia drammatici: nel 2007 ottiene anche una candidatura al Nastro d'argento come miglior attore non protagonista per il film \"Manuale d'amore 2 - Capitoli successivi\" di Giovanni Veronesi.\nNel 2014 partecipa a \"La pista\", talent-show condotto da Flavio Insinna su Rai 1, come coach caposquadra dei \"167 Scampia\".\nSostituisce Donatella Rettore ( dalla quarta puntata) nella settima edizione di \"Tale e quale show\" su Rai 1.\nNel 2018 affianca Paola Perego nel programma \"Superbrain - Le supermenti\"."}
{"id": "2674819", "revid": "124879063", "url": "https://it.wikipedia.org/wiki?curid=2674819", "title": "Antonio Giuliani", "text": "Biografia.\nNato e cresciuto nel quartiere di Primavalle ma di origini abruzzesi, dopo un passato da muratore, ha iniziato la sua carriera in programmi per la ricerca di nuovi talenti.\nNel 1991 \u00e8 su Rai 1 nello spettacolo \"Stasera mi butto\", poi nella trasmissione \"Ci siamo!?!\" su Rai 2 e nel 1997 vince una puntata di \"Gran Caff\u00e8\" su Canale 5.\nA partire dal 1996 si \u00e8 esibito in numerosi locali romani, grazie anche alla popolarit\u00e0 conseguita partecipando a due edizioni del Seven Show. Ha lavorato insieme al gruppo del teatro Bagaglino, e ha preso parte ad alcuni film di Pier Francesco Pingitore. Tra il 2000 e il 2001 partecipa al programma \"La sai l'ultima?\" che lo vede tra i membri del cast fisso. Nel 2006 fa parte del cast della fiction di Canale5 \"L'onore e il rispetto\" con Gabriel Garko e Giancarlo Giannini, diretta da Salvatore Samperi.\nNel 2007 ha debuttato come regista nello spettacolo teatrale \"Il rosso e il nero\", dove ha anche recitato.\nNel 2010 recita una piccola parte nella fiction \"Caterina e le sue figlie 3\". Nel 2011 torna in televisione sempre con Gabriel Garko in \"Viso d'angelo\" interpretando l'ispettore Franco Volpe.\nNel 2012 doppia Brick, un personaggio di \"A tutto reality\" su K2. Nel 2015 doppia il personaggio di Frank nella serie \"F Is for Family\", prodotta da Netflix."}
{"id": "2674820", "revid": "438678", "url": "https://it.wikipedia.org/wiki?curid=2674820", "title": "Trappola per genitori", "text": "Trappola per genitori (\"The Parent Trap II\") \u00e8 un film tv della Disney diretto dal regista Ronald F. Maxwell, basato sui personaggi del romanzo \"Carlottina e Carlottina\" (\"Das Doppelte Lottchen\", 1949) di Erich K\u00e4stner e sequel del film \"Il cowboy con il velo da sposa\" del (1961)\nTrama.\nSono passati venticinque anni da quando le gemelle Sharon e Susan si sono conosciute e hanno fatto rimettere insieme i propri genitori. Ora Sharon, divorziata, vive a Tampa, Florida con la figlia Nikki ed \u00e8 in procinto di trasferirsi per lavoro a New York. Nikki per\u00f2 \u00e8 contraria al trasferimento e decide, assieme alla sua nuova amica Mary, di far innamorare i rispettivi genitori. Per raggiungere il proprio scopo, chiederanno la collaborazione di Susan, che arriver\u00e0 dalla California per aiutarle.\nProduzione.\nIn occasione del venticinquesimo anniversario del grande successo \"Il cowboy con il velo da sposa\", la Disney decise di realizzare un seguito televisivo da trasmettere su Disney Channel.\nL'attrice Hayley Mills, assente dal grande schermo da oltre dieci anni e apparsa in televisione in qualche serial, si dichiar\u00f2 \"molto, molto felice di tornare per girare il sequel de \"Il cowboy con il velo da sposa\".\nQuando lo sceneggiatore Stuart Krieger sent\u00ec la voce che la Disney aveva intenzione di girare un seguito del suo film preferito, non si lasci\u00f2 sfuggire l'occasione e si propose di scriverne la sceneggiatura. Grande fan della Mills, chiam\u00f2 i personaggi delle due bambine con gli stessi nomi dei personaggi pi\u00f9 noti dell'attrice: Nikki Ferris (\"Giallo a Creta\") e Mary Grant (\"I figli del capitano Grant\").\nPer i ruoli delle figlie vennero ingaggiate le giovani Carrie Kai Heim (ancora nelle sala con \"La storia di Babbo Natale\") e Bridgette Andersen (sugli schermi con \"Febbre di gioco\"), mentre per la parte di Bill Grant venne scelto il popolare Tom Skerritt.\nLe riprese del film tv iniziarono a met\u00e0 gennaio 1986 e si conclusero diciotto giorni dopo, con la maggior parte delle location in varie localit\u00e0 della Florida. La Mills trov\u00f2 piuttosto complesso dover recitare la parte delle due gemelle che scambiano i ruoli. C'erano momenti, durante le riprese, \"in cui non avevo idea di chi fossi!\" scherz\u00f2 l'attrice durante un'intervista sul set.\nDistribuzione.\nIl film tv venne trasmesso il 26 luglio 1986."}
{"id": "2674822", "revid": "339392", "url": "https://it.wikipedia.org/wiki?curid=2674822", "title": "Fratelli Vento e Fulmine", "text": ""}
{"id": "2674828", "revid": "767487", "url": "https://it.wikipedia.org/wiki?curid=2674828", "title": "OCAMM", "text": "L'OCAMM (Organisation Commune Africaine Malgache et Mauricienne) \u00e8 stata un'organizzazione internazionale regionale per la cooperazione in varie regioni dell'Africa, istituita a Nouakchott, in Mauritania il 12 febbraio 1965 da 12 stati nazionali che fino ad allora avevano aderito all'UAM (Unione Africana e Malgascia) e, dopo lo scioglimento di questa, nel marzo 1964, alla UAMCE (Unione Africana e Malgascia di Cooperazione Economica).\nLo statuto dell'OCAMM, firmato a Tananarive il 25 giugno 1966 dai capi di Stato dei Paesi aderenti, assegnava all'organizzazione scopi di collaborazione nel campo politico ed economico.\nOrgano principale dell'OCAMM era la conferenza dei capi di Stato, che si riuniva nelle capitali degli stati membri. Il segretariato permanente ha sede a Yaound\u00e9, in Camerun.\nL'OCAMM si \u00e8 sciolta il 23 marzo 1985.\nMembri.\nI paesi membri dell'OCAMM sono stati diciassette:"}
{"id": "2674829", "revid": "1442080", "url": "https://it.wikipedia.org/wiki?curid=2674829", "title": "Gaio Sulpicio Patercolo", "text": "Biografia.\nFu eletto console nel 258 a.C. con Aulo Atilio Calatino, nel pieno della prima guerra punica.\nRicevette il comando dell'esercito in Sicilia assieme al collega, ma Calatino diresse direttamente le operazioni sul terreno ed \u00e8 considerato da alcuni scrittori antichi come il solo comandante. Comunque, Patercolo ricevette il trionfo al suo rientro a Roma. In Sardegna \u00e8 noto come il vincitore dei punici nella battaglia di Sulci (258 a.C.), presso l'isola di Sant'Antioco, nella Sardegna sudoccidentale."}
{"id": "2674833", "revid": "599013", "url": "https://it.wikipedia.org/wiki?curid=2674833", "title": "Fabian Giefer", "text": "Carriera.\nClub.\nHa fatto il suo debutto in Bundesliga il 6 novembre 2009 contro l'Eintracht Francoforte. La sua squadra ha vinto 4-0. Il 4 giugno 2012 firma un contratto biennale con il neopromosso Fortuna D\u00fcsseldorf.\nA fine stagione 2013/2014 si svincola per scadenza di contratto, e subito dopo si accasa allo ."}
{"id": "2674840", "revid": "46291", "url": "https://it.wikipedia.org/wiki?curid=2674840", "title": "Platanthera chlorantha", "text": "La platantera verdastra (Platanthera chlorantha ) \u00e8 una pianta erbacea perenne, dai delicati fiori verdastri, appartenente alla famiglia delle Orchidacee.\nEtimologia.\nIl nome generico (\"Platanthera\") deriva dal greco e fa riferimento alla forma delle antere del fiore (\u201cfiore ad antere larghe e piatte\u201d). L'epiteto specifico (\"chlorantha\") si riferisce al colore verdastro dei fiori (deriva sempre dal greco: \"chloros\" = verde e \"anthos\" = fiore)\n&lt;br&gt;\nIl binomio scientifico di questa pianta inizialmente era \"Orchis chlorantha\", proposta dal naturalista svizzero Jakob Laurenz Custer (1755-1828) in una pubblicazione del 1827, modificato successivamente in quello attualmente accettato (\"Platanthera chlorantha\"), proposto dal botanico e ornitologo tedesco Heinrich Gottlieb Ludwig Reichenbach (1793 \u2013 1879) nel 1829.\n&lt;br&gt;\nIn lingua tedesca questa pianta si chiama \"Gr\u00fcnliche Waldhyazinthe\" oppure \"Berg-Breik\u00f6lbchen\"; in francese si chiama \"Platanth\u00e8re \u00e0 fleurs verd\u00e2tres\"; in lingua inglese si chiama \"Greater Butterfly-orchid\"\nDescrizione.\nQuesta pianta \u00e8 glabra con un'altezza variante tra i 15 ai 70\u00a0cm. La forma biologica \u00e8 geofita bulbosa (G bulb), ossia sono piante perenni erbacee che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati bulbi, organi di riserva che annualmente producono nuovi fusti, foglie e fiori. Sono orchidee terrestre in quanto contrariamente ad altre specie pi\u00f9 esotiche, non sono \u201cepifite\u201d, ossia non vivono a spese di altri vegetali di maggiori proporzioni\nRadici.\nLe radici sono secondarie da bulbo; sono fascicolate e carnose e si trovano in posizione superiore rispetto ai bulbi.\nFoglie.\nLe foglie sono tutte intere a nervature parallele; la forma delle foglie basali \u00e8 diversa da quelle cauline (dimorfismo fogliare).\nInfiorescenza.\nL'infiorescenza \u00e8 una spiga semplice e allungata con diversi fiori (da 9 a 32) relativamente spaziati. I fiori sono posti alle ascelle di brattee lanceolate (quelle inferiori sono pi\u00f9 lunghe dell'ovario) e sono pedicellati (il pedicello \u00e8 arcuato). I fiori inoltre sono resupinati, ruotati sottosopra tramite torsione dell'ovario; in questo caso il labello \u00e8 volto in basso. Dimensione dell'infiorescenza: 5 \u2013 25\u00a0cm. Lunghezza delle brattee: 10 \u2013 22\u00a0mm. Lunghezza del pedicello: 12 \u2013 18\u00a0mm.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). Il colore dei fiori \u00e8 verdastro con sfumature biancastre. Dimensione dei fiori: 14 \u2013 20\u00a0mm.\nFrutti.\nIl frutto \u00e8 una capsula globosa e pedicellata con diverse coste ed \u00e8 deiscente per alcune di queste. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio..\nBiologia.\nLa riproduzione di questa pianta pu\u00f2 avvenire in due modi: \nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale: \nTassonomia.\nIl numero cromosomico di \"Platanthera chlorantha\" \u00e8: 2n=42\nIbridi.\nQuesta specie pu\u00f2 facilmente ibridarsi con la specie \"Platanthera bifolia\" (= \"Platanthera \u00d7 hybrida\" ). &lt;br&gt;\nAltri ibridi (meno frequenti) sono possibili con altri generi di orchidee:\nSinonimi.\nLa specie di questa voce ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nIn Italia le due specie pi\u00f9 comuni di \"Platanthera\" presenti sul territorio possono essere facilmente confuse; la \"bifolia\" differisce dalla \"chlorantha\" in quanto le logge dell'antera sono strettamente parallele (nella \"chlorantha\" sono divergenti alla base); il colore dei fiori \u00e8 quasi completamente bianco. Diversi sono anche i componenti chimici della profumazione delle due orchidee che in questo modo attirano insetti pronubi diversi (questo per non incrociare inutilmente l'impollinazione).\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2674841", "revid": "404338", "url": "https://it.wikipedia.org/wiki?curid=2674841", "title": "Sistema Vascolare", "text": ""}
{"id": "2674845", "revid": "110157", "url": "https://it.wikipedia.org/wiki?curid=2674845", "title": "Non mi arrendo", "text": "Non mi arrendo \u00e8 un romanzo dello scrittore italiano Gianandrea de Antonellis pubblicato per la prima volta dalla casa editrice Controcorrente nel 2001 (seconda edizione 2008).\nTrama.\nLa vicenda si svolge nell'ex Regno delle Due Sicilie tra il 1861 ed il 1871. Segue le vicende dell'ufficiale borbonico Luigi Vinciguerra, deciso a non arrendersi dopo la capitolazione del Regno ed incaricato dal Re Francesco II di Borbone di portare nella fortezza di Civitella del Tronto (che, storicamente, si sarebbe arresa solo 5 settimane dopo Gaeta) lo stendardo del Reggimento della Guardia Nobile.\nNella seconda parte del romanzo, Luigi riceve l'incarico di supportare il Generale spagnolo Jos\u00e9 Borjes nella sua sfortunata azione insurrezionale in Basilicata (inverno 1861).\nNell'ultima parte del romanzo, Luigi, che per quasi dieci anni ha continuato ad affiancarsi a formazioni di cosiddetti \"briganti\" antiunitari, decide di affrontare la sua ultima battaglia: il ritorno a casa ed il reinserimento nella vita quotidiana.\nIl romanzo vuole essere l'ideale continuazione de \"L'alfiere\" di Carlo Alianello (nonch\u00e9 un tributo all'opera dello scrittore di origini lucane) e per questo parte dal punto in cui quell'opera si chiudeva (al termine dell'assedio di Gaeta, il 13 febbraio 1861) ed utilizza alcuni personaggi creati da Alianello: il barone Pino Lancia (da \"L'alfiere\") ed il duca Andrea Guarna (da \"L'eredit\u00e0 della priora\")."}
{"id": "2674848", "revid": "28171746", "url": "https://it.wikipedia.org/wiki?curid=2674848", "title": "Carom", "text": ""}
{"id": "2674853", "revid": "1543377", "url": "https://it.wikipedia.org/wiki?curid=2674853", "title": "Pital", "text": "Pital \u00e8 un distretto della Costa Rica facente parte del cantone di San Carlos, nella provincia di Alajuela."}
{"id": "2674854", "revid": "1543377", "url": "https://it.wikipedia.org/wiki?curid=2674854", "title": "El Pital", "text": "El Pital \u00e8 un comune della Colombia facente parte del dipartimento di Huila.\nIl centro abitato venne fondato da Barbara del Campo y Salazar nel 1664, mentre l'istituzione del comune \u00e8 del 1988."}
{"id": "2674857", "revid": "110157", "url": "https://it.wikipedia.org/wiki?curid=2674857", "title": "Pitalito", "text": "Pitalito, in passato El Valle de Laboyos e poi San Juan de Laboyos, \u00e8 un comune della Colombia facente parte del dipartimento di Huila.\nIl centro abitato venne fondato da Jose Hilario Sierra nel 1818."}
{"id": "2674859", "revid": "1543377", "url": "https://it.wikipedia.org/wiki?curid=2674859", "title": "Rivera (Colombia)", "text": "Rivera \u00e8 un comune della Colombia facente parte del dipartimento di Huila.\nIl centro abitato venne fondato da Vicente Poveda e altri nel 1888, mentre l'istituzione del comune \u00e8 del 1943."}
{"id": "2674863", "revid": "1543377", "url": "https://it.wikipedia.org/wiki?curid=2674863", "title": "Saladoblanco", "text": "Saladoblanco \u00e8 un comune della Colombia facente parte del dipartimento di Huila.\nIl centro abitato venne fondato da Pedro e Pablo Polan\u00eca e Josefa Mora nel 1626."}
{"id": "2674868", "revid": "1245083", "url": "https://it.wikipedia.org/wiki?curid=2674868", "title": "Classe Frank Knox", "text": ""}
{"id": "2674871", "revid": "1543377", "url": "https://it.wikipedia.org/wiki?curid=2674871", "title": "San Agust\u00edn (Colombia)", "text": "San Agust\u00edn \u00e8 un comune della Colombia facente parte del dipartimento di Huila.\nIl centro abitato venne fondato da Lucas de Herazo y Mendiga\u00f1a nel 1790.\nIl comune ospita il Parco Archeologico San Agust\u00edn, dichiarato Patrimonio dell'umanit\u00e0 dall'UNESCO."}
{"id": "2674874", "revid": "1243", "url": "https://it.wikipedia.org/wiki?curid=2674874", "title": "Stazione di Rionero - Atella - Ripacandida", "text": ""}
{"id": "2674876", "revid": "125958601", "url": "https://it.wikipedia.org/wiki?curid=2674876", "title": "P\u00ebrparim Hetemaj", "text": "Biografia.\nNato nell'allora provincia jugoslava del Kosovo, crebbe in Finlandia, Paese nel quale la sua famiglia si trasfer\u00ec nel 1992 e del quale acquis\u00ec nel 2004 la cittadinanza; suo fratello Mehmet \u00e8 anch'egli calciatore professionista.\nSi dichiara tifoso della .\nCaratteristiche tecniche.\nDi ruolo centrocampista, si distingue per la foga agonistica con cui scende in campo.\nCarriera.\nClub.\nHJK, AEK Atene e prestito all'Apollon.\nCresciuto nell'HJK di Helsinki, fu schierato dapprima con il Klubi-04, formazione riserve di tale club, per poi esordire con la prima squadra nel 2005. Nel 2006 vinse la Suomen Cup battendo in finale il KPV per 1-0. Conquist\u00f2 cos\u00ec il suo primo (e ad ora unico) titolo.\nIl 1\u00ba luglio 2006 fu acquistato dai greci dell' per 450.000 euro. Nella prima parte della stagione ad Atene disput\u00f2 7 incontri di campionato e fu impiegato anche in Champions League, esordendo in casa nell'1-1 contro l'Anderlecht. La sua stagione si concluse a febbraio 2007 a Kilmarnock durante un incontro tra le Nazionali B di Finlandia e Scozia, a causa di un infortunio alla gamba occorsogli in occasione di un contrasto con lo scozzese Thomson.\nNell'inverno 2008 l'AEK lo cedette in prestito semestrale all', con cui gioc\u00f2 fino a fine stagione, collezionando 11 presenze e segnando anche un gol.\nRitorno all'AEK Atene, Twente e Brescia.\nTornato all'AEK Atene la stagione successiva, disput\u00f2 15 incontri di campionato; nel corso della stagione debutt\u00f2 anche con la Nazionale finlandese in un'amichevole nel febbraio 2009 contro il ; al termine del campionato chiese di essere ceduto; il 31 agosto, alla chiusura del calciomercato, fu la squadra olandese del Twente a mettere Hetemaj sotto contratto come contropartita per la cessione di Youssouf Hersi al club greco.\nNon venendo mai impiegato nei Paesi Bassi, il 1\u00ba febbraio 2010 fu ceduto in Italia al Brescia, militante in Serie B; disput\u00f2 solo 4 incontri nella sua prima stagione, ma fu impiegato con pi\u00f9 frequenza nella successiva annata in Serie A: il 22 settembre 2010 realizz\u00f2 il suo primo goal in massima serie, contro la Roma, e in totale furono 34 le presenze in Serie A con 2 goal segnati.\nChievo.\nA giugno 2011 fu ceduto in compropriet\u00e0 al per 1,2 milioni di euro. Al termine della stagione 2011-12 il Chievo riscatt\u00f2 il giocatore a titolo definitivo. La stagione successiva gioc\u00f2 quasi tutte le partite di campionato rivelandosi una pedina fondamentale nello scacchiere del Chievo, grazie ai suoi recuperi palla ed alla sua grinta che ogni partita metteva in campo.\nNonostante nemmeno nel campionato 2013-2014 non riusc\u00ec ad andare in goal, ebbe un ruolo importantissimo nel gioco dei clivensi, dando una grossa mano alla squadra ad arrivare all'ennesima salvezza rivelandosi il miglior assistman della squadra con 4 passaggi vincenti in tutto il campionato (il pi\u00f9 importante sicuramente quello a Livorno per il terzo goal del firmato da Alberto Paloschi). Nella stagione seguente fu ancora pedina fondamentale nello scacchiere gialloblu, fornendo anche un assist al solito Paloschi nella partita persa 2-1 in casa della alla quarta giornata. Concluse la sua quarta stagione con la maglia clivense con 33 presenze. Il 12 settembre 2015, finalmente, riusc\u00ec a segnare il suo primo gol con la maglia veronese e lo fece in occasione della partita contro la Juventus. La sua stagione pi\u00f9 prolifica fu senza dubbio quella 2017-2018, dove realizz\u00f2 3 gol in 32 partite di campionato (al cospetto dell'anonimo 13\u00ba posto della squadra). Con i gialloblu disput\u00f2 in totale 249 partite (di cui 239 in Serie A) in 8 stagioni, ultima delle quali macchiata dalla retrocessione (ultimo posto in classifica e Serie B per il Chievo dopo 11 campionati) e la necessit\u00e0 del giocatore di cambiare ambiente.\nBenevento e Reggina.\nNell'estate 2019 viene acquistato dal Benevento, militante in Serie B. Dopo aver conquistato con ben sette turni di anticipo la promozione in serie A, vincendo la Coppa Ali della Vittoria, Hetemaj debutta in Serie A con la maglia del Benevento, contro la Sampdoria entrando all'81' al posto di Roberto Insigne. A fine stagione il Benevento retrocede e Hetemaj lascia i \"sanniti\" dopo 65 presenze complessive messe insieme in due stagioni.\nIl 28 luglio 2021 firma un contratto annuale con la Reggina in Serie B, club nel quale ha militato anni prima il fratello Mehmet. Il 18 settembre segna il suo primo gol con i calabresi, nel successo casalingo sulla SPAL (2-1). \nNazionale.\nHa partecipato al Campionato Europeo Under 21 nel 2009 con la . Ha debuttato con la maglia della nazionale maggiore finlandese in un'amichevole il 4 febbraio 2009 contro il (sconfitta a Tokyo per 5-1). La sua prima marcatura \u00e8 arrivata il 26 maggio 2012, a Salisburgo, in amichevole contro la , suo il gol vittoria nel 3-2 finale. Durante tutto l'arco della sua attivit\u00e0 con la nazionale ha sempre rifiutato di scendere in campo contro il , suo Paese d'origine.\nStatistiche.\nCronologia presenze e reti in nazionale.\n \n \n "}
{"id": "2674878", "revid": "1543377", "url": "https://it.wikipedia.org/wiki?curid=2674878", "title": "Santa Mar\u00eda (Huila)", "text": "Santa Mar\u00eda \u00e8 un comune della Colombia facente parte del dipartimento di Huila.\nIl centro abitato venne fondato da Esteban Andrade nel 1923, mentre l'istituzione del comune \u00e8 del 26 novembre 1965."}
{"id": "2674885", "revid": "1543377", "url": "https://it.wikipedia.org/wiki?curid=2674885", "title": "Suaza", "text": "Suaza \u00e8 un comune della Colombia facente parte del dipartimento di Huila.\nIl centro abitato venne fondato da Helena de Valderrama nel 1748, mentre l'istituzione del comune \u00e8 del 20 ottobre 1982."}
{"id": "2674886", "revid": "767487", "url": "https://it.wikipedia.org/wiki?curid=2674886", "title": "Dario Vuji\u010devi\u0107", "text": "Biografia e carriera.\nNato a Sarajevo da genitori di origine croata, ha cominciato giocando nell'Emsdetten 05 per poi essere tesserato dallo dopo il trasferimento con la famiglia in Germania per fuggire dalla guerra etnica che imperversava in Bosnia. Dal 2006 ha fatto parte delle giovanili del Twente, fino all'esordio in prima squadra avvenuto il 25 aprile 2009. Il suo numero di maglia era il 27."}
{"id": "2674890", "revid": "1543377", "url": "https://it.wikipedia.org/wiki?curid=2674890", "title": "Tarqui", "text": "Tarqui \u00e8 un comune della Colombia facente parte del dipartimento di Huila.\nIl centro abitato venne fondato da Leonidas Ledesma nel 1787."}
{"id": "2674891", "revid": "1543377", "url": "https://it.wikipedia.org/wiki?curid=2674891", "title": "Diisocianato di toluene", "text": "Il diisocianato di toluene (TDI) \u00e8 un diisocianato aromatico. Viene impiegato nella reazione di addizione con i polioli per formare poliuretani. Ne esistono due isomeri, 2,4-TDI (CAS: 584-84-9) e 2,6-TDI (CAS: 91-08-7). 2,4-TDI viene prodotto allo stato puro, ma il TDI viene spesso comprato come 80/20 e 65/35 in miscele degli isomeri, rispettivamente 2,4 e 2,6. \u00c8 un importante prodotto industriale, infatti il 34,1% degli isocianati prodotti dal mercato mondiale nel 2000 era TDI, secondo solo al MDI.\nSintesi.\nLa sintesi del 2,4-TDI a partire dal toluene consta di sei passaggi:\nPropriet\u00e0 chimiche.\nCiascuno dei gruppi funzionali isocianato nella molecola del TDI pu\u00f2 reagire con un gruppo idrossile per formare uretano.\nIl 2,4-TDI \u00e8 una molecola asimmetrica e quindi ha due gruppi isocianato con diverse reattivit\u00e0. La posizione 4 \u00e8 circa quattro volte pi\u00f9 reattiva della posizione 2. Il 2,6-TDI \u00e8 una molecola simmetrica e quindi ogni gruppo isocianato ha la stessa reattivit\u00e0, simile alla posizione 2 del 2,4-TDI. Comunque, da quando entrambi i gruppi isocianato sono attaccati allo stesso anello aromatico, la reazione di uno dei gruppi isocianato causer\u00e0 un cambiamento della reattivit\u00e0 del secondo gruppo.\nRischi.\nL'esposizione al TDI ed ai suoi vapori dovrebbe essere evitata, infatti di questa sostanza \u00e8 risaputo e documentato la sua capacit\u00e0 di causare problemi asmatici ed \u00e8 anche carcinogena."}
{"id": "2674895", "revid": "200568", "url": "https://it.wikipedia.org/wiki?curid=2674895", "title": "David A. Johnston", "text": ""}
{"id": "2674897", "revid": "142755", "url": "https://it.wikipedia.org/wiki?curid=2674897", "title": "Opere buffe", "text": ""}
{"id": "2674898", "revid": "1442080", "url": "https://it.wikipedia.org/wiki?curid=2674898", "title": "Tennis Masters Cup 2008 - Singolare", "text": "Il singolare del Tennis Masters Cup 2008 \u00e8 stato un torneo di tennis facente parte dell'ATP Tour.\nRoger Federer era il detentore del titolo, ma non \u00e8 riuscito a passare il round robin.\nNovak \u0110okovi\u0107 ha battuto in finale 6\u20131, 7\u20135, Nikolaj Davydenko."}
{"id": "2674899", "revid": "125969030", "url": "https://it.wikipedia.org/wiki?curid=2674899", "title": "Luuk de Jong", "text": "\u00c8 stato complessivamente quattro volte campione dei Paesi Bassi, una con il Twente (2009-2010), con cui ha vinto anche una Coppa nazionale (2010-2011) e due Supercoppe nazionali (2010 e 2011), e tre con il PSV Eindhoven (2014-2015, 2015-2016 e 2017-2018), con cui ha vinto anche due Supercoppe nazionali (2015 e 2016). Con il Siviglia ha vinto una UEFA Europa League (2019-2020).\nA livello individuale, \u00e8 stato inserito nella squadra ideale dell'Europeo Under 21 in una occasione (Israele 2013) ed \u00e8 stato capocannoniere dell'Eredivisie 2018-2019 (a pari merito con Du\u0161an Tadi\u0107 dell'Ajax).\nConvocato dalla nazionale olandese dal 2011, vanta 38 presenze e 8 reti.\nBiografia.\nHa un fratello maggiore, Siem de Jong, centrocampista dell' ed \u00e8 figlio di due pallavolisti.\nCarriera.\nI primi anni.\nI genitori di de Jong erano ex pallavolisti olandesi che vivevano in Svizzera. De Jong inizia la sua carriera nella squadra amatoriale DZC'68, insieme al fratello Siem. Entrambi i fratelli entrano poi nel settore giovanile del De Graafschap, ma mentre Siem passa poi all'Ajax, Luuk rimane al De Graafschap.\nDe Graafschap.\nDe Jong fa il suo debutto in Eredivisie entrando dalla panchina in una partita contro il NAC Breda, dopo un'altra partita in cui entra dalla panchina contro l' il club acquista Ben Sahar e nella prima partita con in campo sia de Jong sia Sahar, contro il Willem II de Jong fa l'assist per Sahar nell'azione del gol dell'1-0. De Jong sigla il suo primo gol in Eredivisie contro il , segnando il gol del 2-1, tuttavia pochi istanti dopo causa un rigore per il Twente che permette a Blaise Nkufo di siglare il gol del definitivo 2-2.\nNella partita contro l'Heracles Almelo sigla il suo secondo gol nel campionato olandese: Resit Schuurman batte un calcio di punizione, Rogier Meijer colpisce la palla con la testa e de Jong, che si trovava spalle alla porta, segna con una bella rovesciata il gol del definitivo 1-0. Nella partita contro il NEC Nijmegen si infortuna alla caviglia. De Jong rientra dall'infortunio in occasione dei play-off per la promozione/retrocessione. Nella partita contro l'RKC Waalwijk segna un gol, ma ci\u00f2 non \u00e8 abbastanza per evitare la retrocessione.\nTwente.\nIl 6 aprile 2009, viene annunciato che de Jong ha firmato un contratto con il Twente per tre anni con un'opzione per il quarto anno valido a partire dal luglio 2009. Fa il suo debutto con la maglia del Twente in una partita di coppa contro l'sc Joure, sostituendo Dario Vuji\u010devi\u0107 nel secondo tempo e mettendo a segno 2 assist nella partita finita 8-0. De Jong segna i suoi primi gol nella partita di coppa contro il VV Capelle, nella quale mette a segno una doppietta.\nDurante la stagione fa il suo debutto anche in Europa League, nella partita contro l', nella quale entra al posto di Miroslav Stoch. In Europa League gioca anche la partita contro il Fenerbah\u00e7e SK. In Coppa d'Olanda segna una doppietta contro l'Helmond Sport, in una partita finita 3-0. Fa il suo debutto in Eredivisie con la nuova maglia nella trasferta contro l'FC Utrecht, sostituendo al minuto 90 Kenneth Perez.\nA causa di un infortunio di Blaise Nkufo parte da titolare nella partita dei sedicesimi di finale di Europa League contro il Werder Brema. Nella partita in trasferta a Brema sigla il suo primo gol in Europa League, il Twente perdeva gi\u00e0 3-0 quando Luuk ha siglato di testa il gol del 3-1 battendo il portiere Christian Vander nonostante i due centrali difensivi del Werder Per Mertesacker e Naldo fossero 10 centimetri pi\u00f9 alti di lui.\nLuuk segna il suo primo gol in Eredivisie con la nuova maglia il 28 febbraio 2010, nella partita contro il NEC, segnando il gol del decisivo 2-1. Segna il suo secondo gol contro l'Heerenveen il 10 aprile, quando nel recupero segna il gol del definitivo 2-0.\nLa stagione 2010-2011 inizia col botto per De Jong, che segna il gol decisivo dell'1-0 nella vittoria in Johan Cruijff Schaal, svoltasi il 31 luglio 2010, contro l'Ajax. Debutta in Champions League il 14 settembre 2010, nella gara contro l'Inter pareggiata dal Twente per 2-2, e segna il suo primo gol in questa competizione il 2 novembre 2010 nella gara tra e Twente, finita 2-0 per gli olandesi. L'8 maggio 2011 vince la KNVB beker contro l'Ajax per 3-2 dopo i supplementari e il 30 luglio anche la Supercoppa d'Olanda sempre contro l' per 2-1.\nNella stagione 2011-2012 segna doppiette e triplette ottenendo il 6\u00ba posto della squadra. Conclude la stagione con 33 presenze e 25 gol in campionato (compresi le due gare di due play-off perse con il RKC Waalwijk) mentre in totale in stagione sono 32 i gol messi a segno in 51 partite.\nIn totale globalizza con il Twente 115 partite, segnando 59 gol in tre anni.\nBorussia M\u00f6nchengladbach e prestito al Newcastle.\nIl 18 luglio 2012 viene ceduto per 12 milioni di euro al Borussia M\u00f6nchengladbach, con il quale firma un contratto quinquennale.\nIl 29 gennaio 2014 si trasferisce in prestito al Newcastle, dove disputa dodici partite senza mai andare a segno. A fine stagione non viene riscattato e fa quindi ritorno al Borussia M\u00f6nchengladbach.\nPSV Eindhoven.\nIl 12 luglio 2014 viene acquistato dal club olandese del PSV Eindhoven per 5,5 milioni di euro, firmando un contratto fino al giugno 2019. Segna 26 gol in 45 partite tra campionato, Coppa d'Olanda ed Europa League contribuendo in maniera decisiva alla vittoria dell'Eredivisie.\nLe doti calcistiche di Luuk si riconfermano nella stagione successiva: il calciatore sigla ben 30 reti, tra campionato (vinto proprio dal suo PSV, grazie alla vittoria finale per 3-1 sullo Zwolle, in cui Luuk trova la doppietta decisiva per il successo), Coppa d'Olanda (con eliminazione ai quarti di finale per mano dell'Utrecht), Champions League (il PSV subisce una cocente eliminazione agli ottavi di finale da parte dell'Atletico Madrid, dopo uno 0-0 sia all'andata, sia al ritorno, con calci di rigore terminati 8-7 per i \"colchoneros\") e Supercoppa d'Olanda (trionfo sul Groningen con doppietta di De Jong).\nNella stagione 2016-2017 le statistiche calano, e De Jong si rende partecipe di prestazioni discrete, non riuscendo a ripetere le cifre delle due precedenti stagioni; lo stesso vale per l\u2019annata 2017-2018.\nLa stagione seguente torna protagonista: con 28 gol \u00e8 capocannoniere dell\u2019Eredivisie 2018-2019 insieme a Du\u0161an Tadi\u0107 superando la soglia delle 100 reti segnate con la maglia del PSV in occasione del successo per 5-0 contro il .\nSiviglia e prestito al Barcellona.\nIl 1\u00ba luglio 2019 viene ingaggiato, in cambio di 12,5 milioni di euro, dal Siviglia, con cui firma un contratto quadriennale. Il suo primo gol in Liga arriva il 20 ottobre, nella gara vinta per 1-0 contro il ; un suo gol nel derby contro il Betis Siviglia del 10 novembre consente al Siviglia di vincere per 2-1 fuori casa. Il 15 agosto 2020, in Europa League, firma il gol della vittoria sul , che permette ai \"rojiblancos\" di qualificarsi alla finale di tale competizione; sei giorni pi\u00f9 tardi realizza una doppietta che permette al club andaluso di vincere l'Europa League per la sesta volta, grazie al successo per 3-2 contro l'. Dopo i 10 gol della prima stagione, nella seconda ne segna 9 per un totale di 19 reti messe a segno in 94 partite. \nNella notte del 1\u00ba settembre 2021, sul gong della fine del calciomercato, viene annunciato il suo passaggio al Barcellona allenato dall\u2019olandese Ronald Koeman con la formula del prestito annuale con diritto di riscatto.\nNazionale.\nCompie tutta la trafila delle nazionali giovanili olandesi, nel giugno 2013 prende parte con la nazionale Under-21 olandese, agli Europei Under-21 in Israele che vedono l'Olanda posizionarsi al terzo posto dietro Spagna e Italia. Nel febbraio del 2011 viene convocato dal CT. Bert van Marwijk, per la prima volta in nazionale maggiore, dove fa il suo esordio il 9 febbraio successivo, nell'amichevole contro l', entrando al 75\u00ba, al posto di Dirk Kuijt. Il 6 settembre dello stesso anno, segna la sua prima rete con la maglia Orange nella partita valida per le qualificazioni al contro la match vinto per 2-0 dall'Olanda. Nel maggio del 2012 viene convocato per Euro 2012. Nel 2021 viene convocato per Euro 2020: giocher\u00e0 da subentrato in due partite del girone prima di lasciare il ritiro della nazionale a causa di un infortunio al ginocchio rimediato in allenamento.\nNell\u2019agosto dello stesso anno il nuovo CT Louis van Gaal lo esclude dai convocati per le gare di qualificazione ai Mondiali del 2022.\nStatistiche.\nPresenze e reti nei club.\n\"Statistiche aggiornate al 12 gennaio 2022.\""}
{"id": "2674901", "revid": "1543377", "url": "https://it.wikipedia.org/wiki?curid=2674901", "title": "Tello", "text": "Tello \u00e8 un comune della Colombia facente parte del dipartimento di Huila.\nIl centro abitato venne fondato da un gruppo di gesuiti nel 1631, mentre l'istituzione del comune \u00e8 del 1\u00ba marzo 1811."}
{"id": "2674902", "revid": "1318658", "url": "https://it.wikipedia.org/wiki?curid=2674902", "title": "Parc Monceau", "text": "Il Parc Monceau \u00e8 un parco pubblico dell'VIII \"arrondissement\" di Parigi.\nStoria.\nUn vasto terreno suburbano, ampio il doppio dell'attuale estensione del parco, era stato acquistato nel 1769 dal duca di Chartres, per costruirvi una \"folie\", inizialmente al centro di un giardino alla francese.\nIl parco \"Ancien r\u00e9gime\".\nNel 1773 il duca affid\u00f2 a Louis Carrogis Carmontelle l'architettura di un \"pays d'illusions\", popolando il parco di padiglioni eclettici, secondo la moda esotica del giardino anglo-cinese del tempo: vi sorsero cos\u00ec, disseminati tra boschetti e sentieri labirintici, le rovine di un tempio di Marte e quelle di un castello gotico, un minareto, una fattoria svizzera, un mulino olandese, una piramide egizia, una pagoda cinese, una tenda tartara, e vi furono creati due ruscelli che alimentavano un laghetto artificiale circondato da colonne corinzie, la Naumachia. Fino alla rivoluzione il Parc Monceau fu uno dei punti di ritrovo preferiti del bel mondo, sede di feste, spettacoli e vita lussuosissimi.\nNel 1787 la costruzione della cinta daziaria amput\u00f2 una parte del parco, ma diede luogo alla costruzione di un nuovo padiglione - il \"pavillon de Chartres\", costruito da Claude-Nicolas Ledoux - destinato in origine a posto di guardia dei dazieri, nel quale il duca si riserv\u00f2 il salone del primo piano per godere la vista dell'intero parco.\nQualche anno dopo, nel 1793, il giardiniere scozzese Thomas Blaikie aggiunse al parco una serra calda, un giardino d'inverno e nuovi viali. Nello stesso anno, il parco venne espropriato a seguito della Rivoluzione francese e pass\u00f2 successivamente a diversi proprietari, tornando agli Orl\u00e9ans con la Restaurazione, ma finendo in uno stato di quasi totale abbandono.\nIl parco borghese.\nLa risurrezione del parco avvenne con la ristrutturazione urbanistica di Parigi realizzata dal Barone Haussmann per Napoleone III. I terreni degli Orl\u00e9ans furono infatti acquistati dalla citt\u00e0 di Parigi nel 1852 e rivenduti in parte ai fratelli Pereire, che vi localizzarono la lottizzazione di lusso dell'VIII \"arrondissement\", concordando tra l'amministrazione e i costruttori la modalit\u00e0 d'uso del parco: il comune si impegn\u00f2 a non consentirvi l'apertura di locali pubblici di alcun genere, n\u00e9 alcuna edificazione, mentre agli acquirenti dei lotti confinanti con il parco (alcuni dei quali vi avevano un accesso privato) si impose di mantenere una distanza di 15 metri tra l'edificato e il confine, estendendo in questo modo lo spazio visivo del giardino pubblico. All'inaugurazione, celebrata il 13 agosto 1861 da Napoleone III in persona insieme con quella del Boulevard Malesherbes, l'arco trionfale innalzato per l'occasione celebrava la \"\u00abParis assaini, embelli, agrandi\u00bb\", che era l'obiettivo ideologico della rivoluzione urbanistica haussmanniana, e trovava nel Parc Monceau e nel tessuto del nuovo lussuoso quartiere circostante una perfetta esemplificazione.Nel nuovo assetto urbanistico furono infatti tracciate nuove strade (in gran parte intitolate a grandi pittori del XVII secolo: avenue V\u00e9lasquez, avenue Ruysda\u00ebl, Avenue Van-Dyck, rue Rembrandt, rue Murillo) lungo le quali vennero edificati condomini di lusso e ricche residenze private. Lo spazio verde venne dimezzato, ma furono conservate alcune delle costruzioni settecentesche, come la piramide, il \"pavillon de Chartres\", il colonnato della Naumachia, nell'esplicito intento di incorniciare le tracce della storia del parco nella sua nuova organizzazione borghese. Nel parco vennero tracciate due ampie arterie perpendicolari, carrozzabili, che proseguivano gli assi urbani nord-sud ed est-ovest. Quest'ultimo in particolare, attraverso l'Avenue Hoche, l'\u00c9toile e l'Avenue Foch, punta direttamente al Bois de Boulogne, segnando tangibilmente la nuova continuit\u00e0 metropolitana e borghese voluta dagli urbanisti del Secondo Impero. Questa topografia, caratteristico prodotto del gruppo di ingegneri che aveva pianificato la trasformazione urbanistica di Parigi, fu affidata insieme alla direzione dei lavori di ristrutturazione del parco a Jean-Charles Alphand. Le recinzioni e i quattro cancelli sugli assi stradali, ricchissimi e imponenti come quelli di grandi residenze private, furono realizzati da Gabriel Davioud, al quale si deve anche il ponticello \"all'italiana\". La loro importanza (e il costo, giacch\u00e9 avevano rappresentato quasi la met\u00e0 della spesa per l'intero progetto) rafforzavano la forte identit\u00e0 altoborghese del quartiere.\nL'organizzazione botanica del giardino - rimasta sostanzialmente inalterata fino ad oggi - si deve a Jean-Pierre Barillet-Deschamps e fu accuratissima, come il programma di manutenzione del parco (ancor oggi ineccepibile, a conferma della qualit\u00e0 tutta particolare e di rappresentanza attribuita al sito dall'amministrazione cittadina).\nIl parco (1\u00a0km di circonferenza e 8,2 ettari di estensione) si caratterizza per un mix studiatissimo di essenze arboree, arbusti e corbeilles fiorite, sapientemente collocate tra dislivelli e luci d'acqua, e accuratamente variate secondo le stagioni. Vi si trovano fra l'altro un platano orientale del 1814 e un sicomoro del 1853 alto 30 metri.\nDurante la Comune il parc Monceau fu teatro di esecuzioni di massa da parte dei plotoni del generale Mac-Mahon. La traccia che l'amministrazione ritenne di lasciare di questi eventi non fu una targa commemorativa, ma la ricostruzione, nel parco, di una delle arcate originali dell'Hotel de Ville, che era andato distrutto nel 1871 ed era stato ricostruito identico tra il 1874 e il 1882. Passata la grande paura, il giardino torn\u00f2 alla sua vita riservata ed elegante, popolata di governanti di bimbi ricchi e borghesi al passeggio. Tra il 1897 e il 1906 l'arredamento fu integrato da una serie di statue di artisti."}
{"id": "2674903", "revid": "1849681", "url": "https://it.wikipedia.org/wiki?curid=2674903", "title": "Vita bona", "text": "Vita bona \u00e8 il secondo album in studio del gruppo hip hop italiano Co'Sang, pubblicato il 6 novembre 2009.\nDescrizione.\nL'album \u00e8 stato prodotto dalla Poesia Cruda Dischi / Arealife e distribuito dalla Universal."}
{"id": "2674904", "revid": "339392", "url": "https://it.wikipedia.org/wiki?curid=2674904", "title": "FC Lusitanos", "text": ""}
{"id": "2674908", "revid": "435108", "url": "https://it.wikipedia.org/wiki?curid=2674908", "title": "CE Principat", "text": ""}
{"id": "2674909", "revid": "838137", "url": "https://it.wikipedia.org/wiki?curid=2674909", "title": "Tennis Masters Cup 2008 - Doppio", "text": "Il doppio del Tennis Masters Cup 2008 \u00e8 stato un torneo di tennis facente parte dell'ATP Tour.\nMark Knowles e Daniel Nestor erano i detentori del titolo, ma non hanno partecipato insieme.Knowlesha fatto coppia con Mahesh Bhupathi, ma ha perso nel round robin.\nNestor ha fatto coppia con Nenad Zimonji\u0107 e ha battuto in finale 7\u20136(3), 6\u20132, Bob Bryan e Mike Bryan."}
{"id": "2674910", "revid": "767487", "url": "https://it.wikipedia.org/wiki?curid=2674910", "title": "Tesalia", "text": "Tesalia \u00e8 un comune della Colombia facente parte del dipartimento di Huila.\nIl centro abitato venne fondato da Jos\u00e9 Antonio de Andrade nel 1600."}
{"id": "2674911", "revid": "25152", "url": "https://it.wikipedia.org/wiki?curid=2674911", "title": "Apostolo di Bahaulla", "text": ""}
{"id": "2674914", "revid": "76963", "url": "https://it.wikipedia.org/wiki?curid=2674914", "title": "Saeko Shimazu", "text": "\u00c8 famosa soprattutto per aver lavorato nel doppiaggio delle quattro opere maggiori di Rumiko Takahashi, infatti ha interpretato Shinobu Miyake in \"Lam\u00f9\", Sayako Kuroki in \"Maison Ikkoku\", Kodachi Kuno in \"Ranma \u00bd\" e Abi-hime in \"InuYasha\". Shimazu \u00e8 attualmente una freelancer."}
{"id": "2674915", "revid": "1442080", "url": "https://it.wikipedia.org/wiki?curid=2674915", "title": "Tennis Masters Cup 2007 - Singolare", "text": "Il singolare del torneo di tennis Tennis Masters Cup 2007, facente parte dell'ATP Tour, ha avuto come vincitore Roger Federer che ha battuto in finale David Ferrer 6\u20132, 6\u20133, 6\u20132."}
{"id": "2674916", "revid": "28172828", "url": "https://it.wikipedia.org/wiki?curid=2674916", "title": "Cohors praetoria", "text": ""}
{"id": "2674917", "revid": "422900", "url": "https://it.wikipedia.org/wiki?curid=2674917", "title": "Shimazu Saeko", "text": ""}
{"id": "2674918", "revid": "125809614", "url": "https://it.wikipedia.org/wiki?curid=2674918", "title": "Morrone del Sannio", "text": "Morrone del Sannio (\"M\u00ebrr\u00f3n\u00eb\" in molisano) \u00e8 un comune italiano di abitanti della provincia di Campobasso, in Molise.\nStoria.\nSebbene si voglia individuare l'origine del toponimo nell'antica citt\u00e0 sannita di \"Maronea\", esso deriva dal termine latino \"murex, muricis\", ossia \"sasso, roccia appuntita\"; la base \u00e8 quella che nei vari dialetti ha dato origine a termini quale \"morgia, morgione, mericone,\" e a toponimi quali Morcone, Moricone, Murgia. In questo caso da una forma accrescitiva \"muriconem\" si \u00e8 avuta la sincope di -i- pretonica con conseguente assimilazione progressiva della consonante velare \"-c-\" e apertura della vocale posteriore \"-u-\" nella vocale \"-o-\", ossia \"mur(i)cone(m)&gt;murrone&gt;morrone.\"\nAnticamente fu indicato anche con altre denominazioni: Murronis, Marone, Murrone.\nMolti fanno derivare il nome da Morra, ossia spiga di grano, data la gran produzione di frumento della zona. Tale ipotesi \u00e8 per\u00f2 priva di fondamento scientifico. In passato, da alcuni storici, \u00e8 stato confuso con Morrone (poi Castelmorrone), paese situato in provincia di Caserta.\nIl Regio Decreto del 22 gennaio 1863, autorizza il cambio di denominazione da Morrone in Morrone del Sannio.\nIl rinvenimento delle strutture di una villa romana, di una certa grandezza, nei pressi dell'abbazia di Casalpiano, testimonia l'interesse dei romani per lo sfruttamento delle possibilit\u00e0 offerte dai terreni utili per varie coltivazioni.\nQui \u00e8 stata rinvenuta un'iscrizione in cui un liberto prega gli dei per il ritorno della padrona a casa, scampata alla sciagura di Pompei.\nNel 1308 erano titolari del centro Giovanni ed Adelmario.\nI Santangelo se ne appropriarono nel XV secolo.\nUltimi proprietari furono i Di Sangro.\nI resti della villa romana sono ubicati a non molta distanza dal Tratturo Celano-Foggia ed in un luogo particolarmente favorevole per lo sviluppo di vigneti e piantagioni di olivo.\nL'insediamento ebbe origine intorno al II secolo a.C. e fu abbandonato nel V.\nAncora nell'agro, accanto alle strutture della villa romana, sopravvivono i resti dell'abbazia di Casalpiano.\nDell'edificio che mostra i caratteri stilistici del XII secolo \u00e8 visibile seppur danneggiata, un'abside. L'abbazia fu distrutta dal terremoto del 1456.\nAccanto vi sono le strutture di un altro edificio sacro risalente al XIII-XIV secolo.\nPoco lontano da Casalpiano sorge il Convento quattrocentesco di San Nazzario, del quale \u00e8 particolarmente suggestivo il chiostro.\nAll'interno del paese merita una visita la chiesa di Santa Maria Maggiore. Risale ai principi del XVIII secolo.\nMorrone del Sannio divent\u00f2 famoso nel 1961 per aver prestato la location per un documentario sul cinematografo ambulante dove veniva proiettato il film \"La Terra trema\" di Luchino Visconti nella piazza cittadina, i cui gradoni si trasformavano per l'occasione in gradonate per la proiezione del film. Il Documentario fu girato da Leonardo Autera, e narra la storia di un proiezionista che si sposta in posti sperduti della montagna molisana dove non \u00e8 ancora arrivata la TV e l'evento diventa l'occasione di festa per tutta la Comunit\u00e0.\nMonumenti e luoghi d'interesse.\nAbbazia di Santa Maria in Casalpiano.\nLa chiesa \u00e8 sorta sul vecchio tratturo abruzzese Celano - Foggia. \nDopo le guerre sannitiche, Roma combatt\u00e9 contro Annibale, il quale nel 217 occup\u00f2 il sito di Casalpiano.\nIn epoca medievale, una importante necropoli sorse presso Casalpiano. Dapprima controllata dai Goti e poi dai Longobardi, la chiesa originale si svilupp\u00f2 nel VII secolo. Il primo documento ufficiale risale al 1017 quando l'abbazia risulta appartenere a Montecassino, a cui appartiene ancora nel 1097, come risulta da una Bolla di conferma dei beni di Papa Urbano II indirizzata all'allora abate cassinense Oderisio, da lui fatto anche cardinale.\nLa chiesa nel XII secolo risulta unita Alle Badie di San Martino in Pensilis e Sant'Eustachio di Pantasia. Nel XIV secolo \u00e8 sorretta da Giacomo di Pesche, che diventa abate come Angelo III.\nLa vecchia chiesa \u00e8 distrutta dopo il terremoto del 1456 e ricostruita a fianco. Oggi resta il complesso nuovo con annesso chiostro e ostello rinascimentale. Quest'ultimo \u00e8 rettangolare e forma un giardino interno. La facciata della chiesa nuova \u00e8 romanica con rosone e portale del XII secolo. Bifore cieche si affacciano sui lati. Il campanile \u00e8 a torre.\nI resti della vecchia chiesa consistono nelle tre absidi perfettamente conservate. La nuova chiesa interna \u00e8 spoglia di affreschi e ha sempre tre absidi.\nTorre cilindrica.\nTorre medievale del XIV secolo, inglobata nelle case che attorniano il percorso della vecchia cinta muraria.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "2674919", "revid": "1543377", "url": "https://it.wikipedia.org/wiki?curid=2674919", "title": "Teruel (Colombia)", "text": "Teruel \u00e8 un comune della Colombia facente parte del dipartimento di Huila.\nIl centro abitato venne fondato da Bernardo de Lora e Juan Troyano nel 1656."}
{"id": "2674920", "revid": "838137", "url": "https://it.wikipedia.org/wiki?curid=2674920", "title": "Tennis Masters Cup 2007 - Doppio", "text": "Il doppio del Tennis Masters Cup 2007 \u00e8 stato un torneo di tennis facente parte dell'ATP Tour.\nJonas Bj\u00f6rkman e Maks Mirny erano i detentori del titolo, ma hanno perso nel round robin.\nMark Knowles e Daniel Nestor hanno battuto in finale 6\u20132, 6\u20133 Simon Aspelin e Julian Knowle."}
{"id": "2674922", "revid": "486946", "url": "https://it.wikipedia.org/wiki?curid=2674922", "title": "Cohors vigilum", "text": ""}
{"id": "2674925", "revid": "1543377", "url": "https://it.wikipedia.org/wiki?curid=2674925", "title": "The Very Best of Enya", "text": "The Very Best of Enya \u00e8 la seconda raccolta della cantante irlandese Enya, pubblicata nel novembre 2009 dalla Warner Music.\nIl disco.\nQuesta \u00e8 la seconda raccolta della cantante che, a 12 anni dalla precedente \"Paint the Sky with Stars\", contiene i brani di maggior successo e pi\u00f9 importanti per l'artista. Questo \"Greatest Hits\" va a sostituire il precedente, che a partire dal 2010 non viene pi\u00f9 stampato.Le canzoni, selezionate personalmente da Enya e dai suoi collaboratori Nicky e Roma Ryan, ripercorrono i primi 20 anni di carriera della cantante in due versioni sostanzialmente diverse: una standard costituita da un CD con 18 tracce e una deluxe composta da CD con 22 tracce e un DVD.In Italia vengono pubblicate il 20 novembre 2009 sia l'edizione standard che quella deluxe CD + DVD.Nonostante sia stata penalizzata dalla mancanza di brani inediti e di un'adeguata promozione, la raccolta ottiene un buon successo vendendo pi\u00f9 di un milione di copie nel mondo.\nTracce.\nEdizione standard.\nQuest'edizione consiste in un CD singolo, con una Tracklist di 18 tracce.\nBonus tracks edizione giapponese.\nL'edizione giapponese della raccolta contiene 3 bonus tracks\nEdizione deluxe.\nQuest'edizione consiste in un CD con una tracklist di 22 tracce e un DVD con tutti i video musicali della cantante, esclusi quelli di \"I Want Tomorrow\", perch\u00e9 fa parte del documentario The Celts della BBC, \"Book of Days\", \"Exile\" e \"May It Be\", che comprendono immagini dei film di cui sono colonne sonore. Sono inseriti anche due documentari sulla realizzazione dei video di \"Caribbean Blue\" e \"Only Time\" e un'intervista realizzata nel 2001.\nClassifiche.\nLa raccolta ha debuttato alla trentaduesima posizione della classifica del Regno Unito vendendo 17,882 copie."}
{"id": "2674926", "revid": "3115", "url": "https://it.wikipedia.org/wiki?curid=2674926", "title": "Gomma conduttiva", "text": "La gomma conduttiva (inglese: \"conductive rubber\") \u00e8 un particolare tipo di gomma sintetica caratterizzata dalla presenza di grafite che la rende elettricamente conduttiva (polimero conduttore) mantenendo comunque la flessibilit\u00e0 e l'elasticit\u00e0 tipica delle gomme. L'impiego \u00e8 vario; ad esempio, elettrodi con gomma conduttiva vengono utilizzati nell'elettrostimolazione e nell'elettroterapia; lastrine di gomma presentanti un fitto allineamento di tratti paralleli conduttivi e non conduttivi alternati (in inglese \"zebra stripes\") sono il sistema standard usato per connettere i circuiti stampati di orologi, calcolatrici, telefonini, strumentazione, ecc. ai relativi display a cristalli liquidi (LCD). Membrane di gomma con piazzole conduttive sono utilizzate come tastiere, principalmente per telefonini e telecomandi TV. "}
{"id": "2674928", "revid": "1543377", "url": "https://it.wikipedia.org/wiki?curid=2674928", "title": "Timan\u00e1", "text": "Timan\u00e1 \u00e8 un comune della Colombia facente parte del dipartimento di Huila.\nIl centro abitato venne fondato da Pedro de A\u00f1asco nel 1538."}
{"id": "2674929", "revid": "287204", "url": "https://it.wikipedia.org/wiki?curid=2674929", "title": "Timana", "text": ""}
{"id": "2674932", "revid": "131358", "url": "https://it.wikipedia.org/wiki?curid=2674932", "title": "Rabat Ajax", "text": ""}
{"id": "2674936", "revid": "1573940", "url": "https://it.wikipedia.org/wiki?curid=2674936", "title": "Chiesa delle Anime Sante del Purgatorio (Galatina)", "text": "La chiesa delle Anime Sante del Purgatorio \u00e8 una chiesa barocca di Galatina voluta all'inizio del XVIII secolo dall'omonima confraternita. I lavori di costruzione dell'edificio, condotti sotto il priorato di Lorenzo Luceri, furono completati nel 1708.\nLa confraternita delle Anime, sorta a seguito dello scioglimento dell'antica congrega di Santa Caterina da Siena, ottenne il Regio assenso il 30 aprile 1767. Sostenere la pratica devozionale del suffragio in onore dei confratelli defunti e diffondere l'idea del Purgatorio, quale luogo di purificazione dei peccati in attesa della gloria celeste, erano le principali finalit\u00e0 perseguite dalla congregazione.\nProspetto.\nDa un punto di vista architettonico, l'edificio presenta un'interessante pianta ottagonale, dove l'andamento poligonale della semplice cortina muraria \u00e8 sottolineato dalla presenza di paraste angolari, scanalate nella parte inferiore. Sul prospetto principale si apre un elegante portale con architrave recante, al centro, il medaglione con le anime purganti divorate dalle fiamme, a conferma della dedicazione della chiesa. Al di sopra della cornice dal profilo spezzato si adagiano graziosi angioletti ai lati del cartiglio e delle volute. Un altro portale si conserva murato sul fianco sinistro, arricchito da angeli e motivi simbolici che rammentano la morte.\nInterno.\nLa spazialit\u00e0 interna, anch'essa ottagonale, \u00e8 scandita da paraste angolari scanalate sulle quali si addossano mensole decorate con volute e testine angeliche a sostegno delle sei statue di santi particolarmente venerati dal sodalizio: San Gregorio Nazianzeno, San Nicola da Tolentino, San Domenico di Guzman, Santa Caterina da Siena, Santa Cristina e Santa Domenica.\nDella ricca e varia decorazione plastica si segnalano, in particolare, i sinuosi angeli reggicandelabro ai lati dei grandi finestroni e le catene di volute che movimentano le superfici. La copertura a tetto \u00e8 celata da un controsoffitto ligneo a lacunari con una grande tela centrale dal profilo mistilineo del XVIII secolo, raffigurante il \"Cristo Risorto\". Degno di nota \u00e8, inoltre, l'altare maggiore sul quale \u00e8 collocato il dipinto di Serafino Elmo del 1744 raffigurante la \"Madonna e le anime del Purgatorio\"."}
{"id": "2674937", "revid": "1543377", "url": "https://it.wikipedia.org/wiki?curid=2674937", "title": "Villavieja", "text": "Villavieja \u00e8 un comune della Colombia facente parte del dipartimento di Huila.\nIl centro abitato venne fondato da Juan Alonso de la Torre nel 1550."}
{"id": "2674941", "revid": "232451", "url": "https://it.wikipedia.org/wiki?curid=2674941", "title": "Homo faber ipsius fortunae", "text": ""}
{"id": "2674942", "revid": "287204", "url": "https://it.wikipedia.org/wiki?curid=2674942", "title": "Timan\u00e0", "text": ""}
{"id": "2674944", "revid": "1543377", "url": "https://it.wikipedia.org/wiki?curid=2674944", "title": "Yaguar\u00e1", "text": "Yaguar\u00e1 \u00e8 un comune della Colombia facente parte del dipartimento di Huila.\nIl centro abitato venne fondato da Francisco G\u00f3mez Quintero nel 1623."}
{"id": "2674945", "revid": "287204", "url": "https://it.wikipedia.org/wiki?curid=2674945", "title": "Yaguar\u00e0", "text": ""}
{"id": "2674947", "revid": "287204", "url": "https://it.wikipedia.org/wiki?curid=2674947", "title": "Yaguara", "text": ""}
{"id": "2674950", "revid": "484362", "url": "https://it.wikipedia.org/wiki?curid=2674950", "title": "Chiesa delle Anime Sante del Purgatorio", "text": ""}
{"id": "2674956", "revid": "767487", "url": "https://it.wikipedia.org/wiki?curid=2674956", "title": "Cambridge Springs", "text": "Cambridge Springs \u00e8 un borgo, centro dell'omonimo distretto amministrativo, della Contea di Crawford Pennsylvania, Stati Uniti.\nCambridge Springs aveva, al censimento del 2000, una popolazione di 2.363 abitanti. Il borgo di Cambridge Springs \u00e8 noto, fra l'altro, per alcune sorgenti minerali.\nLa citt\u00e0 ha dato il nome a una apertura del gioco degli scacchi - la \"Difesa Cambridge-Springs\" - adottata dal giocatore Pillsbury nel torneo qui svoltosi nel 1904."}
{"id": "2674963", "revid": "1442080", "url": "https://it.wikipedia.org/wiki?curid=2674963", "title": "Mike Burns", "text": "Il 10 aprile 2005 \u00e8 stato nominato direttore sportivo dai New England Revolution.\nCarriera.\nClub.\nFrequent\u00f2 l'Hartwick College dal 1988 al 1991, e una volta terminato il corso di studi, continu\u00f2 a giocare a calcio con la Nazionale; nel 1995, la Major League Soccer inizi\u00f2 la costituzione delle squadre, e dopo un periodo in prestito al Viborg, Burns fu assegnato ai New England Revolution. Nel 1998, Burns partecip\u00f2 all'All-Star game. Nel giugno 2000, Burns, Dan Calichman ed un altro giocatore preso dal draft vennero ceduti al San Jose Earthquakes in cambio di Mauricio Wright. Nel marzo 2001 pass\u00f2 ai Kansas City Wizards, ritirandosi l'anno successivo.\nNazionale.\nCon la Nazionale di calcio degli Stati Uniti, Burns fu il primo giocatore a partecipare ad un torneo FIFA ad ogni livello: Campionato mondiale di calcio Under-16 1987, campionato mondiale di calcio Under-20 1989, le Olimpiadi di e due mondiali, e . In tutto conta 75 presenze con la maglia della Nazionale."}
{"id": "2674965", "revid": "123727584", "url": "https://it.wikipedia.org/wiki?curid=2674965", "title": "Mandir", "text": "Il Mandir (sanscrito \u092e\u0928\u094d\u0926\u093f\u0930, \"casa\") \u00e8 un tempio induista dedicato a un deva, ovvero un dio; \u00e8 il luogo in cui sperimentare una visione (Darshan) che \u00e8 epifania, manifestazione ed esperienza diretta del divino. Caratteristico di un tempio \u00e8 la presenza di una murti (immagine) del deva (dio) cui l'edificio \u00e8 consacrato. Il tempio pu\u00f2 essere dedicato a un unico deva, o a pi\u00f9 dei tra loro collegati. \nStoria.\nI primi esempi significativi si hanno nel sud India tra il VII e il IX secolo, all'epoca della dinastia Pallava con i templi rupestri sotto Mahendravarman e di Marasimhavarman.\nLa struttura di un tempio riproduce il macrocosmo, visto come corpo di Dio, in correlazione con il microcosmo, il corpo del fedele.\nIl fedele prega nel punto del tempio che rappresenta il cuore, mentre la murti principale \u00e8 collocata in corrispondenza della testa, ed \u00e8 l\u00ec che il \"pujari\", il responsabile dell'adorazione della divinit\u00e0, celebra la p\u016bj\u0101, offrendo incenso, fuoco, fiori, cibo. \nLa progettazione, l'edificazione di un tempio e la sua consacrazione sono affidati a sacerdoti con competenze specifiche, e rispetta i principi del tu. La tvasorre costituisce un elemento essenziale, in quanto simboleggia il monte Meru. \nPer gli induisti non vi \u00e8 obbligo di recarsi al tempio, ma \u00e8 consuetudine farlo per le feste principali.\nSimbologia.\nI templi induisti sono generalmente pieni di rappresentazioni erotiche su altorilievi e statue. Il loro atteggiamento esplicito da sempre turba i visitatori occidentali. Jung in una nota del suo libro \"Aion\" scrive che un pandit di una pagoda dell'India meridionale gli aveva spiegato che le figure oscene servono a ricordare il dharma alle persone comuni, in quanto la via spirituale \u00e8 raggiungibile solo dopo aver maturato un giusto dharma. Le rappresentazioni quindi nella loro seduzione tendono a risvegliare questo ricordo."}
{"id": "2674967", "revid": "119601410", "url": "https://it.wikipedia.org/wiki?curid=2674967", "title": "Gruppo Randa", "text": "Gruppo Randa \u00e8 un singolo del gruppo musicale italiano Finley, pubblicato il 13 novembre 2009 come secondo estratto dal primo EP \"Band at Work\".\nVideo musicale.\nIl videoclip \u00e8 stato diretto da Gaetano Morbioli."}
{"id": "2674976", "revid": "599013", "url": "https://it.wikipedia.org/wiki?curid=2674976", "title": "Alfredo Milani", "text": "Carriera.\nNel motomondiale ha vinto 3 gran premi e nel 1951 si \u00e8 laureato vicecampione del mondo nella classe 500 alle spalle di Geoff Duke.\nFacente parte di una famiglia di motociclisti, il fratello Albino dapprima passeggero ed in seguito conduttore di sidecar e l'altro fratello Rossano a sua volta passeggero nel sidecar di Albino in alcune occasioni, sempre con i fratelli \u00e8 stato a lungo titolare di una conosciuta officina meccanica milanese.\nIl suo nome \u00e8 stato indissolubilmente legato a quello della Gilera con cui ha corso in tutte le edizioni del motomondiale a cui ha partecipato, continuativamente sino al termine della stagione 1957, quella che ha segnato anche la fine della partecipazione della casa motociclistica di Arcore alle competizioni internazionali in seguito alla firma del \"Patto di astensione\" con le altre case italiane principali. Gli anni successivi le sue presenze nel mondiale in classe regina furono limitate quasi solo al Gran Premio motociclistico delle Nazioni.\nIl primo dei suoi tre successi, tutti nella classe 500, l'ha conseguito in occasione del GP di Francia del 1951, l'anno in cui, grazie all'ulteriore successo nel GP delle Nazioni e ad altri buoni piazzamenti, si classific\u00f2 al secondo posto finale.\nNel 1952 non ottenne punteggi validi nel motomondiale, in compenso si \u00e8 aggiudicato il Campionato Italiano Seniores, sempre della classe 500.\n\u00c8 deceduto per un malore improvviso il 30 novembre 2017."}
{"id": "2674978", "revid": "1005847", "url": "https://it.wikipedia.org/wiki?curid=2674978", "title": "Scambio di popolazione tra Germania nazista e Unione Sovietica", "text": "Lo scambio di popolazione tra Germania nazista e Unione Sovietica consistette in una serie di trasferimenti di popolazione di etnia tedesca e russa avvenuti tra il 1939 ed il 1941, nel rispetto dell'accordo del Trattato tedesco-sovietico di amicizia, Cooperazione e delimitazione.\nConcezione.\nCon la colonizzazione apportata ad est del Sacro Romano Impero, avvenuto tra il XII e il XVIII secolo, durante il \"Drang nach Osten\" (che comprende anche la \"Colonizzazione dell'Est\", \"Ostsiedlung\"), per secoli centinaia di migliaia di persone di etnia tedesca vissero fuori dai confini della Germania, soprattutto in Europa centrale ed orientale.\nUno dei principali obiettivi del nazionalsocialismo fu quello di unire tutti i popoli di lingua tedesca in un unico territorio, elevando a prospettiva di governo il concetto di \"Lebensraum\", trasposto in geopolitica da Karl Haushofer, con l'obiettivo di acquisire nuovi territori ad est del territorio tedesco, in modo da garantire uno sfogo all'eccedenza demografica del popolo tedesco e di riunire alla madrepatria i coloni sparsi per tutto l'est europeo da secoli.\nQuesto progetto rientrava quindi nel grande piano di rifondazione europea ideato da Hitler, il Nuovo Ordine (\"Neue Ordnung\").\nBasi giuridiche.\nNell'agosto del 1939 Hitler invi\u00f2 il ministro degli esteri Joachim von Ribbentrop a Mosca, per organizzare un patto di non aggressione con l'Unione Sovietica, poi siglato con il corrispettivo russo Vja\u010deslav Michajlovi\u010d Molotov.\nAll'interno del trattato era anche presente un patto riguardante la spartizione della Polonia stessa tra URSS e Terzo Reich che, appena una settimana dopo, invasero contemporaneamente la nazione polacca dando inizio alla Campagna di Polonia, al termine della quale ebbero luogo i primi spostamenti della popolazione tedesca nei nuovi territori conquistati."}
{"id": "2674985", "revid": "2130303", "url": "https://it.wikipedia.org/wiki?curid=2674985", "title": "Chiesa dell'Addolorata (Galatina)", "text": "La chiesa dell'Addolorata, \u00e8 una chiesa barocca del centro storico di Galatina. Edificata intorno al 1710, come testimonia l'iscrizione posta sulla facciata, fu voluta dalla Confraternita dell'Addolorata sorta, come nel caso della Confraternita delle anime sante del Purgatorio, in seguito allo scioglimento dell'antica congrega di Santa Caterina da Siena.\nProspetto.\nIl prospetto principale \u00e8 scandito orizzontalmente da una cornice modanata e verticalmente da paraste. Nel registro inferiore si aprono due semplici portali architravati e una nicchia, finemente intagliata, posta nel mezzo della facciata, che accoglie la coeva statua dell'Addolorata e reca l'iscrizione latina: \"ET TVAM IPSIVS ANIMAM PERTRANSIBIT GLADIVS\". Il registro superiore \u00e8 movimentato da volute di raccordo laterali, su cui sono collocati vasi colmi di fiori, e dal fastigio chiuso da un'aggettante cornice posta a sostegno del timpano spezzato.\nInterno.\nLa chiesa presenta un impianto ad aula rettangolare con la volta finemente decorata da stucchi e decorazioni pittoriche. Nella seconda met\u00e0 del XX secolo \u00e8 stata in parte modificata la zona della sacrestia sulla sinistra, creando un ambiente della chiesa a cui si accede dal portale aperto su piazza Dante.\nDi grande interesse \u00e8 la monumentale macchina dell'altare maggiore in pietra scolpita e intagliata nel 1716. Nella nicchia centrale trova posto la statua lignea dell'Addolorata, mentre ai lati sono poggiate su plinti le sculture lapidee di otto santi legati alla devozioni della Confraternita: san Filippo Neri, sant'Antonio da Padova, san Pietro Apostolo, san Paolo Apostolo, santa Caterina da Siena, santa Giuliana Falconieri, san Pasquale Baylon e santa Chiara. \nAlla sommit\u00e0 dell'altare \u00e8 inserita una tela raffigurante la \"Crocifissione di Cristo\" sulla quale primeggia la figura dell'Eterno Padre benedicente. Databili alla seconda met\u00e0 del XVIII secolo sono una serie di dipinti ad arredo della chiesa: quattordici piccole tele con le scene della Via Crucis e sei ovali raffiguranti la \"Presentazione di Ges\u00f9 al tempio\", la \"Fuga in Egitto\", la \"Disputa di Ges\u00f9 fra i dottori\", \"Ges\u00f9 sulla via del Calvario\", la \"Deposizione dalla croce\" e la \"Sepoltura\". In controfacciata trovano posto l'organo ottocentesco, collocato su un palco poggiante su colonne in pietra leccese riccamente scolpite e decorate.\nInoltre nella chiesa sono conservate le statue della Vergine Addolorata e di Cristo morto insieme a quelle di santa Gemma Galgani e san Gabriele dell'Addolorata."}
{"id": "2674986", "revid": "3115", "url": "https://it.wikipedia.org/wiki?curid=2674986", "title": "Agritubel 2006", "text": "Questa voce raccoglie le informazioni riguardanti l'Agritubel nelle competizioni ufficiali della stagione 2006.\nStagione.\nLa squadra ciclistica francese partecip\u00f2 alle gare dell'circuiti continentali UCI e ad alcuni degli eventi del UCI ProTour 2006 grazie alle wild-card.\nClassifiche UCI.\nUCI Europe Tour.\nPiazzamenti dei corridori dell'Agritubel nella classifica dell'UCI Europe Tour 2006.\nL'Agritubel chiuse in quattordicesima posizione con 993 punti."}
{"id": "2674988", "revid": "339392", "url": "https://it.wikipedia.org/wiki?curid=2674988", "title": "Eligor", "text": ""}
{"id": "2674990", "revid": "1369234", "url": "https://it.wikipedia.org/wiki?curid=2674990", "title": "Cogna (Piazza al Serchio)", "text": "Cogna \u00e8 una frazione del comune italiano di Piazza al Serchio, in provincia di Lucca. Ha 60 abitanti.\nGeografia.\nSi trova a 5\u00a0km dal capoluogo comunale nell'alta Garfagnana, ad un'altitudine di 670\u00a0m s.l.m., alla destra del fiume Serchio di Soraggio sotto la confluenza del torrente Dalli.\nIntorno all'abitato sono presenti boschi e castagneti.\nStoria.\nDi probabile origine romana, visto il toponimo, nel medioevo fu un borgo fortificato come testimoniano i resti di una torre ancora visibili nel XIX secolo e forse un comune rurale\nDurante la seconda guerra mondiale vi fu compiuta una delle tante sanguinose rappresaglie che caratterizzarono in passaggio del fronte in questa parte di Toscana. Dopo un attentato in cui aveva perso la vita un alpino della Repubblica Sociale Italiana, il 1\u00ba febbraio 1945, furono fucilati da un reparto della Divisione Alpina Monterosa sei civili, detenuti nel carcere di Camporgiano e accusati di essere partigiani.\nInfrastrutture e trasporti.\nL'abitato \u00e8 raggiungibile dalla strada comunale che si dirama per circa 2 km dalla provinciale tra Piazza al Serchio e Sillano e attraversa il fiume Serchio, e da una strada panoramica di 4 km circa che raggiunge l'abitato di Cogna, partendo dalla chiesa dei Santi Pietro e Paolo di Piazza al Serchio."}
{"id": "2674991", "revid": "767487", "url": "https://it.wikipedia.org/wiki?curid=2674991", "title": "Agritubel-Loudun 2005", "text": "Questa voce raccoglie le informazioni riguardanti l'Agritubel nelle competizioni ufficiali della stagione 2005.\nStagione.\nLa squadra ciclistica francese partecip\u00f2 alle gare dell'circuiti continentali UCI e ad alcuni degli eventi del UCI ProTour 2005 grazie alle wild-card.\nClassifiche UCI.\nUCI Europe Tour.\nPiazzamenti dei corridori dell'Agritubel nella classifica dell'UCI Europe Tour 2005.\nL'Agritubel chiuse in sedicesima posizione con 799 punti."}
{"id": "2674998", "revid": "1776051", "url": "https://it.wikipedia.org/wiki?curid=2674998", "title": "Soap on a Rope", "text": "Soap on a Rope \u00e8 un singolo del supergruppo statunitense Chickenfoot, il secondo estratto dall'album di debutto \"Chickenfoot\" nel 2009."}
{"id": "2675001", "revid": "3115", "url": "https://it.wikipedia.org/wiki?curid=2675001", "title": "Nicola Caravita", "text": "Biografia.\nAppartenente a una famiglia nobile di origine spagnola resa illustre in passato da insigni giureconsulti, Nicola Caravita fu fiscale della reale Giurisdizione e professore di diritto feudale all'universit\u00e0 di Napoli. Compose il trattato \"Nullum ius romani pontificis in Regnum neapolitanum\" (1707), contro le pretese feudali della Santa Sede sul regno di Napoli; l'opera, che fu poi tradotta nel 1790 in lingua italiana (\"Niun diritto compete al sommo pontefice sul Regno di Napoli\") da Eleonora Fonseca Pimentel, fu messa all'Indice nel 1714. Nicola Caravita ebbe inoltre l'incarico di raccogliere tutte le leggi del Regno in un \"Codice Filippino\"; il \"Codice Filippino\", era tuttavia rimasto incompiuto per l'occupazione austriaca di Napoli nel 1707.\nIn filosofia fu seguace dell'antiaristotelismo di Leonardo Di Capua; la sua abitazione divenne il centro della diffusione della filosofia di Cartesio a Napoli. Titolo di merito di Nicola Caravita, come peraltro del figlio Domenico, \u00e8 l'essere stato amico e protettore di Giambattista Vico, a favore del quale si adoper\u00f2 per fargli ottenere la cattedra di retorica all'Universit\u00e0 di Napoli e perch\u00e9 fosse accolto nell'Accademia Palatina."}
{"id": "2675013", "revid": "836193", "url": "https://it.wikipedia.org/wiki?curid=2675013", "title": "Interporto di Rovigo", "text": "L'Interporto di Rovigo \u00e8 una struttura di scambio per trasporti intermodali ubicata nell'area di Borsea, nella parte sud est del capoluogo polesano\nCollegato tramite l'idrovia Fissero-Tartaro-Canalbianco-Po di Levante con il mare Adriatico e, via terra, su rotaia alla stazione ferroviaria di Rovigo e su gomma con l'Autostrada A13 (sull'asse Nord-Sud) e la Strada statale 434 Transpolesana (verso ovest), si prefigge di fornire un'alternativa ai canali di trasporto tradizionali integrando ai vettori stradale e ferroviario quello fluvio-marittimo, anche in funzione del trasporto di strutture di grandi dimensioni."}
{"id": "2675020", "revid": "484362", "url": "https://it.wikipedia.org/wiki?curid=2675020", "title": "Azerbajan", "text": ""}
{"id": "2675032", "revid": "76069", "url": "https://it.wikipedia.org/wiki?curid=2675032", "title": "Bwana Devil", "text": ""}
{"id": "2675035", "revid": "2093951", "url": "https://it.wikipedia.org/wiki?curid=2675035", "title": "Chiesa di San Pantalon", "text": "La chiesa di San Pantalon \u00e8 un edificio religioso della citt\u00e0 di Venezia, nel sestiere di Dorsoduro. Si affaccia sul campo omonimo, non lontano da campo Santa Margherita. \"San Pantal\u00f3n\" \u00e8 il corrispondente veneto di san Pantaleone martire. San Pantaleone di Nicomedia in Bitinia ha sempre goduto di una particolare devozione a Venezia: egli era un medico, vissuto fra il III ed il IV secolo, e fu martirizzato durante le persecuzioni di Diocleziano il giorno 27 luglio di un anno fra il 305 e il 310.\nStoria.\nLe notizie sulle origini della chiesa sono incerte e contraddittorie. Alcuni affermano che sarebbe stata ricostruita nel 1009 dai Giordani, ma altri posticipano la data al 1025 per il concorso dei Signolo e dei Dandolo. Non \u00e8 chiaro neppure quando fu eretta in parrocchia: forse nel 1222, quando sarebbe stato rifatto l'edificio e nominato parroco Angelo Semitecolo. Tra il 1684 e il 1704 fu completamente ricostruita, perch\u00e9 pericolante, su progetto dell'architetto trevigiano Francesco Comin, il quale decise di ruotarne l'asse longitudinale di novanta gradi, cos\u00ec che la facciata prospettasse direttamente sul campo. Venne consacrata nel 1745 dal patriarca Alvise Foscari.\nIn quanto parrocchiale, San Pantalon \u00e8 compresa nel Vicariato di San Polo-Santa Croce-Dorsoduro, parte del Patriarcato di Venezia. Il titolo di parrocchia deve esserle stato attribuito sin dalle origini e la sua circoscrizione era molto vasta; nel 1810 essa si ridusse notevolmente con l'istituzione delle parrocchie dei Frari e dei Carmini e con l'ampliamento di quella, preesistente, dei Tolentini, chiesa di cui oggi \u00e8 parrocchia succursale.\nIn origine era affiliata alla chiesa di San Silvestro.\nDescrizione.\nEsterno.\nLa facciata \u00e8 rimasta incompiuta.\nInterno.\nLa chiesa \u00e8 nota in quanto sul soffitto si trova \"Il martirio di san Pantalon\", opera di Gian Antonio Fumiani, dipinta tra il 1680 e il 1704. Non si tratta di un affresco, bens\u00ec di un vastissimo dipinto su tela, che misura 443 metri quadrati. Si dice che il Fumiani, dopo ventiquattro anni di lavoro, mor\u00ec cadendo da un'impalcatura mentre lo terminava.\nAltro dipinto notevole \u00e8 il \"San Pantalon che risana un fanciullo\", ultima opera di Paolo Veronese (1587). Nella cappella del Sacro Chiodo, da ricordare l'\"Incoronazione della Vergine\" di Antonio Vivarini e Giovanni d'Alemagna (1444), e un\"'Annunciazione\" della met\u00e0 del Trecento, attribuita a Paolo Veneziano.\nNella chiesa di San Pantalon \u00e8 stata costruita nel 1744, dal prete della chiesa, una copia perfetta della Santa Casa di Loreto. Si possono vedere una \"Madonna di Loreto\", scultura in legno, e gli affreschi di Pietro Longhi.\nL'organo sopra la porta d'ingresso \u00e8 un'opera di Gaetano Callido, risalente al 1803."}
{"id": "2675039", "revid": "287204", "url": "https://it.wikipedia.org/wiki?curid=2675039", "title": "Agustin Gonzalez", "text": ""}
{"id": "2675041", "revid": "30610", "url": "https://it.wikipedia.org/wiki?curid=2675041", "title": "The Good Wife", "text": "The Good Wife \u00e8 una serie televisiva statunitense, di genere drammatico e giudiziario, trasmessa da CBS dal 2009 al 2016.\n\u00c8 stata trasmessa in prima visione in lingua italiana nella Svizzera italiana da RSI LA1 dal 3 marzo 2010 al 2 dicembre 2016, mentre in Italia ha esordito il 9 ottobre 2010 su Rai 2. Nel 2017 \u00e8 stata seguita da uno spin-off intitolato \"The Good Fight\".\nTrama.\nQuando viene coinvolto in uno scandalo sessuale e accusato di corruzione, il procuratore Peter Florrick viene incarcerato e la moglie Alicia si ritrova a dover badare alla famiglia da sola. Per riuscire a far fronte alle spese decide di tornare, dopo un decennio di assenza dalle aule di tribunale, a lavorare come avvocato, professione abbandonata in seguito al matrimonio e alla nascita dei figli. L'amico del college Will Gardner la assume nel suo studio legale \"Stern, Lockhart &amp; Gardner\", dove Alicia conosce Diane Lockhart, socia alla pari di Will, Cary Agos, giovane avvocato in competizione con Alicia, e Kalinda Sharma, un'investigatrice privata di origini indiane che aveva precedentemente lavorato con Peter Florrick.\nPrima stagione.\nAlicia Florrick, avvocata associata in un prestigioso studio legale di Chicago, si unisce al suo amico di vecchia data, ex compagno di corso della facolt\u00e0 di legge e socio titolare Will Gardner, che \u00e8 interessato a riaccendere la loro precedente relazione. L'avvocata di spicco dello studio e altra partner, Diane Lockhart, ama il lavoro di Alicia e le sue connessioni, quindi lei e Will l'assegnano con una posizione associativa a tempo pieno dopo un periodo di prova. Alicia si oppone a Cary Agos, un giovane avvocato intelligente che prende un lavoro nell'ufficio del procuratore dello Stato e per questo \u00e8 ora aspro e vendicativo. Alicia trova un'alleata e amica in Kalinda, la misteriosa investigatrice interna dello studio.\nGuadagnando ogni giorno la sua fiducia, Alicia si trasforma dalla moglie imbarazzata del politico disprezzato in una donna di carriera, soprattutto per offrire una casa stabile per i suoi figli Zach di 14 anni e Grace di 13 anni. Ora che Peter \u00e8 tornato a casa e sta progettando di correre di nuovo in ufficio con l'aiuto di Eli Gold, il suo astuto consulente d'immagine, Alicia continua a ridefinire s\u00e9 stessa e il suo ruolo nella vita della sua famiglia.\nSeconda stagione.\nWill e Alicia che discutono su come avere una relazione senza che i media lo scoprano. Prima che il piano sia concepito, tuttavia, Eli Gold prende possesso del telefono di Alicia e cancella un messaggio vocale fondamentale. Alicia, ora con l'impressione che Will non abbia un piano, sopprime i suoi sentimenti per Will, e l'ambiente di lavoro diventa imbarazzante quando sono vicini l'uno all'altro. Alicia viene assunta come socio del secondo anno da Lockhart &amp; Gardner, Cary Agos invece \u00e8 stato assunto come sostituto procuratore e spesso si ritrovano a combattere l'un l'altro in tribunale. Peter, viene rilasciato dalla prigione e scagionato dalle accuse, inizia la sua campagna per diventare Procuratore di Stato contro l'attuale Procuratore di Stato Glenn Childs.\nUn nuovo partner principale, Derrick Bond, si unisce alla Lockhart &amp; Gardner, ora conosciuta come Lockhart/Gardner &amp; Bond. Tuttavia, si crea una faida tra Diane e Will quando Will inizia a schierarsi con Derrick Bond. Diane chiede a Kalinda di controllare il passato tra Will e Derrick. Scopre che avevano un legame nel vecchio studio legale di Will a Baltimora. Allo stesso tempo, un nuovo investigatore, Blake Calamar, si unisce allo studio legale inserito da Derrick Bond, ed \u00e8 determinato a scoprire il passato di Kalinda. Quando Will scoprir\u00e0 che Bond lo ha ingannato, Will e Diane lavoreranno insieme per rimuovere Bond come partner principale, ma attenderanno fino a quando a Bond non arriver\u00e0 in un \"super PAC\" (client d'azione politica) del valore di $ 100 milioni l'anno. Alla fine Blake scopre che Kalinda ha cambiato il suo nome da \"Leela\" e che Leela \u00e8 andata a letto con Peter Florrick quando lavorava per lui nell'ufficio del Procuratore di Stato. Alicia scopre la vicenda nella notte in cui Peter vince le elezioni per il Procuratore di Stato. Ora separata da Peter, sviluppa sentimenti pi\u00f9 forti per Will e inizia una relazione sessuale con lui.\nTerza stagione.\nAlicia \u00e8 in lizza per diventare partner e ha una relazione con il suo capo Will Gardner. Le viene assegnato un ufficio al 29\u00ba piano. Il responsabile per la gestione delle crisi di Peter Florrick, Eli Gold, si unisce allo studio Lockhart/Gardner per prepararsi alla campagna elettorale di Peter come Governatore dell'Illinois, mentre Alicia funge da ponte tra Lockhart e Gardner e la sua campagna. Peter, ora come Procuratore di Stato, combatte contro Lockhart &amp; Gardner in molti casi, mentre lo studio inizia a ottenere un problema di liquidit\u00e0 a breve termine. Diane e Will cercheranno di acquisire un dipartimento fallimentare da uno studio legale concorrente che sta chiudendo a causa della doppia recessione, e notano che un dipartimento di bancarotta \u00e8 l'unica area che sopravviver\u00e0. Quando Diane cerca di fare pressioni per diventare il procuratore di Stato, inizia a sospettare una relazione tra Will e Alicia.\nLa storia, tuttavia, termina a met\u00e0 stagione dopo che Alicia si rende conto di aver messo i suoi bisogni prima di quelli dei suoi figli. La seconda parte della stagione si concentr\u00e0 sull'incriminazione di Will Gardner per un crimine commesso nel suo vecchio studio legale. Alla fine verr\u00e0 sospeso per sei mesi. Peter decide di candidarsi al Governatorato dell'Illinois e il passato di Kalinda torna quando viene rivelato che ha un marito che la sta cercando.\nQuarta stagione.\nLockhart &amp; Gardner si sforzano per uscire dalla bancarotta, dopo che gli avvocati rivali Louis Canning e Patti Nyholm si sono uniti per eliminarli. Un fiduciario, Clarke Hayden, \u00e8 incaricato di sorvegliare lo studio, ma Will e Diane non sono felici quando inizier\u00e0 a intralciare la loro strada. Cercando di guadagnare denaro, lo studio offre una partnership ad alcuni soci, per il bisogno di liquidit\u00e0 per salvarsi dalla bancarotta. Quando il debito viene liquidato, solo Alicia diventa partner e le altre offerte vengono ritardate. Sentendosi arrabbiato, Cary si allea con altri avvocati del quarto anno per aprire un nuovo studio.\nNel frattempo, Peter Florrick corre come Governatore. Eli conduce la sua campagna, anche se le cose si complicano quando scopre di essere indagato. Alicia fa amicizia con Maddie Hayward, che sponsorizza la campagna di suo marito, ma alla fine si scopre che sta correndo contro di lui e Mike Kresteva. In un complotto il passato di Kalinda arriva a perseguitarla, e arriva a Chicago suo marito Nick. Lo studio Lockhart&amp;Gardner assume un nuovo investigatore per aiutare Kalinda, Robyn Burdine. Alicia \u00e8 tornata con Peter, ma ha difficolt\u00e0 a sopprimere i suoi sentimenti per Will. La stagione termina con Peter Florrick che vince la corsa come Governatore dell'Illinois e Alicia che decide di lasciare Lockhart&amp;Gardner e unirsi a Cary Agos per formare un nuovo studio.\nQuinta stagione.\nAlicia si unisce a Cary per l'apertura di un nuovo studio. Prendono alcuni dei clienti di Lockhart/Gardner (ora noti come LG), ma hanno bisogno di sopravvivere alla feroce reazione dei loro ex-datori di lavoro. Dopo aver vinto le elezioni, Peter \u00e8 ora governatore. Eli \u00e8 il suo capo dello staff e ha qualche problema con Marylin Garbanza, direttore della Commissione etica del Governatore. Nel frattempo, un'indagine di una truffa elettorale, con voti falsi per Peter, potrebbe rovinare la sua carriera. Alla fine dell'episodio 15, Will Gardner viene fatalmente colpito da un suo cliente durante una sparatoria in un'aula di tribunale. Questo ha un effetto tremendo su molti personaggi, in particolare Alicia, Diane e Kalinda, che hanno riconsiderato il corso delle loro rispettive carriere dopo la sua morte.\nFinn Polmar, coinvolto anche lui nella sparatoria, fa amicizia con Alicia. Alicia decide di separarsi da Peter, ma rimarr\u00e0 sposata agli occhi del pubblico, in quanto le loro carriere beneficiano di questo rapporto. Louis Canning si unisce a Lockhart&amp;Gardner come partner e lo studio mantiene il nome di Will sulla carta intestata, rendendo l'azienda \"Lockhart/Gardner and Canning\". Canning e David Lee complottano per estromettere Diane dallo studio. Alla fine della quinta stagione, Diane decide di unirsi a Florrick Agos con i suoi clienti. Zach va al college e Eli chiede ad Alicia se vorrebbe candidarsi come Procuratore di Stato.\nSesta stagione.\nCary viene arrestato con l'accusa di aver contribuito al traffico di eroina per 1,3 milioni di dollari. Diane pone come condizione per entrare nello studio Florrick/Agos di ottenere un uguale voto con Alicia e Cary. David Lee e Louis Canning si insospettiscono nei confronti di Diane quando dichiara la sua intenzione di andare in pensione. Contro i desideri di Alicia, Eli conduce sondaggi su una potenziale campagna per l'ufficio del Procuratore di Stato per Alicia e scopre che lei ha ottime possibilit\u00e0 di vincere. Con Cary in prigione, Diane si unisce a Florrick/Agos per formare Florrick/Agos&amp;Lockhart. Cary viene rilasciato su cauzione, ma quando si reca in una riunione del college, nel tragitto esce dai confini dello Stato per 500 metri e i termini della sua cauzione vengono rivisti. In un'intercettazione dell'FBI, viene rivelato che Lemond Bishop aveva intenzione di assassinare Cary perch\u00e9 sospettava che potesse tradirlo. Bishop spinge Kalinda a spiare la sua amante Lana Delany. Diane trova un vuoto nel contratto di costruzione di Lockhart Gardner e Canning e in una presa di controllo ostile, permette a Florrick/Agos&amp;Lockhart di trasferire gli uffici. Durante il processo Cary patteggia quattro anni, ma seguito il caso viene archiviato, in parte perch\u00e9 Kalinda ha falsificato le prove.\nAlicia Florrick vince le elezioni per l'ufficio del Procuratore di Stato. Lo studio legale viene attaccato dagli hacker e cinque anni di e-mail vengono messe online come rappresaglia per la loro partecipazione a un caso di pirateria. Alicia viene intervistata dalla giornalista Petra Moritz, in una intervista post elettorale, e la giornalista tenta senza successo di sfruttare il passato di Alicia con Will tramite le e-mail violate. Quando Alicia e Peter lavorano insieme per contrastare la cattiva stampa, Petra sostiene che Alicia abbia commesso frodi elettorali manipolando le macchine per il voto. Andrew Wiley indaga sulla violazione Brady dell'avvocato dello Stato contro Cary e scopre le false prove di Kalinda. Alicia \u00e8 costretta dal Partito Democratico a rassegnare le dimissioni da Procuratore di Stato, al fine di nascondere il fatto che le macchine elettorali sono state effettivamente truccate per un candidato democratico pi\u00f9 importante al fine di proteggere la maggioranza del partito al Senato dello Stato. Consapevole del fatto che le prove presentate nella difesa di Cary erano fraudolente, Geneva Pine fa pressioni su Kalinda e Cary per ottenere prove contro Bishop. Kalinda copia con successo le informazioni dal computer di Bishop su una chiavetta USB e tenta di incastrare un membro di alto rango del gruppo di Bishop. Bishop viene arrestato, ma i suoi associati comprendono che Kalinda ne \u00e8 responsabile. In pericolo, saluta Cary e Diane e lascia un biglietto per Alicia. Cercando di trovarla, Cary va nell'appartamento di Kalinda e scopre che \u00e8 stato completamente svuotato e saccheggiato: Kalinda \u00e8 scappata.\nSettima stagione.\nAlicia si oppone al lavoro con Louis Canning e decide di lasciare Peter candidarsi come vice-presidente (nelle primarie di Hillary Clinton). Eli assume Ruth Eastman, tuttavia diventa l'addetta alla campagna di Peter lasciando Eli fuori. Alicia, prendendo da sola i casi, assume l'investigatore privato Jason Crouse in assenza di Kalinda. Alicia trova un nuovo alleato in un'avvocata d'ufficio, Lucca Quinn, e le due diventano amiche, condividendo casi. Nell'ultima parte della serie, Peter viene indagato per un'altra accusa di corruzione che riguarda un processo per omicidio durante il suo secondo mandato come Procuratore di Stato dall'assistente procuratore federale degli Stati Uniti Connor Fox.\nPeter assume l'ex marito di Elsbeth Tascioni, Mike Tascioni, dopo che Elsbeth non \u00e8 in grado di sostenere il caso, implicando indirettamente un conflitto di interessi. Alicia organizza una festa per celebrare il matrimonio di Jackie Florrick con Howard Lyman, nel quale Mike chiama per dire a Eli e Peter che deve lasciare il caso, e Diane successivamente rappresenta Peter nel suo processo. Alicia chiede a Peter il divorzio e lui accetta, purch\u00e9 possa aspettare fino alla fine del processo. Alicia scopre un modo per dimostrare l'innocenza di Peter, coinvolgendo il marito di Diane, Kurt McVeigh, per screditarlo dopo che ha commesso un errore nel caso analizzando i proiettili usati nell'omicidio. Dopo una lite con Diane, Alicia convince Lucca a esaminarlo sul palco, alludendo anche alle indiscrezioni e all'infedelt\u00e0 di Kurt che lasciano Diane umiliata. Eli inizia a spostare i donatori politici lontano da Peter, notando che \u00e8 stata sempre Alicia ad avere un reale potenziale politico, anche dopo il fallimento della posizione di Procuratore di Stato.\nA Peter viene offerto un anno con la condizionale, senza finire in carcere, ma con l'obbligo di dimettersi dall'incarico di Governatore. Alla sua conferenza stampa, Alicia pensa di vedere Jason che l'aspetta in un corridoio e, non appena la conferenza stampa termina, se ne va immediatamente lasciando Peter dietro. Dopo aver scoperto che non c'era Jason ad aspettarla, Diane si avvicina ad Alicia prima di schiaffeggiarla e andarsene. Alicia, rendendosi conto delle sue azioni, resta sola nel corridoio prima di sistemarsi e asciugarsi le lacrime per dare il via a un futuro di ambiguit\u00e0 con la sua carriera e la sua relazione con Jason. Non era ancora stata informata dei progetti politici sul suo futuro.\nEpisodi.\nPeculiarit\u00e0 dei titoli originali degli episodi \u00e8 quella che il numero delle parole contenute nel titolo corrisponde al numero della stagione. Gli episodi della prima stagione quindi hanno tutti un titolo di una sola parola, quelli della seconda stagione di due parole, quelli della terza di tre e quelli della quarta di quattro. Visto che i titoli della quinta sono tutti composti da tre parole, si pensava che questa pratica fosse stata interrotta, invece i creatori Robert King e Michelle King hanno dichiarato che, con la loro idea, ascolti permettendo, di concludere la serie con la settima stagione, ci sarebbe stata una simmetria tra numero di parole del titolo e numero di stagione: 1-2-3-4-3-2-1. Ecco perch\u00e9 l titoli della quinta stagione sono composti da tre parole e quelli della sesta sono composti da due. Di conseguenza, quelli della settima stagione sono composti da una sola parola. Nella versione in lingua italiana questa peculiarit\u00e0 non \u00e8 mai stata adottata.\nL'11 maggio 2015 la CBS lo ha rinnovato per una settima stagione, comunicando in seguito che sarebbe stata l'ultima."}
{"id": "2675047", "revid": "709565", "url": "https://it.wikipedia.org/wiki?curid=2675047", "title": "Senyaka", "text": "Senyaka, il cui vero nome \u00e8 Suvik Senyaka, \u00e8 un personaggio dei fumetti creato da Scott Lobdell e John Romita Jr., pubblicato dalla Marvel Comics. Apparso per la prima volta sulle pagine di \"Uncanny X-Men\" n. 300 (maggio 1993), Senyaka \u00e8 un mutante dello Sri Lanka appartenente agli Accoliti di Magneto.\nPoteri e abilit\u00e0.\nIl potere mutante di Senyaka consiste nel drenare la carica bio-elettrica altrui tramite un semplice contatto e utilizzarla poi per aumentare la propria forza, velocit\u00e0 e resistenza. Ha inoltre la capacit\u00e0 di incanalare l'energia in eccesso nella formazione di fruste energetiche di tipo psionico, che controlla mentalmente; con queste fruste Seniaka pu\u00f2 aumentare di molto il suo raggio d'azione ed oltre che essere usate come armi, esse prosciugare la forza vitale altrui, causando paralisi e grande dolore sia a livello psichico che fisico."}
{"id": "2675052", "revid": "767487", "url": "https://it.wikipedia.org/wiki?curid=2675052", "title": "Opbopachop", "text": "Opbopachop \u00e8 il sesto e, per ora, ultimo album studio dei Barnes &amp; Barnes pubblicato nel 2009."}
{"id": "2675061", "revid": "1371684", "url": "https://it.wikipedia.org/wiki?curid=2675061", "title": "Alessio-Bianchi 2004", "text": "Questa voce raccoglie le informazioni riguardanti l'Alessio-Bianchi nelle competizioni ufficiali della stagione 2004."}
{"id": "2675066", "revid": "1318658", "url": "https://it.wikipedia.org/wiki?curid=2675066", "title": "Armistizio di Mosca", "text": "L'armistizio di Mosca \u00e8 un armistizio firmato dalla Finlandia e dall'Unione sovietica il 19 settembre 1944 al termine della guerra di continuazione.\nL'ultimo trattato di pace tra i due stati fu siglato a Parigi nel 1947.\nCondizioni di pace.\nLe condizioni di pace erano simili a quelle accettate nel trattato di Mosca del 1940 al termine della guerra d'inverno: la Finlandia fu obbligata a cedere parte della Carelia e di Salla, oltre ad alcune isole nel golfo di Finlandia. Il nuovo armistizio aggiunge la cessione di Petsamo e Porkkala (quest'ultima per un periodo di cinquant'anni) all'URSS.\nAltre condizioni includevano il pagamento di 300 milioni di dollari all'Unione sovietica come risarcimento di guerra. La Finlandia accett\u00f2 di legalizzare le organizzazioni ed i partiti comunisti e di bandire quelle organizzazioni che l'URSS avesse segnalato come \"fasciste\". I responsabili di guerra dovettero essere arrestati e giudicati: un caso eclatante fu quello di Risto Ryti. Le truppe tedesche dovettero uscire dal territorio finlandese, a capo di una campagna militare in Lapponia."}
{"id": "2675070", "revid": "339392", "url": "https://it.wikipedia.org/wiki?curid=2675070", "title": "Formazione del sistema solare", "text": ""}
{"id": "2675079", "revid": "180202", "url": "https://it.wikipedia.org/wiki?curid=2675079", "title": "New Moon (film 2009)", "text": ""}
{"id": "2675082", "revid": "767487", "url": "https://it.wikipedia.org/wiki?curid=2675082", "title": "Allisyn Ashley Arm", "text": "Ha fatto il suo debutto nel 1998 nel film \"Il barile di Amontillado\", per poi tornare sugli schermi con la serie televisiva \"Squadra Med - Il coraggio delle donne\", per un episodio. Successivamente la sua carriera si \u00e8 evoluta interpretando alcuni ruoli televisivi partecipando a puntate di alcuni telefilm, tra cui sei episodi di \"Dive Olly Dive!\" e i pi\u00f9 noti \"Still Standing\" e \"Friends\" (Leslie Buffay nell'episodio Doppia coppia), e cinematografici.\nHa infatti recitato in \"Eulogy\", \"Man of the House\", \"Alla scoperta di Charlie\", \"Greetings from Earth\", \"Mr. Woodcock\" e \"Piacere Dave\".\nA partire dal 2009 \u00e8, inoltre, tra le protagoniste del telefilm per ragazzi \"Sonny tra le stelle\", diffuso in numerosi stati con successo. Vegetariana dall'et\u00e0 di 11 anni, essendo uno stile di vita condiviso dalla famiglia, \u00e8 vegana, oltrech\u00e9 una sostenitrice della PETA.\nVita privata.\nDa settembre 2019 \u00e8 sposata con il collega Dylan Riley Jacob Snyder."}
{"id": "2675086", "revid": "2130303", "url": "https://it.wikipedia.org/wiki?curid=2675086", "title": "Chiesa del Carmine (Galatina)", "text": "La chiesa del Carmine \u00e8 una chiesa barocca di Galatina, la cui prima edificazione risale alla seconda met\u00e0 del XVII secolo, in seguito all'insediamento in citt\u00e0, nel 1618, dei carmelitani. L'attuale edificio \u00e8 frutto di ricostruzioni compiute tra il 1720 e il 1724, a causa del crollo avvenuto nel 1719.\nArchitettura.\nProspetto.\nLa facciata \u00e8 ripartita in tre ordini da trabeazioni percorse da motivi a dentelli. Nella parte inferiore si apre il portale decorato con fregi vegetali, volute a traforo e testine alate che inquadrano, nella sommit\u00e0, il rilievo raffigurante la \"Madonna del Carmine\". Le ante lignee del portale furono realizzate nel 1745 dal maestro galatinese Donato Costantino come rivelano le due formelle intagliate che riportano il suo nome. Ai lati del portale sono inserite, entro nicchie scolpite, le sculture in pietra dei profeti Elia, a sinistra, ed Eliseo, a destra, mentre nell'ordine intermedio, ai lati dell'ampia finestra con cornice riccamente decorata, sono collocate le statue di Santa Teresa d'Avila, a sinistra, e Santa Maria Maddalena de' Pazzi, a destra. Ai margini dell'ordine superiore sono due slanciati pinnacoli piramidali che attraverso sottili volute si raccordano al timpano spezzato inquadrando lo stemma dell'Ordine carmelitano incoronato.\nInterno.\nL'interno presenta un impianto ad aula unica rettangolare con quattro cappelle per lato. Per l'intero perimetro corre un'aggettante trabeazione segnata da una cornice a dentelli che individua, lungo le pareti laterali, due ordini. In quello inferiore, le paraste scanalte con capitelli compositi si alternano ad arcate a tutto sesto, mentre nell'ordine superiore si intervallano alle finestre e alle cornici dal profilo mistilineo. La volta, decorata a finti cassettoni, \u00e8 arricchita da un affresco raffigurante l\"'Apparizione della Vergine a San Simone Stock\", realizzato nel 1915 dal pittore gallipolino Agesilao Flora.\nLa chiesa \u00e8 caratterizzata dall'imponente macchina settecentesca dell'altare maggiore con tela della \"Madonna del Carmine\", al centro, le statue del profeta \"Elia\" e di \"San Giuseppe\" a sinistra, e quelle di \"San Giovanni Battista\" e di \"Sant'Angelo Martire\" a destra. Tra le altre opere si ricordano: l'affresco della \"Madonna col Bambino\" nella prima cappella a sinistra, il presepe realizzato da Mauro Manieri intorno al 1736 nell'altare intitolato alla \"Nativit\u00e0 del Signore\", ultimo a destra e, nella stessa cappella, il settecentesco organo. Si segnalano, inoltre, sopra l'altare maggiore la tela raffigurante la \"Visione di Santa Maria Maddalena de' Pazzi\" e, in controfacciata, la \"Sacra Famiglia\", entrambe del XVIII secolo.\nConvento.\nIntorno alla met\u00e0 del XVII secolo, quando si procedeva all'edificazione dell'attiguo convento, la comunit\u00e0 fu coinvolta dal provvedimento di soppressione di Innocenzo X del 1652. Pochi anni dopo fu concesso ai Carmelitani di rientrare a Galatina e di ampliare il complesso addossato sul lato destro della chiesa organizzando gli ambienti conventuali su due piani intorno ad un chiostro porticato. I lavori furono condotti tra gli anni '70 e '80 del XVII secolo. Ulteriori ampliamenti furono realizzati nel corso del XVIII secolo, ma nel 1809 la comunit\u00e0 fu definitivamente soppressa e gli ambienti conventuali destinati ad accogliere prima una caserma e poi l'Ospedale civile."}
{"id": "2675088", "revid": "300067", "url": "https://it.wikipedia.org/wiki?curid=2675088", "title": "Marko Todorovich", "text": ""}
{"id": "2675089", "revid": "1543377", "url": "https://it.wikipedia.org/wiki?curid=2675089", "title": "OSSA TR", "text": "La OSSA TR \u00e8 un motociclo da trial prodotto dalla casa motociclistica spagnola OSSA. Fu questo il modello impiegato per riprendere la produzione dopo lunghi anni d'inattivit\u00e0 causati dal fallimento dell'azienda.\nDescrizione.\nLa moto \u00e8 molto innovativa e adotta alcune soluzioni che non erano mai state applicate a veicoli di questa categoria.\nIl motore \u00e8 a 2 tempi, ma si differenzia dalla concorrenza per diverse soluzioni progetturali che hanno permesso di ridurre le sovrastrutture. Tali modifiche si concretizzano nel cilindro posizionato con inclinazione a retromarcia (inclinato all'indietro), nello scarico posto e rivolto verso la parte posteriore, nell'aspirazione posizionata nella parte anteriore della moto, nell'alimentazione ad iniezione indiretta e posta nel carter e nel serbatoio locato subito dietro alla ruota anteriore, dietro al quale si trovano la scatola dell'aria e il radiatore\nIl telaio, come il forcellone, \u00e8 realizzato in tubi ed adotta la soluzione delle forcelle rovesciate. \nLa casa produttrice dichiara che il motore pu\u00f2 funzionare con una miscela olio/benzina compresa tra lo 0,7% e lo 0,9%, mentre per il cambio sono necessari solo 350 ml d'olio.\nInizialmente venne presentata nella sola cilindrata 280, ma nel 2014 la gamma venne estesa alle cilindrate 125, 250 e 300cc.\nOk"}
{"id": "2675094", "revid": "447535", "url": "https://it.wikipedia.org/wiki?curid=2675094", "title": "Socialismo cinese", "text": ""}
{"id": "2675096", "revid": "447535", "url": "https://it.wikipedia.org/wiki?curid=2675096", "title": "Comunismo cinese", "text": ""}
{"id": "2675097", "revid": "1543377", "url": "https://it.wikipedia.org/wiki?curid=2675097", "title": "Episodi di The Good Wife (prima stagione)", "text": "La prima stagione della serie televisiva statunitense The Good Wife \u00e8 andata in onda sul canale statunitense CBS dal 22 settembre 2009 al 25 maggio 2010, ottenendo un'audience media di 13.123.000 telespettatori, risultando cos\u00ec una delle serie tv pi\u00f9 seguite della stagione televisiva statunitense.\nLa stagione viene trasmessa in lingua italiana sul canale svizzero RSI LA1 dal 3 marzo 2010 al 19 gennaio 2011, mentre in Italia \u00e8 andata in onda dal 9 ottobre 2010 al 26 marzo 2011 su Rai Due.\nUna nuova vita.\nTrama.\nTornata al lavoro dopo lo scandalo per l'incarcerazione del marito, Alicia deve affrontare il suo primo caso: il riesame del processo ad una donna accusata di aver ucciso il suo ex marito, una sera in auto. Anche se lo studio le richiede di seguire la medesima strategia attuata nel primo processo, Alicia intuisce che alcune prove sono state celate e manomesse. Dopo una dura lotta ottiene l'assoluzione della propria cliente.\nLo stupro.\nTrama.\nAlicia \u00e8 impegnata in una causa civile che riguarda una violenza sessuale subita da una giovane prostituta ispanica durante un addio al celibato per opera di un personaggio molto noto ed influente. Precedentemente lo stesso caso di stupro non era stato perseguito penalmente dal procuratore distrettuale. Alicia non riesce per\u00f2 a vincere il caso di risarcimento, in quanto le prove con il DNA dello stupratore sono state contaminate in laboratorio. Ciononostante, la sua caparbiet\u00e0 convincer\u00e0 il procuratore a riaprire le indagini e ad arrestare lo stupratore.\nNel frattempo qualcuno, che rimane anonimo, recapita a casa di Alicia un plico di foto ulteriormente compromettenti il marito. Le foto sono per\u00f2 ritirate dai figli.\nUn figlio da salvare.\nTrama.\nAlicia segue la causa di un ragazzo, figlio di vecchi amici dell'ex quartiere, accusato di omicidio di primo grado.\nNonostante tra lei e la famiglia non corra buon sangue decide di seguire il giovane durante il processo chiedendo per\u00f2 che il compito principale venga assegnato ad un altro avvocato dello studio per evitare conflitti.\nDiane Lockhart, uno dei soci dello studio legale, decide quindi di farla assistere dal giovane Cary Agos, suo diretto rivale.\nIl Sospetto.\nTrama.\nSi avvicina la data dell'appello di Peter e Alicia viene a sapere che sar\u00e0 chiamata a deporre.\nLa protagonista segue la causa intentata contro una casa farmaceutica preparando i testimoni agli interrogatori della controparte.\nAlicia \u00e8 convinta che la difesa abbia corrotto uno dei giurati per avere un giudizio favorevole e decide quindi di mettersi al lavoro per trovare le prove; alla fine per\u00f2 rimarr\u00e0 molto sorpresa.\nL'incidente.\nTrama.\nAlicia segue una causa pro bono insieme a Will.\nI due amici avranno solo pochi giorni per raccogliere elementi e formulare accuse ad una compagnia ferroviaria che ha archiviato il caso di un incidente dando la colpa ai macchinisti. Le mogli dei lavoratori rimasti uccisi si affideranno molto ad Alicia poich\u00e9 \u00e8 l'unica speranza che hanno per ottenere un risarcimento.\nLa Testimone.\nTrama.\nAlicia lavora ad un caso di ricorso da parte di un condannato alla pena di morte per omicidio.\nLa protagonista viene a sapere che il suo assistito \u00e8 stato condannato durante gli anni in cui Peter era procuratore, cos\u00ec Kalinda decide di andare da Peter per chiedergli informazioni. Peter le dice per\u00f2 che non pu\u00f2 parlare di vecchi casi durante il ricevimento parenti poich\u00e9 sorvegliato. Alicia decide quindi di chiedere una visita coniugale, e quindi privata, per discutere il caso.\nPoco Ortodosso.\nTrama.\nAlicia deve difendere la figlia e il genero di uno dei soci dello studio che da quando si sono sposati vivono in modo strettamente religioso.\nI due sono accusati di non aver provveduto ad una riparazione necessaria a un cavo caduto dal traliccio di fronte alla loro abitazione, il quale ha causato la caduta di una donna che ora li ha citati in giudizio.\nTradimento.\nTrama.\nUna scienziata in procinto di partire con una borsa di studio \u00e8 accusata di aver appiccato un incendio nel proprio laboratorio. Alicia seguir\u00e0 la causa e riuscir\u00e0 a smascherare il vero colpevole.\nZach e Grace, figli della protagonista continuano a ricevere misteriose buste contenenti foto e documenti riguardanti il padre. Il ragazzo decide cos\u00ec di posizionare una telecamera per smascherare il mittente; una volta individuato va dal padre per avvisarlo.\nNel frattempo Alicia sar\u00e0 chiamata come testimone durante il processo d'appello del marito; durante la sua deposizione si accorge che anche suo figlio Zach \u00e8 presente in aula.\nTriangolo.\nTrama.\nLa squillo coinvolta nello scandalo del marito di Alicia va in televisione a presentare il suo libro e a raccontare particolari della sua relazione con Peter. Alicia \u00e8 sconvolta e si reca dal marito per chiedergli di farla smettere.\nNel frattempo deve seguire la causa che vede imputato uno dei soci dello studio, Jonas Stern, accusato di aggressione ad un agente di polizia e di guida in stato d'ebrezza; i due dopo alcune incomprensioni riusciranno a risolvere il caso.\nUna scelta difficile.\nTrama.\nA Diane viene offerta l'opportunit\u00e0 di diventare giudice, il che significherebbe per\u00f2 rinunciare alla sua parte nello studio che porta anche il suo nome. Intanto Alicia avr\u00e0 come assistito un ragazzino che per difendersi da alcuni compagni ha lanciato un pesante libro colpendo un ragazzo. Al processo la protagonista si accorda con l'avvocato dell'accusa, ma il giudice ribalta tutto e decide di mandare in riformatorio il ragazzino. A quel punto Alicia indaga e scopre che c'\u00e8 qualcosa che non va: sembra che le decisioni del giudice varino a seconda del colore della pelle degli imputati. L'intervento di Will, migliore amico del giudice, porter\u00e0 alla luce la verit\u00e0 nascosta.\nInfamia.\nTrama.\nLo studio affida ad Alicia il suo primo caso di divorzio: protagonista delle causa \u00e8 la moglie del successore di Peter, il nuovo procuratore di stato. La donna minaccia il marito di rivelare ci\u00f2 che ha visto nel suo computer relativo al caso di Florrick.\nAlicia scoprir\u00e0 quindi qualcosa sull'incriminazione del marito, che servir\u00e0 alla sua difesa.\nNel frattempo gli altri avvocati seguono il caso di un presentatore televisivo; l'avvocato di questi nutrir\u00e0 spiccato interesse per Will.\nOverdose.\nTrama.\nWill chiede alla sua protetta di occuparsi del caso di un giovane sportivo, morto per overdose.\nAlicia seguir\u00e0 la difesa del medico che ha prescritto i medicinali al ragazzo poich\u00e9 l'ospedale \u00e8 cliente dello studio legale.\nLa protagonista avr\u00e0 l'aiuto determinante della fedele investigatrice Kalinda Sharma e del giovane avvocato Cary Agos.\nNel frattempo il procuratore di stato, preoccupato per le rivelazioni fatte dalla moglie ad Alicia, chiede proprio a Kalinda di lavorare per lui contro Florrick; la ragazza, che aveva lavorato precedentemente con Peter, ha un incontro in prigione con l'ex capo, marito di Alicia, e il suo avvocato. L'investigatrice ricever\u00e0 la proposta di lavorare su due fronti in gran segreto.\nRelazioni pericolose.\nTrama.\nAlicia difende nella causa civile un cliente che ritiene colpevole di aver ucciso la moglie, ma che \u00e8 stato assolto nel processo penale. Il corpo della donna assassinata viene ritrovato sepolto nella fattoria della figlia, che viene arrestata. Ad Alicia per\u00f2 resta il dubbio che sia stato il suo cliente ad incastrare la figliastra. Intanto in tribunale continua la battaglia tra la procura che vuole dimostrare a tutti i costi la colpevolezza di Peter e i difensori che vogliono convincere il giudice che l'unica debolezza di Peter \u00e8 stata quella di andare con una squillo.\nPreparativi.\nTrama.\nLo studio deve difendere il marito di una cliente trattenuto per l'omicidio della baby-sitter. Alla fine sar\u00e0 Kalinda ad assicurare alla giustizia il vero colpevole. Intanto grazie alla testimonianza di Kalinda, che conosce segreti inconfessabili sul giudice, Peter ottiene finalmente un nuovo processo e viene rilasciato, potendo cos\u00ec tornare a casa dalla sua famiglia.\nRiscossa.\nTrama.\nAlicia stavolta deve difendere un cliente accusato di avere ucciso un uomo che ha truffato lui e molte altre persone. Nonostante ci siano testimoni che affermano di averlo visto, gli avvocati riescono a dimostrare la sua innocenza anche grazie a un perito esperto di armi. Peter pu\u00f2 tornare a casa con il braccialetto elettronico alla caviglia. Suo figlio gli rivela che qualcuno aveva lasciato delle foto compromettenti davanti alla porta. Nella squadra di Peter entra un certo Eli Gold.\nTwitter.\nTrama.\nLo studio legale si trova a difendere un avvocato accusato di complicit\u00e0 nell'omicidio di una testimone nel processo ad un narcotrafficante. Il procuratore federale lo accusa di avere mostrato al suo cliente la lista dei testimoni, tra cui vi era appunto il nome della ragazza poi uccisa. Durante il processo si scoprir\u00e0 che il procuratore era sentimentalmente legato alla testimone assassinata. Diane e Will, dopo avere tentato invano di acquisire il narcotrafficante come cliente, decidono di trovare un nuovo socio per la sopravvivenza dello studio. Eli Gold comunica alla famiglia Florrick che su Twitter qualcuno di molto vicino a loro e molto bene informato sta parlando male di loro. Si scoprir\u00e0 che si tratta di Becca, l\u2019amica di Zack. Peter si dimostra geloso nei confronti di Alicia, temendo che la moglie abbia una relazione con Will.\nLa vita in un attimo.\nTrama.\nIn un\u2019aula di tribunale allestita per l\u2019occasione in ospedale, si tiene un\u2019udienza per decidere se una compagnia di assicurazioni possa o meno rifiutarsi di pagare per un intervento al cuore su un feto nel grembo materno. Will ed Alicia difendono le ragioni dei futuri genitori, ma il giudice decide in favore della compagnia. Alicia cerca di confortare Will e in tale frangente i due si baciano. Grazie ad una intercettazione illegale posta in essere da Kalinda, in via stragiudiziale, Will riesce ad ottenere che la compagnia paghi per l\u2019intervento salvavita, grazie anche all'aiuto indiretto di Peter, a cui Will si era rivolto. Dopo essere stata sul punto di tradire il marito, Alicia torna a casa e fa l\u2019amore con Peter, ma in seguito continuer\u00e0 a non voler dormire con lui.\nRagionevole dubbio.\nTrama.\nUna giuria \u00e8 chiamata a decidere su un caso di omicidio di una studentessa dopo un rapporto a tre tra lei, un ragazzo ed un\u2019altra ragazza, quest\u2019ultima accusata di essere l\u2019assassina. Gli indizi sono contraddittori e la giuria \u00e8 divisa. Will, Cary ed Alicia difendono la ragazza convinti della sua innocenza, ma il perito balistico che consultano e che Diane aveva conosciuto in un caso precedente rifiuta di testimoniare perch\u00e9 al contrario la ritiene colpevole. Kalinda scopre che la vittima ed il ragazzo sono responsabili di diversi furti avvenuti nel campus ed alla fine il perito balistico, che nel frattempo ha intrecciato una relazione con Diane, si ricrede e testimonia a favore della ragazza accusata sostenendo che la vittima si \u00e8 sparata da sola accidentalmente durante un tentativo di furto. Will e l\u2019avvocato dell\u2019accusa in aula si scambiano alcuni colpi bassi e l\u2019accusa sostiene che il perito balistico sia stato corrotto da Diane con favori sessuali. Alla fine, proprio quando la giuria aveva ormai deciso per l\u2019assoluzione, il giudice comunica ai giurati che le parti hanno concordato un patteggiamento ed una pena di dieci anni per omicidio di secondo grado."}
{"id": "2675098", "revid": "767487", "url": "https://it.wikipedia.org/wiki?curid=2675098", "title": "Administraci\u00f3n de Parques Nacionales", "text": "L'Administraci\u00f3n de Parques Nacionales (APN) \u00e8 un ente pubblico argentino cui sono demandati i compiti di gestione del Sistema Nazionale delle Aree Protette dell'Argentina, della tutela e conservazione della biodiversit\u00e0 nonch\u00e9 del patrimonio archeologico del Paese.\nStoria.\nL'ente nacque nel 1934 per effetto della legge federale N\u00ba 12.103/34, con il nome di \"Direcci\u00f3n de Parques Nacionales\", parallelamente all'istituzione del secondo parco del paese, il Parco nazionale Iguaz\u00fa. Il primo ad essere istituito, il \"Parque Nacional del Sud\", chiamato successivamente Parco nazionale Nahuel Huapi, precedette la fondazione dell'APN di dodici anni. Il Parco fu istituito su una superficie di 7.500 ettari donati all'Argentina nel 1903 da Francisco Pascasio Moreno, nei pressi del lago Nahuel Huapi, nella provincia di R\u00edo Negro.\nLa politica di conservazione stabil\u00ec il divieto di taglio degli alberi, il divieto di caccia degli animali selvatici, l'edificazione, l'alterazione dei corsi d'acqua o qualunque altra azione che potesse deturpare le bellezze naturali della regione. L'interesse scientifico, nonostante ci fosse, fu un fatto secondario nelle motivazioni che portarono all'istituzione dei primi pachi naturali, fondati nel 1937 in paesaggi pressoch\u00e9 integri e di singolare bellezza: il Parco nazionale Lan\u00edn, il Parco nazionale Lago Puelo, il Parco nazionale Los Alerces, il Parco nazionale Perito Moreno ed il Parco nazionale Los Glaciares.\nSolo a partire dalla prima decade del 1940 l'interesse turistico, che port\u00f2 alla creazione di villaggi in molte zone vicine ai parchi, stimol\u00f2 anche le ricerche scientifiche, le cui priorit\u00e0 furono gli studi della vegetazione. L'importanza di questi apporti allo sviluppo delle scienze naturali nel Paese fu il motivo che port\u00f2 all'istituzione di nuovi parchi pensati al fine di far conoscere la biodiversit\u00e0 del territorio nazionale. Furono quindi istituiti il Parco nazionale Laguna Blanca nel 1940, il Parco nazionale El Rey nel 1948, il Parco nazionale R\u00edo Pilcomayo nel 1951, il Parco nazionale Chaco nel 1954 e, lo stesso anno, il Monumento naturale Bosques Petrificados.\nL'attivit\u00e0 di tutela continu\u00f2 negli anni sessanta con l'istituzione del Parco nazionale Tierra del Fuego (1960) e del Parco nazionale El Palmar (1966). Nel 1967 la decisione di fornire una base scientifica alla struttura dei parchi nazionali port\u00f2 alla creazione della \"Escuela de Guardaparques Bernab\u00e9 M\u00e9ndez\" presso le strutture del Parco nazionale Nahuel Huapi, la prima istituzione destinata alla formazione dei guardaparchi di tutta l'America latina. Nel 1968 fu istituita la Riserva naturale Formosa.\nIl decreto legge 18.594/70 riorganizz\u00f2 il sistema delle aree protette, distinguendo in modo formale in:\nNegli anni settanta furono istituiti il Parco nazionale Los Arrayanes (1971), il Parco nazionale Barit\u00fa (1974) ed il Parco nazionale Lihu\u00e9 Calel (1977). L'interesse scientifico ed ecologico di quegli anni port\u00f2 alla creazione di centri educativi rivolti ai visitatori delle aree protette.\nL'ultima modifica della legislazione ambientale si ebbe nel 1980, con la promulgazione della legge n\u00ba 22.351 dei \"Parchi Nazionali, Monumenti Naturali e Riserve Nazionali\". In seguito all'istituzione Parco nazionale Calilegua, avvenuta nel 1980, e del Monumento naturale Laguna de los Pozuelos, avvenuta nel 1981, il decentramento delle attivit\u00e0 di conservazione ebbe inizio nel 1985, con il progetto della Rete Nazionale di Cooperazione Tecnica nelle Aree Protette \"(Red Nacional de Cooperaci\u00f3n T\u00e9cnica en \u00c1reas Protegidas)\", attivata l'anno successivo. Aveva le funzioni di un ente federale di coordinazione e pianificazione funzionale della rete nazionale delle aree protette, inclusi i parchi provinciali. Con questa nuova organizzazione furono istituiti il Parco nazionale Sierras de las Quijadas ed il Parco nazionale Predelta nel 1991, il Parco nazionale Campo de Los Alisos nel 1995, il Parco nazionale Los Cardones ed il Parco nazionale Quebrada del Condorito nel 1996, il Parco nazionale Talampaya nel 1997, il Parco nazionale San Guillermo nel 1999, il Parco nazionale Mburucuy\u00e1 ed il Parco nazionale Copo nel 2000. A questi si aggiunsero le \"riserve naturali strette\", aree particolarmente importanti per l'eccezionalit\u00e0 degli ecosistemi, delle comunit\u00e0 naturali o delle specie di flora e fauna che conservano e la cui protezione si rese necessaria per tutelare i fini scientifici di interesse nazionale. Per questo motivo l'interferenza da parte dell'uomo in queste aree, istituite su terreni demaniali, \u00e8 ridotta al minimo. Queste ultime sono la Riserva naturale stretta Otamendi, la Riserva naturale stretta San Antonio, la Riserva naturale stretta Colonia Ben\u00edtez ed il Parco nazionale Leoncito.\nLe aree sotto il controllo e la protezione dell'APN raggiungono, nel 2005, una superficie di 3.584.414 di ettari, suddivisi in 33 aree, ai quali si aggiungono quattro specie viventi dichiarate \"Monumenti Naturali\": l'huemul andino o \"taruca\" (\"Hippocamelus antisensis\"), il giaguaro (\"Panthera onca\"), l'huemul (\"Hippocamelus bisulcus\") e la balena franca australe (\"Eubalaena australis\").\nOrganizzazione.\nLa sede dell'APN si trova a Buenos Aires. \u00c8 suddivisa amministrativamente in sette direzioni (Affari Interni, Utilizzazione delle Risorse, Coordinamento Amministrativo, Conservazione delle Aree Protette, Risorse Umane, Amministrazione e Affari Giuridici), ed ha vari uffici dislocati in tutto il Paese."}
{"id": "2675100", "revid": "599013", "url": "https://it.wikipedia.org/wiki?curid=2675100", "title": "Angiolino Gasparini", "text": "In carriera ha disputato complessivamente 205 presenze e una rete in Serie A e 266 presenze in Serie B. Il 29 luglio 1981, durante il ritiro estivo ai tempi dell'Ascoli, fu arrestato dalla polizia per detenzione di cocaina (possedeva 50 grammi): il suo \u00e8 stato il primo caso in Italia di giocatore fermato per cocaina. Oggi collabora con la comunit\u00e0 di recupero tossicodipendenti Lautari.\nCarriera.\nCresciuto nelle giovanili del Brescia, esordisce in prima squadra nella stagione 1969-1970, disputando tre incontri in Serie A (esordio il 5 aprile 1970 in occasione della sconfitta esterna contro la Juventus). A partire dalla stagione successiva si impone come titolare, disputando con le rondinelle 4 stagioni in Serie B.\nNell'estate 1974 si trasferisce al Verona, dove con 38 presenze su 38 incontri \u00e8 uno dei protagonisti della promozione dei veneti, ottenuta nello spareggio di Terni contro il , quindi si trasferisce all'Inter. A Milano resta per tre stagioni, con la conquista della Coppa Italia nella stagione 1977-1978, senza mai riuscirsi ad imporsi da titolare fisso (alternandosi successivamente con Mario Giubertoni, Viviano Guida e Nazzareno Canuti).\nNel 1978 si trasferisce all', neopromosso in Serie A, nell'ambito dell'operazione che port\u00f2 Giancarlo Pasinato all'Inter. Nelle Marche \u00e8 protagonista dei migliori anni della formazione bianconera, culminati con il quinto posto finale della stagione 1979-1980, anno in cui scende in campo in tutti i 30 incontri di campionato. Nella stagione 1980-1981 realizza anche, nella vittoria interna contro il , quella che sar\u00e0 la sua unica rete in massima serie.\nNel 1983 si trasferisce al dove disputa 3 stagioni in Serie B, chiuse con la retrocessione in Serie C1 della stagione 1985-1986. Coinvolto marginalmente nello Scandalo del calcio italiano del 1986, viene squalificato per quattro mesi."}
{"id": "2675101", "revid": "300067", "url": "https://it.wikipedia.org/wiki?curid=2675101", "title": "Charlie Shipp", "text": ""}
{"id": "2675104", "revid": "2224456", "url": "https://it.wikipedia.org/wiki?curid=2675104", "title": "Pollyanna (romanzo)", "text": "Pollyanna \u00e8 un romanzo per bambini pubblicato dalla scrittrice statunitense Eleanor Hodgman Porter nel 1913.\nTrama.\nPollyanna Whittier, ragazzina di undici anni figlia di un pastore anglicano, rimane orfana di entrambi i genitori e per questo va a vivere dalla zia Polly, una donna molto rigida e austera che accetta di prendere la ragazzina solo per rispettare i suoi doveri. Pollyanna non \u00e8 affatto dispiaciuta per il carattere della zia. Anzi, grazie alla sua personalit\u00e0 felice di natura, alimentata da un'educazione intelligente, riesce ad amare tutti, e a rendere contenta anche la zia Polly, con \"il gioco della felicit\u00e0\", che consiste nel trovare qualcosa di positivo in qualsiasi situazione. Pollyanna conquista ben presto il cuore di quasi tutto il paese e per questo tutti saranno molto dispiaciuti quando le capiter\u00e0 un incidente che le far\u00e0 perdere l'uso delle gambe. Pollyanna viene mandata in un ospedale con la speranza di essere guarita e attraverso delle lettere informa la zia del miglioramento avvenuto nel tempo.\nSeguiti.\nIl romanzo avr\u00e0 un seguito ufficiale, \"Pollyanna cresce\", e molti seguiti scritti da altri autori.\nTeatro.\nLa commediografa Catherine Chisholm Cushing scrisse una versione teatrale del romanzo. La commedia, che aveva lo stesso titolo, and\u00f2 in scena in prima a Broadway il 18 settembre 1916, interpretata da Patricia Collinge. L'attrice vest\u00ec i panni di Pollyanna per 112 spettacoli.\nCinema e televisione.\nDal romanzo di E. H. Porter sono stati tratti due film:\nDue serie TV e un film per la televisione, inediti in Italia:\nUna serie animata giapponese, dal titolo \"Pollyanna\" (\"Ai sh\u014djo Pollyanna monogatari\")."}
{"id": "2675105", "revid": "599013", "url": "https://it.wikipedia.org/wiki?curid=2675105", "title": "Romas Ubartas", "text": "Carriera.\nIn carriera ha vinto un titolo olimpico nel 1992 ed un titolo europeo nel 1986.\nNel 1993, al termine dei mondiali di Stoccarda fu trovato positivo al boldenone, uno steroide anabolizzante, in un test antidoping e fu squalificato dalle competizioni per quattro anni.\nNel 2002 \u00e8 poi stato squalificato a vita perch\u00e9 trovato ancora una volta positivo alla stessa sostanza."}
{"id": "2675108", "revid": "72396", "url": "https://it.wikipedia.org/wiki?curid=2675108", "title": "William Cavendish, III duca di Devonshire", "text": "Biografia.\nInfanzia ed educazione.\nWilliam Cavendish era figlio maggiore ed erede del William Cavendish, II duca del Devonshire, e di sua moglie, Lady Rachel Russell. Studi\u00f2 al New College di Oxford.\nMatrimonio.\nSpos\u00f2, il 27 marzo 1718, Catherine Hoskins (o Hoskyn) (1700-1777). Ebbero sette figli.\nCarriera politica.\nIntraprese la carriera politica come il padre e il nonno divenendo deputato del Whig per la circoscrizione elettorale di Lostwithiel (1721-1724). Venne nominato Lord Steward of the Household (1723-1737), come gi\u00e0 aveva fatto suo padre, rappresent\u00f2 Grampound (1724-1727) e Huntingdonshire (1727-1729).\nIl 4 giugno 1729, alla morte del padre, gli succedette nel titolo di Duca di Devonshire e pass\u00f2 dunque alla Camera dei Lord. Nel 1731 entr\u00f2 a far parte del Consiglio Privato ed ebbe la carica di Lord del sigillo privato (1731-1733). Infine, sempre nel 1733, divenne cavaliere dell'Ordine della Giarrettiera. \u00c8 stato Lord Luogotenente d'Irlanda (1737-1747) e Lord Steward of the Household (1745-1749).\nUltimi anni e morte.\nWilliam fu inoltre uno dei fondatori del Foundling Hospital, ricovero per bambini ed indigenti.\nIl Duca mor\u00ec il 5 dicembre 1755.\nDiscendenza.\nDal matrimonio tra Lord Cavendish e Catherine Hoskins nacquero:"}
{"id": "2675111", "revid": "161374", "url": "https://it.wikipedia.org/wiki?curid=2675111", "title": "Penisola di Kamchatka", "text": ""}
{"id": "2675112", "revid": "275260", "url": "https://it.wikipedia.org/wiki?curid=2675112", "title": "Eleanor Hodgman Porter", "text": ""}
{"id": "2675113", "revid": "599013", "url": "https://it.wikipedia.org/wiki?curid=2675113", "title": "Burlington (Wyoming)", "text": "Burlington \u00e8 un centro abitato (\"town\") degli Stati Uniti d'America, situato nella Contea di Big Horn dello Stato del Wyoming. Nel censimento del 2000 la popolazione era di 250 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Burlington si estende su una superficie di 2,6 km\u00b2, tutti occupati da terre.\nPopolazione.\nSecondo il censimento del 2000, a Burlington vivevano 250 persone, ed erano presenti 58 gruppi familiari. La densit\u00e0 di popolazione era di 95 ab./km\u00b2. Nel territorio comunale si trovavano 87 unit\u00e0 edificate. Per quanto riguarda la composizione etnica degli abitanti, l'88,80% era bianco, lo 0,80% era nativo, l'1,20% proveniva dall'Oceano Pacifico, l'8,80% apparteneva a due o pi\u00f9 razze e lo 0,40% a due o pi\u00f9. La popolazione di ogni razza ispanica corrispondeva al 10,00% degli abitanti.\nPer quanto riguarda la suddivisione della popolazione in fasce d'et\u00e0, il 44,4% era al di sotto dei 18, il 2,8% fra i 18 e i 24, il 24,8% fra i 25 e i 44, il 13,2% fra i 45 e i 64, mentre infine il 14,8% era al di sopra dei 65 anni di et\u00e0. L'et\u00e0 media della popolazione era di 29 anni. Per ogni 100 donne residenti vivevano 101,6 maschi."}
{"id": "2675123", "revid": "1543377", "url": "https://it.wikipedia.org/wiki?curid=2675123", "title": "Xispa R", "text": "La Xispa R \u00e8 un motociclo da trial prodotto dalla casa Xispa, con il quale inizia la produzione e debutta in questo campo.\nDescrizione.\nLa moto pur essendo il primo modello della casa, risulta essere in linea con i prodotti delle altre ditte, da cui riprende la maggior parte delle soluzioni e da cui non si discosta sia in ambito estetico che meccanico."}
{"id": "2675128", "revid": "125648803", "url": "https://it.wikipedia.org/wiki?curid=2675128", "title": "Spallone", "text": "Spallone, o corriere, \u00e8 il termine usato per definire quei contrabbandieri dediti ad esportare denaro e merci oltre frontiera, tipicamente tramite trasporto a spalla o nel proprio abbigliamento.\nL'utilizzo degli spalloni, bench\u00e9 antico, continua ad essere preferito per la mancanza di tracce telematiche dei trasferimenti di denaro, che una banca lascia inevitabilmente dietro di s\u00e9. \nIn Italia.\nFino al XIX secolo, gli spalloni caricavano le merci di contrabbando nella bricolla, un cesto di paglia intrecciata da portare in spalla, e salivano sulle montagne del confine, dal Nord Italia verso la Svizzera e l'Austria, soprattutto nella zona del lago di Como. \nInnumerevoli sono stati gli episodi di scontri, taluni con esito cruento, altri addirittura con esito amichevole, tra gli spalloni e la Guardia di Finanza Corpo di polizia adibito anche alla lotta al contrabbando. \nAl giorno d'oggi, la maggior parte degli spalloni in Italia lavora al confine con la Svizzera, e si occupa soprattutto dell'esportazione fisica di capitali provenienti da evasione fiscale e da altri reati. Gli spalloni vengono commissionati da professionisti svizzeri, che li mettono in contatto con i committenti italiani.\nIn seguito, ricevono il denaro contante da esportare incontrando il committente in Italia. \nLe principali modalit\u00e0 di contrabbando degli spalloni consistono nel fingersi turisti ed attraversare la dogana di Ponte Chiasso, esportando centinaia di migliaia di euro in doppifondi delle automobili o in finte panciere. Oltre al denaro contante, vengono cos\u00ec esportati anche oro e diamanti.\nIl denaro esportato viene quindi consegnato ad un istituto di cambio compiacente di Lugano, che provvede a depositarlo su conti esteri.\nLo spallone riceve solitamente una percentuale del 2,5%-3%, in contanti."}
{"id": "2675129", "revid": "599013", "url": "https://it.wikipedia.org/wiki?curid=2675129", "title": "Byron (Wyoming)", "text": "Byron \u00e8 un centro abitato (\"town\") degli Stati Uniti d'America, situato nella Contea di Big Horn dello Stato del Wyoming. Nel censimento del 2000 la popolazione era di 557 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Byron si estende su una superficie di 2,3 km\u00b2, dei quali 2,2\u00a0km\u00b2 occupati da terre, e 0,1\u00a0km\u00b2 da acque.\nPopolazione.\nSecondo il censimento del 2000, a Byron vivevano 557 persone, ed erano presenti 1488 gruppi familiari. La densit\u00e0 di popolazione era di 256 ab./km\u00b2. Nel territorio comunale si trovavano 217 unit\u00e0 edificate. Per quanto riguarda la composizione etnica degli abitanti, il 90,84% era bianco, lo 0,36% era nativo, il 7,18% apparteneva a due o pi\u00f9 razze e l'1,62% a due o pi\u00f9. La popolazione di ogni razza ispanica corrispondeva al 14,00% degli abitanti.\nPer quanto riguarda la suddivisione della popolazione in fasce d'et\u00e0, il 32,9% era al di sotto dei 18, il 7,4% fra i 18 e i 24, il 21,2% fra i 25 e i 44, il 24,8% fra i 45 e i 64, mentre infine il 13,8% era al di sopra dei 65 anni di et\u00e0. L'et\u00e0 media della popolazione era di 34 anni. Per ogni 100 donne residenti vivevano 106,3 maschi."}
{"id": "2675138", "revid": "84184", "url": "https://it.wikipedia.org/wiki?curid=2675138", "title": "Cowley", "text": ""}
{"id": "2675140", "revid": "481666", "url": "https://it.wikipedia.org/wiki?curid=2675140", "title": "James Basevi", "text": "Riconoscimenti.\nNel 1944 vinse l'Oscar alla migliore scenografia per il film \"Bernadette\"."}
{"id": "2675141", "revid": "212348", "url": "https://it.wikipedia.org/wiki?curid=2675141", "title": "Dimboa", "text": ""}
{"id": "2675146", "revid": "20768", "url": "https://it.wikipedia.org/wiki?curid=2675146", "title": "Tempio induista", "text": ""}
{"id": "2675147", "revid": "599013", "url": "https://it.wikipedia.org/wiki?curid=2675147", "title": "Cowley (Wyoming)", "text": "Cowley \u00e8 un centro abitato (\"town\") degli Stati Uniti d'America, situato nella Contea di Big Horn dello Stato del Wyoming. Nel censimento del 2000 la popolazione era di 560 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Cowley si estende su una superficie di 1,8 km\u00b2, tutti occupati da terre.\nPopolazione.\nSecondo il censimento del 2000, a Cowley vivevano 560 persone, ed erano presenti 160 gruppi familiari. La densit\u00e0 di popolazione era di 309 ab./km\u00b2. Nel territorio comunale si trovavano 233 unit\u00e0 edificate. Per quanto riguarda la composizione etnica degli abitanti, il 97,32% era bianco, lo 0,18% proveniva dall'Asia, il 2,14% apparteneva a due o pi\u00f9 razze e lo 0,36% a due o pi\u00f9. La popolazione di ogni razza ispanica corrispondeva al 3,39% degli abitanti.\nPer quanto riguarda la suddivisione della popolazione in fasce d'et\u00e0, il 31,1% era al di sotto dei 18, il 9,9% fra i 18 e i 24, il 24,5% fra i 25 e i 44, il 22,1% fra i 45 e i 64, mentre infine il 13,0% era al di sopra dei 65 anni di et\u00e0. L'et\u00e0 media della popolazione era di 34 anni. Per ogni 100 donne residenti vivevano 97,9 maschi."}
{"id": "2675149", "revid": "1862310", "url": "https://it.wikipedia.org/wiki?curid=2675149", "title": "Eysturoy (regione)", "text": "Eysturoy \u00e8 uno dei sei \"s\u00fdslur\" (regioni o distretti politici) in cui sono divise le Isole F\u00e6r \u00d8er.\nComprende l'isola omonima e la porzione nord orientale dell'isola di Streymoy.\nComuni.\nLa regione comprende 7 comuni (\"kommunur\"):"}
{"id": "2675151", "revid": "767487", "url": "https://it.wikipedia.org/wiki?curid=2675151", "title": "Rafael Cretaro", "text": "Carriera.\nDi padre italiano, Cretaro si segnala per aver segnato con la maglia dello Sligo Rovers un gol nel primo turno di qualificazione alla UEFA Europa League 2009-2010, contro il "}
{"id": "2675153", "revid": "1543377", "url": "https://it.wikipedia.org/wiki?curid=2675153", "title": "Supermarket (Gaetana)", "text": "Supermarket \u00e8 un album di Giusy Ferreri, pubblicato il 13 novembre 2009 dall'ex-casa discografica dell'artista, la Ego Special Marketing - Spherica Sas. Non \u00e8 ufficialmente riconosciuto dalla cantante, ed \u00e8 stato pubblicato sotto il nome di \"Gaetana\", vecchio nome d'arte della cantante, nonch\u00e9 secondo nome di battesimo. La produzione \u00e8 di Maurizio Parafioriti, altri collaboratori sono Danilo Madonia, Lele Melotti, Fabrizio Leo, Lorenzo Poli, Suvi Valjus e Paolo Galeazz.\nIl disco.\nIl disco contiene canzoni registrate fra il 2002 ed il 2004 prima di passare alla casa discografica Sony BMG. La Ego Special Marketing - Spherica Sas ha deciso di pubblicare il disco nel 2009 a seguito del successo ottenuto da Giusy Ferreri dopo la partecipazione a X Factor e con le vendite di \"Non ti scordar mai di me\" e \"Gaetana\".\nIl disco contiene, tra le altre, due tracce gi\u00e0 contenute nell'album \"Gaetana\" pubblicato da Giusy Ferreri nel 2008, quali \"Pensieri\" (tradotta anche in spagnolo nella versione spagnola di \"Gaetana\") e \"Il party\". Di \"Pensieri\" \u00e8 anche pubblicata una versione acustica. In tutto le tracce sono dieci."}
{"id": "2675154", "revid": "287204", "url": "https://it.wikipedia.org/wiki?curid=2675154", "title": "Campionato mondiale di scherma 2011", "text": "Il Campionato mondiale di scherma del 2011 si \u00e8 svolto a Catania in Italia, presso le strutture del \"Palaghiaccio Citt\u00e0 di Catania\", dall'8 al 16 ottobre 2011.\nL'evento \u00e8 stato decisivo per la qualificazione ai Giochi della XXX Olimpiade di Londra. Durante la manifestazione, Catania ha ospitato circa 130 federazioni e oltre 2.500 partecipanti provenienti da tutto il mondo.\nAssegnazione.\nIl 22 novembre 2009, nel corso del Congresso Mondiale della Federazione internazionale della scherma, si \u00e8 completata la procedura per l'assegnazione dell'edizione 2011 del Campionato Mondiale Assoluto di Scherma, la cui organizzazione \u00e8 stata affidata alla citt\u00e0 di Catania in rappresentanza dell'Italia, che ha superato la concorrenza di Tientsin (Cina), Budapest (Ungheria) e Varna (Bulgaria). A Catania \u00e8 stato assegnato anche il contemporaneo Campionato del Mondo di Scherma Paralimpica."}
{"id": "2675155", "revid": "76963", "url": "https://it.wikipedia.org/wiki?curid=2675155", "title": "Kelly Craig", "text": "Biografia.\nLa sua carriera di modella inizia prima del diploma conseguito (nel 2001) all'istituto privato \u00c9cole Sacr\u00e9-Coeur de Montreal. Ha posato, nell'aprile 2006, per la rivista di moda Elle, nell'edizione canadese ed in quella del Qu\u00e9bec. \u00c8 stata testimonial per Diesel e Marionnaud Parfumeries. Per lavoro, vive fra Montreal, Parigi, Milano, New York ed il Qu\u00e9bec.\nLa sua prima apparizione in una pellicola cinematografica la vede come controfigura acrobatica della collega modella e attrice Bridget Moynahan, in \"Le ragazze del Coyote Ugly\", uscito nel 2000. La sua prima interpretazione \u00e8 stata, nel 2007, nel film \"300\", adattamento dell'omonimo fumetto di Frank Miller. Proprio in \"300\", a Kelly \u00e8 stato affidato il ruolo dell'Oracolo, una giovane spartana usata dagli Efori per vaticinare il futuro. Sebbene in tale pellicola appaia brevemente, l'immagine di lei in stato di trance indotto dalle droghe, \u00e8 stata impiegata per una delle locandine che all'epoca pubblicizzarono \"300\"; nel film, la Craig esegue un balletto sott'acqua, successivamente rallentato ed accelerato ad hoc in post produzione, al fine di ottenere un certo impatto visivo."}
{"id": "2675157", "revid": "124024840", "url": "https://it.wikipedia.org/wiki?curid=2675157", "title": "William Berger", "text": "Attivo tra la seconda met\u00e0 degli anni sessanta e la prima met\u00e0 degli anni novanta soprattutto nel cinema italiano, ha interpretato oltre cento film, appartenenti in massima parte ai generi popolari, quali il thriller, l'avventura e soprattutto il western all'italiana, di cui \u00e8 stato uno dei volti pi\u00f9 noti e riconoscibili, per quanto pi\u00f9 spesso in ruoli da antagonista che da protagonista, accanto a Tomas Milian, Franco Nero, Gianni Garko.\nBiografia.\nWilliam Berger esordisce nel cinema nel 1965 in \"L'uomo dei cinque palloni\" di Marco Ferreri, distribuito in una versione drasticamente ridotta dal produttore Carlo Ponti all'interno del film a episodi \"Oggi, domani, dopodomani\" e presentato nei cinema italiani in versione integrale solo nel 1979. Torner\u00e0 a lavorare con Ferreri due anni dopo, per \"L'harem\", in cui interpreta uno dei pretendenti di Carroll Baker accanto a Gastone Moschin e Renato Salvatori, ma nel frattempo nel 1966 si \u00e8 gi\u00e0 cimentato nel thriller con \"La lama nel corpo\", unico film diretto dal produttore Elio Scardamaglia, e soprattutto nel western con \"El Cisco\" di Sergio Bergonzelli, nel quale appare \u00abstralunato, ma adorabile\u00bb nel ruolo del titolo.\n\u00c8 quest'ultimo il genere all'interno del quale si svolger\u00e0 buona parte della sua successiva carriera, durante la quale parteciper\u00e0 ad alcuni degli esiti migliori della stagione dello \"spaghetti western\", ma anche a molte trascurabili opere di basso consumo. Nel 1967 interpreta l'agente della Pinkerton Charles Siringo in \"Faccia a faccia\" di Sergio Sollima, antagonista della coppia Tomas Milian-Gian Maria Volont\u00e9. Del 1968 \u00e8 il \u00abbizzarro e riuscito\u00bb esordio alla regia del produttore Tonino Cervi \"Oggi a me... domani a te!\", co-sceneggiato dal regista con Dario Argento. Berger partecipa anche alle serie di Sartana (\"... Se incontri Sartana prega per la tua morte\" del 1968) e Sabata (\"Ehi amico... c'\u00e8 Sabata. Hai chiuso!\" (1969).\nNel 1970, dopo aver interpretato il thriller \"5 bambole per la luna d'agosto\" di Mario Bava e l'horror \"Ombre roventi\" di Mario Caiano, la sua carriera professionale e la sua vita vengono drammaticamente segnate da un arresto per il possesso di sostanze stupefacenti, che coinvolge anche la moglie e collega Carol Lobravico, che muore mentre \u00e8 detenuta in un manicomio criminale, per la colpevole trascuratezza della giustizia italiana. Nel 1972 interpreta il thriller poliziesco \"Mio caro assassino\" di Tonino Valerii e lavora per la prima volta con Jes\u00fas Franco in \"Un capit\u00e1n de quince a\u00f1os\". In seguito parteciper\u00e0 ad altri sei film (di cui uno non completato) dell'eccentrico regista spagnolo. Nel 1973 si cimenta con la blaxploitation in \"Super Fly T.N.T\", diretto ed interpretato da Ron O'Neal.\nAlcune delle sue opere pi\u00f9 importanti si concentrano nel solo 1976: la commedia noir \"Gli amici di Nick Hezard\" di Fernando Di Leo, il tardo western barocco \"Keoma\" di Enzo G. Castellari, forse l'ultimo western all'italiana di culto, e due delle rare escursioni di Berger al di fuori del cinema minore di genere, la commedia \"Telefoni bianchi\" di Dino Risi e il dramma resistenziale \"L'Agnese va a morire\" (1976) di Giuliano Montaldo. L'anno successivo interpreta il western crepuscolare \"California\" (1977) di Michele Lupo.\nNel corso degli anni ottanta partecipa a diverse miniserie televisive e a due dei rari tentativi di rilanciare il western all'italiana: la sfortunata trasposizione cinematografica del pi\u00f9 celebre fumetto western italiano, \"Tex e il signore degli abissi\" (1985) di Duccio Tessari, in cui interpreta Kit Carson accanto al poco convincente Giuliano Gemma nei panni di Tex Willer; \"Django 2 - Il grande ritorno\" (1987) di Nello Rossati, seguito ufficiale a distanza di vent'anni di \"Django\"."}
{"id": "2675166", "revid": "140260", "url": "https://it.wikipedia.org/wiki?curid=2675166", "title": "Deaver", "text": "Deaver \u00e8 un centro abitato (\"town\") degli Stati Uniti d'America, situato nella Contea di Big Horn dello Stato del Wyoming. Nel censimento del 2000 la popolazione era di 177 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Deaver si estende su una superficie di 2,6 km\u00b2, tutti occupati da terre.\nPopolazione.\nSecondo il censimento del 2000, a Deaver vivevano 177 persone, ed erano presenti 44 gruppi familiari. La densit\u00e0 di popolazione era di 67 ab./km\u00b2. Nel territorio comunale si trovavano 80 unit\u00e0 edificate. Per quanto riguarda la composizione etnica degli abitanti, il 94,92% era bianco, l'1,13% era nativo, il 2,82% apparteneva a due o pi\u00f9 razze e l'1,13% a due o pi\u00f9. La popolazione di ogni razza ispanica corrispondeva all'8,47% degli abitanti.\nPer quanto riguarda la suddivisione della popolazione in fasce d'et\u00e0, il 35,0% era al di sotto dei 18, il 6,8% fra i 18 e i 24, il 32,2% fra i 25 e i 44, il 17,5% fra i 45 e i 64, mentre infine l'8,5% era al di sopra dei 65 anni di et\u00e0. L'et\u00e0 media della popolazione era di 30 anni. Per ogni 100 donne residenti vivevano 110,7 maschi."}
{"id": "2675172", "revid": "174919", "url": "https://it.wikipedia.org/wiki?curid=2675172", "title": "Cogna (Italia)", "text": ""}
{"id": "2675173", "revid": "481666", "url": "https://it.wikipedia.org/wiki?curid=2675173", "title": "William S. Hart", "text": "Ha una Stella sulla Hollywood Walk of Fame.\nBiografia.\nWilliam Surrey Hart nasce da padre di origini irlandesi, James Howard Hart (1829-1902) e madre di discendenza tedesca, Katherine Di\u00e9dricht (1833-1909).\nVisse per qualche anno in , poi lavor\u00f2 nell'ufficio postale a New York, prima di intraprendere gli studi di attore nel 1888: divenne ben presto rinomato a Broadway, e partecip\u00f2 alla versione teatrale di \"Ben Hur\" nel 1899 (suo il ruolo di Messala, che interpreter\u00e0 anche nella versione cinematografica del 1907).\nSi caratterizza per la recitazione misurata e programmata (contrariamente a quelle enfatiche dell'epoca) che fa presa e impressiona il produttore Thomas H. Ince che lo avvia alle pellicole sul grande schermo quando \u00e8 in et\u00e0 decisamente matura (49 anni nel 1913, epoca del primo film che riconosce come tale).\nLa sua formazione teatrale \u00e8 comunque fondamentale per delineare il suo personaggio, che divenne una figura celeberrima dell'epoca (venne anche parodiato da Buster Keaton ne \"Il nord ghiacciato\", 1922).\nDopo una partecipazione nel 1907 al film \"Ben-Hur\", inizia la carriera vera e propria con due film fondamentali dell'epoca del muto: \"Il baratto\" (\"The Bargain\", 1914) e \"La cattura di Lure McVane\" (\"The Taking of Lure McVane\", 1915), che impostano le basi del nascente genere western dal punto di vista dell'analisi dei personaggi piuttosto che sul lato puramente avventuroso, in cui \"\"(...) il suo personaggio dal passato oscuro o negativo riguadagna dignit\u00e0 con un gesto eroico\"\".\nCome molti attori dell'epoca, la sua carriera \u00e8 subito anche di regista: nel 1915 firma \"Pinto Ben\", tratto da un suo testo, \"Keno Bates bugiardo\".\nNell'arco di pochi anni, tra il 1914 e il 1920, firma una sessantina di film western muti, nelle vesti di attore e regista. Il genere western comincia a diventare maggiormente avventuroso e d'azione e Hart segna un po' il passo dopo gli anni venti. Nel 1924 interpreta \"Abiti da strapazzo\" (\"Tumbleweeds\"), film che non ottiene il successo sperato e che lo fa ritirare dalle scene.\nRiconoscimenti.\nOltre alla Stella sulla Hollywood Walk of Fame, Hart \u00e8 stato insignito di diversi altri riconoscimenti per la sua attivit\u00e0 nel campo del cinema western: fa parte della \"Hall of Great Western Performers\" al \"National Cowboy &amp; Western Heritage Museum\" di Oklahoma City.\nIl suo ranch, La Loma de los Vientos a Newhall, costruito tra il 1924 e il '28 in stile colonico spagnolo, \u00e8 ora parte del \"Natural History Museum of Los Angeles County\".\nLa scuola superiore di Santa Clarita Valley a nord di Los Angeles \u00e8 stata chiamata \"William S. Hart High School District\" in suo onore"}
{"id": "2675174", "revid": "599013", "url": "https://it.wikipedia.org/wiki?curid=2675174", "title": "Greybull", "text": "Greybull \u00e8 un centro abitato (\"town\") degli Stati Uniti d'America, situato nella Contea di Big Horn dello Stato del Wyoming. Nel censimento del 2000 la popolazione era di 1.815 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Greybull si estende su una superficie di 4,6 km\u00b2, tutti occupati da terre.\nPopolazione.\nSecondo il censimento del 2000, a Greybull vivevano 1.815 persone, ed erano presenti 500 gruppi familiari. La densit\u00e0 di popolazione era di 393 ab./km\u00b2. Nel territorio comunale si trovavano 923 unit\u00e0 edificate. Per quanto riguarda la composizione etnica degli abitanti, il 96,20% era bianco, lo 0,11% era afroamericano, lo 0,83% era nativo, lo 0,39% proveniva dall'Asia, l'1,32% apparteneva a due o pi\u00f9 razze e l'1,16% a due o pi\u00f9. La popolazione di ogni razza ispanica corrispondeva al 4,74% degli abitanti.\nPer quanto riguarda la suddivisione della popolazione in fasce d'et\u00e0, il 26,6% era al di sotto dei 18, il 7,3% fra i 18 e i 24, il 23,5% fra i 25 e i 44, il 25,6% fra i 45 e i 64, mentre infine il 17,1% era al di sopra dei 65 anni di et\u00e0. L'et\u00e0 media della popolazione era di 46 anni. Per ogni 100 donne residenti vivevano 96,2 maschi."}
{"id": "2675177", "revid": "830939", "url": "https://it.wikipedia.org/wiki?curid=2675177", "title": "Carlo Mascaretti", "text": "Biografia.\nNato in un piccolo comune dell'odierna provincia di Piacenza, cugino del librettista Luigi Illica, laureato in legge, Carlo Mascaretti, bibliotecario dal 1888 al 1925 presso la Biblioteca nazionale di Roma, allora Biblioteca centrale Vittorio Emanuele II, ospitata nella vecchia sede del Collegio Romano, deve la sua fama principalmente all'opera \"Et ab hic et ab hoc\" (tradotto dal latino: \"Un po' di questo e un po' di quello\"), una raccolta in 12 volumi che ha per sottotitolo \"Stranezze, bizzarrie, scherzi e bisticci letterari\", pubblicata dal 1915 e al 1934 (quando vide la luce il dodicesimo e ultimo volume), dall'Unione Tipografico-Editrice Torinese. In anni pi\u00f9 recenti, nel 1988, l'opera \u00e8 stata ripubblicata parzialmente dalla casa editrice Salani con una prefazione di Guido Almansi.\nPer dare un esempio delle stramberie letterarie raccolte da Mascaretti ed incluse nel suo \"Et ab hic et ab hoc\", possiamo citare qualche verso dello scherzo poetico \"Parole per musica\" di Pietro Ferrigni, noto con lo pseudonimo \"Yorick figlio di Yorick\":\n\"Quando, talor frattanto, / Forse sebben cos\u00ec, / Giammai piuttosto alquanto / Come perch\u00e9 bens\u00ec: // Ecco repente altronde / Quasi eziandio perci\u00f2, / Anzi altres\u00ec laonde / Purtroppo, invan per\u00f2! // Ma se per fin mediante / Quantunque attesoch\u00e9, / Ahi! sempre nonostante, / Conciossiacosach\u00e9!\""}
{"id": "2675183", "revid": "46291", "url": "https://it.wikipedia.org/wiki?curid=2675183", "title": "Platanthera algeriensis", "text": "La platantera algerina (Platanthera algeriensis ) \u00e8 una pianta erbacea perenne, dai delicati fiori verdi, appartenente alla famiglia delle Orchidacee.\nEtimologia.\nIl nome generico (\"Platanthera\") deriva dal greco e fa riferimento alla forma delle antere del fiore (\u201cfiore ad antere larghe e piatte\u201d). L'epiteto specifico (\"algeriensis\") fa riferimento alla localit\u00e0 del primo ritrovamento (Algeria).\n&lt;br&gt;\nIl binomio scientifico di questa pianta, attualmente accettato (\"Platanthera algeriensis\"), \u00e8 stato proposto dai botanici francesi Jules Aim\u00e9 Battandier (1848-1922) e Louis Charles Trabut (1853 \u2013 1929) nel 1892, autori tra l'altro dell'opera \"\u201dFlore de l'Alg\u00e9rie\u201d\" pubblicata negli anni 1888-90.\nDescrizione.\nL'altezza di questa pianta varia tra i 25 ai 60\u00a0cm. La forma biologica \u00e8 geofita bulbosa (G bulb), ossia sono piante perenni erbacee che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati bulbi, organi di riserva che annualmente producono nuovi fusti, foglie e fiori. Sono orchidee terrestre in quanto contrariamente ad altre specie pi\u00f9 esotiche, non sono \u201cepifite\u201d, ossia non vivono a spese di altri vegetali di maggiori proporzioni\nRadici.\nLe radici sono secondarie da bulbo e sono del tipo fascicolato.\nFoglie.\nLe foglie sono tutte intere a nervature parallele; la forma delle foglie basali \u00e8 diversa da quelle cauline (dimorfismo fogliare).\nInfiorescenza.\nL'infiorescenza \u00e8 una spiga semplice e allungata con diversi fiori relativamente spaziati. I fiori sono posti alle ascelle di brattee lanceolate (quelle inferiori sono pi\u00f9 lunghe dell'ovario) e sono pedicellati (il pedicello \u00e8 arcuato). I fiori inoltre sono resupinati, ruotati sottosopra tramite torsione del pedicello; in questo caso il labello \u00e8 volto in basso. \nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). Il colore dei fiori \u00e8 verde tendente al giallastro.\nFrutti.\nIl frutto \u00e8 una capsula globosa e pedicellata con diverse coste ed \u00e8 deiscente per alcune di queste. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio..\nBiollogia.\nLa riproduzione di questa pianta pu\u00f2 avvenire in due modi: \nTassonomia.\nSpecie simili.\nIn Italia sono presenti solamente tre specie del genere \"Platanthera\" che differiscono in minimi particolari; qui sono evidenziati quelli pi\u00f9 notevoli:\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2675186", "revid": "22356", "url": "https://it.wikipedia.org/wiki?curid=2675186", "title": "Proteroteriidi", "text": ""}
{"id": "2675190", "revid": "729019", "url": "https://it.wikipedia.org/wiki?curid=2675190", "title": "AIM-152 AAAM", "text": "L'AIM-152 AAAM (\"Advanced Air-to-Air Missile\") era un missile aria-aria a lungo raggio richiesto dalla US Navy per rimpiazzare l'AIM-54 Phoenix agli inizi degli anni ottanta.\nLa fine della guerra fredda fece s\u00ec che non venne prodotto nemmeno un prototipo di questo missile, la cui designazione non ufficiale AIM-152 deriva dal nome assegnato ai prototipi che avrebbero dovuto essere costruiti, cio\u00e8 YAIM-152.\nStoria.\nNei primi anni '80 l'US Navy pubblic\u00f2 le sue richieste di un missile aria-aria a lungo raggio per rimpiazzare l'AIM-54 Phoenix: le dimensioni rispetto a quest'ultimo si sarebbero dovute ridurre, la velocit\u00e0 doveva aggirarsi attorno a Mach 3 e la gittata avrebbe dovuto essere notevolmente incrementata. Nel 1983 il \"Naval Weapons Center\" della Marina propose il suo progetto denominato ACIMD (\"Advanced Common Intercept Missile Demonstration\") dotato di guida radar e infrarossa.\nSulla base di queste direttive, nel 1987 le ditte Hughes/Raytheon/Douglas e General Dynamics/Westinghouse vennero selezionate per condurre ulteriori studi sul missile AAAM.\nLe ultime due fabbriche lavorarono a un proprio tipo di motore e a un sistema di navigazione inerziale con una guida radar semiattiva e un sensore elettro-ottico; la guida infrarossa invece sarebbe dovuta entrare in uso solo se i primi sistemi non funzionavano correttamente. Altra caratteristica del lavoro della General Dynamics e della Westinghouse era che il missile veniva associato al bersaglio da eliminare da un pod agganciato al vettore (l'aereo), cosicch\u00e9 il pilota non era obbligato a seguire la minaccia nemica e poteva dedicarsi, per esempio, all'individuazione di altri velivoli.\nLa fine della guerra fredda indusse i vertici militari a ridimensionare il progetto del nuovo missile, che nel 1992 venne definitivamente abbandonato. in favore dell'AIM-120 AMRAAM."}
{"id": "2675192", "revid": "199745", "url": "https://it.wikipedia.org/wiki?curid=2675192", "title": "Platantera algerina", "text": ""}
{"id": "2675195", "revid": "28176889", "url": "https://it.wikipedia.org/wiki?curid=2675195", "title": "Gullit", "text": ""}
{"id": "2675196", "revid": "199745", "url": "https://it.wikipedia.org/wiki?curid=2675196", "title": "Platantera verdastra", "text": ""}
{"id": "2675197", "revid": "92723", "url": "https://it.wikipedia.org/wiki?curid=2675197", "title": "Ordine della Doppia croce bianca", "text": "L'ordine della Doppia croce bianca \u00e8 il pi\u00f9 alto degli ordini cavallereschi concessi dal governo della Slovacchia.\nStoria.\nL'ordine venne fondato il 2 febbraio 1994 per celebrare coloro che si fossero distinti a favore della Repubblica Slovacca ed avessero servito lo stato con straordinaria fedelt\u00e0 sotto l'aspetto civile o militare. L'ordine \u00e8 dedicato alla \"doppia croce bianca\", simbolo nazionale della Slovacchia.\nClassi.\nL'ordine dispone delle seguenti classi di benemerenza:"}
{"id": "2675198", "revid": "125955327", "url": "https://it.wikipedia.org/wiki?curid=2675198", "title": "Geografia della Grecia", "text": "La Grecia \u00e8 uno stato dell'Europa sudorientale, all'estremit\u00e0 meridionale della Penisola Balcanica; si protende nella parte mediana del Mediterraneo orientale, e il mare si insinua tra le terre con profonde insenature, frazionandole. La particolare configurazione orizzontale unitamente con quella verticale contribuisce a distinguere il territorio in un numero considerevole di individui geografici. \nNella sezione occidentale prende evidenza una fascia montuosa prevalentemente calcarea, in continuazione delle Alpi Albanesi e di tutto il sistema dinarico della Dalmazia; essa \u00e8 costituita da rilievi che divengono sempre pi\u00f9 modesti e fratturati quanto pi\u00f9 si procede verso sud e sud-est, ove si accentua la forma peninsulare vera e propria; questa si frange poi in penisolette minori e, nello specchio di mare antistante, in uno sciame d'isolette (in parte vulcaniche), veri e propri frammenti di un gran ponte spezzato fra l'Europa e l'Asia Minore (l'Egeide dei geologi). \nNella sezione centrale del territorio si distingue una serie di pieghe pi\u00f9 antiche, con direzione da ovest a est, nelle quali fratture e sprofondamenti recenti hanno determinato la formazione di fosse e bacini pi\u00f9 o meno estesi e profondi. Ben distinto dal resto \u00e8 la sezione di nord-est costituita dai contrafforti meridionali del Rodope, separati tra loro da ampie valli fluviali o da estese depressioni, gi\u00e0 occupate da laghi e ora invase dal mare o bonificate.\nMorfologia.\nIl contorno costiero del Paese \u00e8 fortemente articolato; inoltre, una porzione notevole, pari a circa il 17% della superficie territoriale, appartiene alle isole (alcune delle quali, in verit\u00e0, dovrebbero considerarsi come asiatiche). I golfi di Arta e di Volo (gi\u00e0 di Ambracia e Pegaseo) segnano da ovest a est la linea che distingue la parte pi\u00f9 massiccia della Grecia da quella pi\u00f9 frazionata. Inoltre i golfi di Patrasso, di Corinto e Saronico distinguono nettamente l'appendice costituita dal Peloponneso (Morea), facendone quasi un'isola, anche perch\u00e9 l'istmo di Corinto, tenue peduncolo che teneva congiunto il Peloponneso all'Attica, \u00e8 stato inciso nel 1893 con un canale che collega i due opposti mari: lo Ionio e l'Egeo. Il Peloponneso si articola in penisole minori, di cui una, l'Argolide, manda una sua ala sfrangiata verso sud-ovest, delimitando il golfo di Saronico, mentre altre tre si protendono a sud a formare le estreme punte meridionali del continente europeo, con il capo M\u00e0lea a est, di fronte a Cerigo (Citera), il capo Matapan o Tenaro nel mezzo, e il capo Akritas a ovest, delimitando cos\u00ec i golfi di Argolico, di Laconia e di Messene. \nQuelli citati non sono i soli golfi della costa greca: ve ne sono altri numerosissimi. Il golfo di Salonicco \u00e8 il maggiore di quelli del settore nordorientale ed entra profondamente nella Macedonia greca in direzione della valle del Vardar (Axios); seguono, pi\u00f9 a est, quelli minori, ma anch'essi fortemente pronunciati, di Cassandra, di Monte Athos e di Orf\u00e0ni, interposti fra tre penisolette strette e allungate, saldate a un'unica, pi\u00f9 tozza penisola, quella Calcidica. Relativamente meno articolata \u00e8 la costa ionica, ove si escludano i citati golfi di Arta e di Patrasso e quello di Arcadia, nel Peloponneso. Lo sviluppo costiero della Grecia, anche escludendo quello delle isole, \u00e8 dunque eccezionalmente esteso in confronto alla superficie del Paese. Mentre infatti questa \u00e8 inferiore, p. es., a quella del Portogallo, lo sviluppo delle coste supera invece quello di tutta quanta la penisola iberica.\nQuanto al rilievo, la fascia dinarica si prolunga a sud dell'Albania nella catena del Pindo e nell'insieme dei suoi contrafforti (alcuni dei quali ormai del tutto isolati), che occupano tutta la Grecia sino all'insenatura di Patrasso-Corinto. Gran massa calcarea a pieghe parallele divise da profonde valli e gole, il Pindo corre dallo Sm\u00f3likas (2637 m) al Peristeri (2195 m) e al Tymfrest\u00f3s (2315 m), alto e selvaggio, variamente diramato in catene minori. L'Olimpo \u00e8 la pi\u00f9 alta cima di tutta la regione pindo-dinaro-balcanica e si eleva a 2918 m su un largo piedistallo fra l'Ali\u00e1kmon e il Tembi (anche Tempe). A sud di questo fiume l'Ossa (1978 m) e il Pelio (1547 m) con il loro prolungamento a sud, nell'alta schiena sottile di rocce cristalline, formano la penisola di Magnesia, volta a uncino intorno all'ampio golfo di Volo.\nLa conca della Tessaglia \u00e8 la pi\u00f9 estesa area alluvionale, forse la pi\u00f9 importante della Grecia; nella sua parte occidentale vi \u00e8 la pianura di Farsalo, ove Pompeo fu vinto da Cesare nel 48 a.C., e presso Trikkala, a 111 m, nell'alta valle del Peneo (Tembi), vi sono i \u00abConventi delle Meteore\u00bb, quasi nidi di aquile in particolari ambe calcaree a pareti ripidissime. Ai confini della Tessaglia con l'Ellade si innalza la scoscesa catena dell'Othris (1727 m) e, alla svolta del golfo di Lamia o Maliaco, ecco un nuovo ostacolo nella catena dell'Eta (2158 m), che chiudeva il passo delle Termopili, un tempo assai pi\u00f9 ristretto che non sia oggi, dopo le alluvioni deposte dallo Sperkhi\u00f3s. Ed ecco ancora, dopo i monti della Locride orientale, dopo il bacino di Tebe, un altro allineamento di difese pi\u00f9 o meno ripide, presso l'estremit\u00e0 meridionale del Pindo, l\u00e0 dove esso manda le sue ultime diramazioni nell'Etolia e nell'Acarnania a ovest e nella Focide a est: il Parnaso (2457 m), l'Elik\u00f3n (antico Elicona, 1748 m) e il Kithair\u00f3n (antico Citerone, 1404 m).\nIl Peloponneso presenta a nord un'alta e dirupata schiena montuosa con l'Erimanto (Erymanthos) e il Cillene (Killene), rispettivamente a 2224 e a 2376 m, le cime pi\u00f9 alte delle montagne dell'Acaia, che si stendono dalle sponde del golfo di Patrasso, su cui incombono a formare lo stretto di Na\u00fapaktos (Lepanto), fino al capo Skyli, estremit\u00e0 sud-est dell'Argolide. Nell'intrico di rilievi montuosi che ricopre gran parte del Peloponneso si distinguono il Parnone e il Taigeto. La catena del Parnone, a est di Sparta, forma l'ossatura della penisoletta che si protende fino al capo M\u00e1lea. Le montagne dell'Arcadia, al centro, si ramificano qua e l\u00e0 formando monti e valli di un tipico paesaggio pastorale, proverbiale per le sue tranquille foreste, onde tanto rinomata fu l'Arcadia in ogni tempo. Nella parte centromeridionale il \u00abpentadactilo\u00bb Taigeto, con i suoi cinque picchi, presenta con la sua sommit\u00e0 (monte S. Elia, 2407 m) il vero tipo di rilievo denudato, cos\u00ec comune in tutta la fascia sud-est della Dinaride.\nA ponente fanno corteggio alla Grecia, complemento vivo delle sue ricche articolazioni, le isole Ionie: Corf\u00f9, antica Corcira (K\u00e9rkyra), la Scheria omerica, distesa innanzi all'Epiro, visibile dal promontorio di Leuca funge quasi da ponte con l'Italia; S. Maura (Leuk\u00e1s), Cefalonia (Kefallen\u00eda), Itaca (Ith\u00e1ke) e Zante (Z\u00e1kinthos), con alcuni isolotti vicini, costituiscono un arcipelago emergente davanti all'ingresso del golfo di Patrasso. Cefalonia \u00e8 la pi\u00f9 grande, Itaca la pi\u00f9 famosa. Minuscole sono invece le Strofadi (o Strivali o Stamfane), che sorgono al largo del golfo di Arcadia. A sud del Peloponneso, battute dalle onde dell'Egeo e dello Ionio, vi sono in allineamento diretto verso Creta diverse isole, tra cui le maggiori sono Cerigo (K\u00fdthera) e Cerigotto (Antik\u00fdthera).\nNell'Egeo le numerose isole e isolotti, che vi formano l'arcipelago omonimo, si connettono strutturalmente e geologicamente al continente, di cui accentuano la forma sfrangiata. Le Sporadi settentrionali, a nord, rappresentano la prosecuzione semisommersa dei rilievi continentali; il gruppo da Skiato (Sk\u00edathos) a Sciro (Sk\u00fdros) costituisce un braccio semisommerso dei rilievi costieri che s'ergono dall'Olimpo al Pelio e formano la penisoletta che cinge il golfo di Volo. La stessa caratteristica presenta la grande Eubea, la cui direzione generale \u00e8 altres\u00ec parallela a tutta una serie di rilievi come, p. es., le catene dell'Attica e dell'Argolide. Le Cicladi, che continuano a sud-est le catene dell'Eubea e dell'Attica, appartengono alle stesse formazioni rocciose continentali: si tratta di culminazioni emergenti di catene sommerse, formate di scisti micacei, di depositi calcarei e di marmi cristallini, come quelli di Nasso (N\u00e1xos) e di Paro (P\u00e1ros), con grotte meravigliose. Sono isole per lo pi\u00f9 spoglie di vegetazione, il cui aspetto squallido contrasta con la fama data loro dalla poesia e dalla storia. Le Cicladi, disposte intorno a Delo, l'isoletta sacra ad Apollo, sono limitate a sud da una serie di isole vulcaniche, che segnano l'orlo della profonda fossa dell'Egeo a nord di Creta, dove il mare si sprofonda fin oltre i 2000 metri. Milo (M\u00edlos) \u00e8 la pi\u00f9 grande di queste isole vulcaniche, con cratere irregolare, sboccato a nord-ovest e formante un porto naturale fra i pi\u00f9 vasti del Mediterraneo; \u00e8 ricca di solfatare e di sorgenti termali. Assai nota \u00e8 anche l'isoletta di Santorino (Th\u00edra, antica Thera), meraviglioso campo di studio per il geologo: un arco craterico incurvato a ponente, ove si aderge, come una muraglia rovinata, l'antica Tirasia.\nLa distesa delle Cicladi va da Andro (\u00c1ndros), la pi\u00f9 vicina all'Eubea, fino a Stampalia (Astip\u00e1laia) a sud-est, con Nasso (N\u00e1xos) e Paro nel mezzo, e Sira (S\u00edros), gi\u00e0 centro dei commerci dell'Egeo. Pi\u00f9 a oriente appartengono alla Grecia ancora parecchie isole che morfologicamente fanno gi\u00e0 parte dell'Asia Minore. Sono a nord Lemno (L\u00edmnos), Lesbo (L\u00e9sbos), Chio (Ch\u00edos), Samo (S\u00e1mos), Nicaria (Ikar\u00eda) e tutto il rimanente gruppo delle Sporadi meridionali, che costituiscono il cosiddetto Dodecaneso, tra cui Rodi (Rh\u00f3dos), Scarpanto (K\u00e1rpathos) e Coo (K\u00f3s). A sud la pi\u00f9 estesa tra le isole greche, Creta (Kr\u00edti), chiude, con direzione ovest-est, il lato meridionale dell'arcipelago del mare Egeo e il mare stesso, formando con Scarpanto e Caso (K\u00e1sos) a est, e Cerigo e Cerigotto a ovest come un grande arco tra il Peloponneso meridionale e la Turchia sudoccidentale.\nQuanto alle rocce, quelle calcaree predominano nella parte occidentale dei corrugamenti adriatico-ionici, dando luogo al caratteristico paesaggio carsico (\"doline\", \"uvala\", \"polje\"), quelle cristalline nella parte orientale, nordorientale e insulare (Cicladi e alcune delle Sporadi). Tra le due aree di diffusione ve n'\u00e8 una terza calcareoscistosa, ricca di rocce eruttive. Limitati a pochi tratti costieri sono i terreni alluvionali del Quaternario.\nIdrografia.\nIl carattere prevalentemente carsico di questa magnifica appendice della regione pindo-dinarica \u00e8 di per s\u00e9 sufficiente a darci un'idea della sua idrografia: non veri fiumi o abbondanza di acque scorrenti in superficie, tranne che nel versante occidentale del Pindo, a sud del passo di Zygos (1551 m), ove termina la Dinaride illirica o albanese e incomincia il Pindo ellenico. Di l\u00e0 scaturiscono la Vojussa (albanese \"Vijos\u00eb\"; greco \"A\u00f3\u00f6s\") diretta a nord-ovest nell'Adriatico, l'\u00c1rakhthos, che scende a sud nel golfo di Arta, e poco pi\u00f9 a sud l'Aspropotamo o Acheloo (Akhel\u00f3\u00f6s), il pi\u00f9 abbondante e impetuoso dei fiumi greci, che scorre nell'Acarnania. Le montagne calcaree della Grecia, come quelle dell'Epiro e della Tessaglia, sono ricche di bacini, ove le acque si raccolgono in laghi. Anche nell'Acarnania meridionale le acque hanno formato diversi bacini lacustri. Quivi, tra le terre alluvionali dell'Aspropotamo, si stende il bacino lacustre di Missolungi, diviso dallo Ionio da un cordone litoraneo.\nNel versante dell'Egeo scorrono vari corsi d'acqua. Vi sono quelli dell'Attica, che tuttavia non sono veri fiumi, ma solo modestissimi torrenti. Vero fiume (per\u00f2 meno ricco di acque dell'Aspropotamo) \u00e8 il Peneo. Originario anch'esso del passo di Zygos, dopo aver raccolto le acque della conca tessala, si apre il varco al mare fra l'Olimpo e l'Ossa per una stretta gola ove termina la valle di Tembi, rinomata per la sua bellezza e per i ricordi leggendari. I laghi e le acque ferme della conca tessala sono quasi completamente scomparsi, e molto si \u00e8 impicciolito il lago Karla, che raccoglieva le acque della pianura di L\u00e1risa.\nA sud dell'Othris scorre il fiume Sparkhi\u00f3s, che, come l'Aspropotamo e il Peneo, ha recato molti mutamenti al piano alluvionale di sbocco; a esso si deve anche l'allargamento dello stretto valico delle Termopili (cos\u00ec dette dalle vicine sorgenti calde sulfuree). A sud dello Sperkhi\u00f3s scorre il Cefiso (Kifiss\u00f3s), il cui bacino si apre fra le catene dell'Eta e del Parnaso: un ampio letto, gi\u00e0 occupato da un lago, poi una stretta gola presso Orcomeno e sbocco in pianura fra campi coltivati, canneti e stagni, verso cui scorrono anche i torrenti sgorganti dal gruppo dell'Elicona. In autunno e inverno le forti piogge elevano il livello delle acque di alcuni metri, tanto da formare un vero lago, il cui eccesso si fa scaricare nel bacino dell'Ilik\u00ed, a levante, con una galleria di 760 metri. Opere di regolarizzazione del corso di questi capricciosi fiumicelli e di prosciugamento delle paludi vennero fatte anche anticamente dalle popolazioni del luogo.\nNel Peloponneso, tutto ad altopiani e a montagne, vi sono torrenti generalmente asciutti durante l'estate, con piene invernali alle quali si deve il trasporto e la sedimentazione delle alluvioni che formano i lembi di pianura costiera; per queste alluvioni anche i pochi bacini lacustri si vanno a poco a poco colmando. Gli antichi avevano cura di tenere sgombri gli inghiottitoi delle voragini carsiche per impedire la formazione di paludi malariche; ma nella Grecia rimbarbarita sotto i Turchi l'acqua si \u00e8 accumulata nelle cavit\u00e0 formando ristagni, come il lago Stinfale (Stymfal\u00edas), le cui acque sono ora utilizzate per irrigare la pianura di Corinto.\nIl carsismo, dominante nel Peloponneso, ha condannato alla sterilit\u00e0 molta parte della bella penisola. I ruscelli vi appaiono, per sfuggire poi allo sguardo e riapparire lontano, presso il mare. La pianura di Argo, ove erano Tirinto e Micene, \u00e8 arida come l'Attica. Uno dei ruscelli che si inabissano nelle voragini di Mantin\u00e9a risorge qui con un getto d'acqua che si innalza sopra il mare, in un ribollimento largo oltre 15 metri. La valle di Sparta e quella di Messene offrono fenomeni analoghi. Tra i corsi d'acqua del Peloponneso si possono ricordare l'Eurota (Evr\u00f3tas), il Pamisos, l'Alfeo (Alfi\u00f3s) e il Peneo (Pini\u00f3s). L'Eurota diretto al golfo di Laconia si perde nelle sabbie della spiaggia. Il Pamisos, fiume della Messenia, ha il privilegio della navigabilit\u00e0 per le barche di poco pescaggio, a causa del contributo dell'H\u00e1gios Floros, che giunge dai monti del fianco orientale e permette di irrigare un lembo di terra di rara fertilit\u00e0. Sul fianco occidentale scende l'Alfeo, arricchito dal Landon, dalle limpide acque provenienti dalle nevi dell'Erimanto.\nPraticamente solo i fiumi macedoni, Mesta (N\u00e9stos), Struma (Strim\u00f3n) e Vardar (Axi\u00f3s), alimentati dalle nevi del Rodope e dei massicci dell'alta Macedonia, sono, in conclusione, ricchi di acque, utilizzabili per l'irrigazione delle plaghe pi\u00f9 basse. Appartiene alla Grecia solo il tratto terminale dei tre fiumi, i quali, prima di gettarsi nell'Egeo, formano vasti acquitrini, solo in parte bonificati. L'unico fiume macedone compreso interamente in territorio greco \u00e8 l'Ali\u00e1kmon, abbastanza lungo e ricco di acque, che sfocia nel golfo di Salonicco.\nClima.\nDa quanto precede pu\u00f2 rilevarsi solo parzialmente di quale entit\u00e0 sia stata la trasformazione dall'antichit\u00e0 a oggi del paesaggio greco che, spogliato in tanta parte dei suoi boschi, \u00e8 stato interamente abbandonato per secoli all'azione demolitrice degli agenti atmosferici. Dal mare le sue montagne appaiono brulle, scarsamente rivestite di vegetazione. Asportata la terra vegetale dalle piogge e dalle acque selvagge, emerge la roccia nuda. Soltanto alcune cime dell'Etolia, dell'Acarnania, del Peloponneso conservano ancora in parte i loro densi boschi.\nIn un territorio cos\u00ec limitato come quello greco pochi Paesi al mondo possono presentare tanta variet\u00e0 di climi. Compenso a tanta variet\u00e0 \u00e8 l'uniformit\u00e0 del clima marittimo nell'ampio sviluppo della fascia costiera. Esso \u00e8 caratterizzato da inverni miti e piovosi e da estati calde e secche. Il vento che soffia sull'Egeo oscilla in brezze alternanti, ma durante quasi tutta l'estate dalla Macedonia venti, a volte violenti, spirano sulla Grecia e sull'Egeo; sono gli etesii ben noti agli antichi naviganti. In complesso il clima delle coste e delle isole \u00e8 prettamente mediterraneo. Ma i monti, gli alti bacini chiusi dell'interno, devono alla loro altitudine un clima invernale singolarmente freddo, con una temperatura media analoga a quella dell'Europa centrale. In compenso, durante l'estate, nelle giornate pi\u00f9 calde, quando l'atmosfera nei piani bassi \u00e8 soffocante, facilmente si trova in alto gradevole frescura ristoratrice.\nLe piogge sono molto disuguali per quantit\u00e0 da luogo a luogo. Sul versante occidentale del Pindo, nei monti dell'Epiro, dell'Etolia, dell'Arcadia e nelle isole Ionie, i venti dell'ovest portano copiose piogge: a Corf\u00f9 cadono 1300 mm, ad Argostoli (Argost\u00f3lion) 1361, a Karpen\u0113sion 1245, a Kyparissia 997. Le piogge per\u00f2 cessano durante l'estate e perci\u00f2 il paesaggio \u00e8 per lo pi\u00f9 arido. Comunque esse portano un buon contributo ai fiumi, come l'Aspropotamo e l'Alfeo. Vi sono poi regioni con estrema scarsit\u00e0 di piogge.\nL'Argolide, l'Attica, le isole Egee non ricevono pi\u00f9 di 400 mm di pioggia in due o tre mesi. D'estate, quando soffiano gli etesii, trascorrono fino a quattro mesi senza che una nube si veda nel cielo sempre limpido. Le sorgenti si isteriliscono e i fiumi si disseccano.\nFlora e fauna.\nLa copertura vegetale del Paese \u00e8 assai rada, oltrech\u00e9 per il clima, per le distruzioni operate dall'uomo e dagli incendi. Nella fascia altimetrica inferiore, sino a un'altezza oscillante tra gli 800 e i 1000 m, predomina la vegetazione xerofila e a tratti s'addensa ancora ben conservata la macchia mediterranea, costituita da un intrico di arbusti, in cui compaiono l'olivastro, il corbezzolo, il lauro, il mirto, la ginestra, il cisto, il ginepro, il rosmarino, ecc. Ma di frequente la macchia trapassa a gariga. &lt;br&gt;\nSopra i 1000 m alla macchia succede il bosco, in cui compaiono in associazione specie sempreverdi (tra le quali \u00e8 frequente il leccio) con latifoglie, come faggi, castagni, ecc. Questo bosco misto, verso i 1800 m cede il posto al bosco di abeti e di larici, che in alcuni elevati gruppi montuosi formano foresta.\nLa fauna \u00e8, come la vegetazione, assai impoverita. Solo negli alti boschi montani sopravvivono esemplari di carnivori, come sciacalli dorati, lupi, volpi e gatti selvatici. Vi sono anche orsi bruni. Sulle alte vette del monte Eta e del Pindo vivono alcuni camosci dei Balcani \"(Rupicapra rupicapra balcanica)\". Pi\u00f9 frequenti nella macchia i cinghiali e i caprioli. Numerose specie di uccelli migratori (allodole, beccacce, pavoncelle, ecc.) svernano in Grecia."}
{"id": "2675199", "revid": "1543377", "url": "https://it.wikipedia.org/wiki?curid=2675199", "title": "Enoch Mgijima", "text": "In seguito a una visione, fond\u00f2 verso il 1920 un movimento religioso indipendentista, a Bullboek, presso Queenstown. Il movimento, che si ispirava alla predicazione dei testimoni di Geova, contrapponeva forme e principi dell'Antico Testamento, rielaborati in senso indigenista, al Cristianesimo professato dai bianchi; gli adepti, pertanto, vollero chiamarsi \u201cisraeliti\u201d. Il movimento di Mgijima fu avversato dal governo sudafricano, il villaggio di Bullboek venne distrutto e fu fatta una strage di \u201cisraeliti\u201d nel 1921. Il grave incidente, tuttavia, port\u00f2 il governo a rivedere la sua politica nei riguardi delle nuove religioni indigene che, pi\u00f9 tardi, vennero, entro certi limiti, riconosciute ufficialmente."}
{"id": "2675200", "revid": "199745", "url": "https://it.wikipedia.org/wiki?curid=2675200", "title": "Platantera comune", "text": ""}
{"id": "2675204", "revid": "357043", "url": "https://it.wikipedia.org/wiki?curid=2675204", "title": "Nuove religioni", "text": ""}
{"id": "2675205", "revid": "1829756", "url": "https://it.wikipedia.org/wiki?curid=2675205", "title": "Finelco", "text": "Finelco \u00e8 stato un gruppo editoriale italiano guidato da Alberto Hazan, cui faceva riferimento la talk radio nazionale MC Sport Network.\nOggi, tutte le emittenti del gruppo appartengono all'azienda RadioMediaset.\nStoria.\nCon la Legge 103 del 1975 era caduto il monopolio della RAI, l'ente radiotelevisivo di Stato. A questa era seguita una serie di sentenze, culminate nel pronunciamento della Corte Costituzionale del 28 luglio 1976, per consentire alle emittenti radiofoniche la possibilit\u00e0 di trasmettere in ambito locale.\nIl 16 febbraio 1976, \u00e8 la data di inizio delle trasmissioni di Radio Studio 105, oggi Radio 105, che trasmette da uno scantinato di via Lorenteggio, a Milano. L'emittente si chiama cos\u00ec perch\u00e9 trasmette sulla frequenza milanese 105.5. Alberto Hazan trasferisce gli studi in Galleria del Corso, nel centro di Milano.\nNel novembre del 1978 viene acceso un impianto su Monte Penice: il primo impianto di un'emittente che esce dall'ambito locale a diffusione nazionale. Nel 1983, insieme a Paolo Vigevano di Radio Radicale, Alberto Hazan fonda \u00abReti Nazionali Associate\u00bb (RNA), la prima associazione di Radio Nazionali Private.\nNegli anni ottanta l'emittente di Hazan finisce al centro di una lunga battaglia legale. La sentenza definitiva, pronunciata dalla Corte di Cassazione il 14 luglio 1988, apre le porte del mercato italiano alle emittenti commerciali e private. Nel 1988, anno zero della radiodiffusione commerciale italiana esistono, oltre ai canali pubblici, solo altre tre radio nazionali, e sono tutte del gruppo Hazan: Radio 105, Radio Monte Carlo (acquisita nel 1987) e Radio 105 Classics. Tutte le altre stazioni trasmettono sostanzialmente su base locale.\nTra il 1998 e il 2000 nascono i siti internet di Radio 105, Radio Monte Carlo e Radio 105 Classics. Nel 2001 a questi siti si \u00e8 aggiunto il portale musicale Unitedmusic.it. Oggi, sotto il dominio Unitedradio.it, si trovano le 40 web radio del Gruppo.\nNell'aprile 2007 RCS Mediagroup entra nella compagine sociale con una quota di minoranza. L'8 giugno dello stesso anno viene annunciata la nascita di una nuova emittente del network radiofonico, Virgin Radio Italia. L'emittente nasce da un accordo siglato a Londra tra il Gruppo Finelco (rappresentato da Alberto Hazan) e Virgin Group (rappresentato dal presidente Richard Branson). Una lettera d'intenti era gi\u00e0 stata scambiata fra i due gruppi nel dicembre 2006.\nNell'ottobre del 2009 il Gruppo Finelco fonda Sing Sing Television.\nIl 26 novembre 2010 nasce Virgin Radio Television. Per un anno e mezzo l'emittente, diretta da Katamashi, \u00e8 stata visibile sul digitale terrestre. Oggi \u00e8 una web tv disponibile in streaming sul sito internet.\nNel 2016 Mediaset fa il suo ingresso in Finelco rilevando il 19% di RB1 S.p.A., azionista con i soci fondatori del 92,8% di Finelco.\nIl 1\u00ba luglio 2016 Mediaset annuncia che ha acquisito il 72,12% del capitale sociale di RB1 S.p.A. e fa nascere il polo RadioMediaset comprendente le radio Virgin Radio Italia e Radio 105 del Gruppo Finelco assieme a R101 gi\u00e0 di sua propriet\u00e0 e avviando una partnership con Radio Monte Carlo.\nIl 28 gennaio 2018 fonda MC Sport Network, in collaborazione con Triboo e TuttoMercatoWeb.com, emittente dedicata prevalentemente al calcio ricevibile in alcune grandi citt\u00e0 italiane sulle ex frequenze di MC 2.\nIl 5 settembre 2018 RadioMediaset acquisisce il controllo totale della societ\u00e0 RMC Italia, controllante di Radio Monte Carlo."}
{"id": "2675206", "revid": "599013", "url": "https://it.wikipedia.org/wiki?curid=2675206", "title": "Alberto Pagani", "text": "Carriera.\nFiglio di Nello Pagani, primo pilota italiano a conquistare un titolo iridato nel motomondiale, nella classe 125 dell'edizione del 1949, ha iniziato nel 1956 la sua carriera nel motociclismo anche grazie all'appoggio del padre.\nIl suo esordio nel campionato mondiale \u00e8 avvenuto nella stagione 1959, conquistando i suoi primi punti iridati in sella ad una Ducati in occasione del Gran Premio motociclistico dell'Ulster della 125, dove si piazza al 5\u00ba posto.\nDalla stagione 1960 a quella del 1970 ha preso parte e ottenuto punteggi iridati in gare di tutte le classi, utilizzando motociclette di marche diverse, pur essendo i suoi principali rapporti quelli con la Aermacchi, di cui \u00e8 stato collaudatore per vari anni, e quello con la LinTo.\nProprio con la LinTo 500 GP ha ottenuto la sua prima vittoria in un gran premio, al GP delle Nazioni del 1969.\nNel 1971, dopo la morte di Angelo Bergamonti \u00e8 stato chiamato dalla MV Agusta a sostituirlo nel ruolo di secondo pilota, al fianco di Giacomo Agostini; \u00e8 iniziata cos\u00ec una lunga serie di risultati positivi per Pagani che si ritrovava in sella a quelle che, in quel periodo, si dimostravano le moto pi\u00f9 competitive del lotto.\nIn totale, fino al momento del ritiro avvenuto alla fine del 1972, nel motomondiale ha vinto 3 gran premi e, come miglior risultato nella classifica finale di una stagione, nel 1972 si \u00e8 laureato vicecampione del mondo nella classe 500 alle spalle di Agostini.\nMuore l'11 settembre 2017 all'et\u00e0 di 79 anni a causa di un malore improvviso. "}
{"id": "2675213", "revid": "125984805", "url": "https://it.wikipedia.org/wiki?curid=2675213", "title": "Jane Lynch", "text": "Biografia.\nNata nell'Illinois, nella Contea di Cook, studia teatro presso l'Universit\u00e0 dell'Illinois, successivamente ottiene un \"Master of Fine Arts\" presso la Cornell University. Inizia la sua carriera in teatro, lavorando per The Second City, una compagnia di improvvisazione della citt\u00e0 di Chicago.\nCarriera.\nLa sua carriera cinematografica inizia attorno alla fine degli anni ottanta partecipando a film come \"Viceversa, due vite scambiate\" e \"Il fuggitivo\". Negli anni novanta lavora principalmente per la televisione, partecipando come guest star a note serie televisive come \"Sposati... con figli\", \"Cinque in famiglia\", \"Una famiglia del terzo tipo\" e molte altre, dal 2000 in poi inizia un sodalizio artistico con il regista Christopher Guest, partecipando ai suoi film \"Campioni di razza\", \"A Mighty Wind - Amici per la musica\" e \"For Your Consideration\".\nAl cinema \u00e8 diventata nota grazie a film come \"Danni collaterali\" e \"40 anni vergine\", inoltre deve la sua popolarit\u00e0 alla sua partecipazione molte commedie brillanti prodotte da Judd Apatow, come ', ' e \"Role Models\". Altri gli suoi lavori cinematografici vi sono \"Alvin Superstar\" e la commedia adolescenziale \"Another Cinderella Story\", accanto a Selena Gomez, dove in quest'ultimo partecipa alla colonna sonora cantando il brano \"On Hold 4 You\".\nPer la televisione ha recitato in diversi episodi di \"Boston Legal\", \"Criminal Minds\", \"The L Word\", \"Due uomini e mezzo\". Nel 2009 presta sua voce per il film d'animazione \"L'era glaciale 3 - L'alba dei dinosauri\" e recita nel film di Nora Ephron \"Julie &amp; Julia\", dove interpreta Dorothy McWilliams, la sorella di Julia Child. Sempre nel 2009 acquista una nuova popolarit\u00e0 grazie al ruolo dell'allenatrice delle \"cheerleader\" Sue Sylvester nella serie televisiva \"Glee\".\nPer la sua interpretazione di Sue Sylvester in \"Glee\", nel 2011 vince il Golden Globe.\nHa presentato la cerimonia dei Premi Emmy 2011. Nel 2013 debutta a Broadway in un musical, \"Annie\".\nVita privata.\nL'attrice, dichiaratamente omosessuale, ha sposato la psicologa Lara Embry, il 31 maggio 2010, a Sunderland, Massachusetts per poi divorziare, citando posizioni inconciliabili, l'8 gennaio 2014.\nPremi e candidature.\n2004 Florida Film Critics Circle Awards (FFCC Award):\n2004 Phoenix Film Critics Society Awards (PFCS Award):\n2006 Gotham Awards:\n2008 Ft. Lauderdale International Film Festival (Jury Award):\n2008 Provincetown International Film Festival (Faith Hubley Memorial Award):\n2009 Satellite Awards:\n2010 Emmy Awards:\n2010 Emmy Awards:\n2010 Golden Globe:\n2010 Satellite Awards:\n2010 Screen Actors Guild Awards:\n2010 Teen Choice Awards:\n2010 Television Critics Association Awards (TCA Award):\n2011 Golden Globe:\nDoppiatrici italiane.\nNelle versioni in italiano dei suoi lavori, Jane Lynch \u00e8 stata doppiata da:\nDa doppiatrice \u00e8 sostituita da:"}
{"id": "2675223", "revid": "729019", "url": "https://it.wikipedia.org/wiki?curid=2675223", "title": "Cohors peditata", "text": "La coorte peditata (latino: \"cohors peditata\"; plurale: \"cohortes peditatae\") fu un corpo di unit\u00e0 ausiliarie dell'esercito romano, composta da soli fanti, a differenza di quella \"equitata\". Poteva essere composta da 500 armati (\"quingenaria\") o 1.000 circa (\"milliaria\").\nStoria e struttura interna.\nLa riorganizzazione augustea.\nAugusto, dopo la battaglia di Azio del 31 a.C., si vide costretto a decidere non soltanto quante legioni dovessero essere trattenute in servizio, ma anche quante truppe di \"auxilia\" fosse necessario inquadrare permanentemente nell'esercito. I loro reparti erano sottoposti al legato della legione pur rimanendo nettamente distinti da questa.\nGli \"auxilia\" costituivano la seconda componente fondamentale dell'esercito. In base al grado di specializzazione delle forze legionarie ed ai loro limiti tattici, \u00e8 chiaro che gli \"auxilia\" non erano solo delle forze aggiuntive, ma complementari rispetto alle legioni (cavalleria \"leggera\" o \"pesante\", arcieri \"a piedi\" o a cavallo, e \"fanteria leggera\"). Probabilmente molte di queste unit\u00e0 non esistevano prima della battaglia di Azio, ma i nomi di alcuni squadroni di cavalleria fanno pensare che siano stati reclutati in Gallia dagli ufficiali di Cesare.\nComposizione.\nErano composte da fanti per lo pi\u00f9 provinciali (nella condizione di \"peregrini\"), i quali aspiravano, al termine di un servizio lungo oltre un paio di decenni, ad ottenere la cittadinanza romana. Sebbene siano state utilizzate da Cesare nel corso della conquista della Gallia, la loro organizzazione, cos\u00ec come ci \u00e8 stata tramandata, risale alla riforma voluta da Augusto dell'intero sistema militare romano.\nLe coorti di fanteria avevano una struttura molto simile a quelle delle coorti legionarie. Erano inizialmente sottoposte ad un \"praefectus cohortis\" quando erano ancora \"quingenariae\" e formate da \"peregrini\", in seguito ad un \"tribunus militum\" se \"milliariae\" o se costituite da \"cives Romanorum\". Le coorti quingenarie erano composte da 6 centurie di 80 uomini ciascuna, oltre a 6 centurioni (tra cui un centurione \"princeps\") per un totale di 480 fanti, in alcuni casi muniti di armi da lancio (arcieri, frombolieri e lanciatori di giavellotto) per completarsi con la fanteria pesante legionaria.\nA partire dalla dinastia dei Flavi, furono introdotte per prime le unit\u00e0 ausiliarie \"milliariae\", ovvero composte da circa 1.000 armati (create \"ex novo\" oppure incrementandone gli armati da una preesistente unit\u00e0 \"quingenaria\") in tutte le loro tipologie: dalle \"cohortes peditatae\", a quelle \"equitatae\" fino alle \"alae\" di cavalleria (quest'ultima considerata l'\"\u00e9lite\" dell'esercito romano).\nGerarchia interna: ufficiali, \"principales\" e \"immunes\".\nIn epoca augustea erano affidate al comando di un re o principe cliente nativo del posto, almeno fino a dopo Tiberio, quando furono poi sottoposte ad un \"praefectus cohortis\" dell'ordine equestre.\nIl corpo di truppa di una \"cohors quingenaria\", oltre agli ufficiali (il \"praefectus cohortis\" ed ai sei centurioni), si divideva in tre sotto-categorie:\nIn sostanza secondo i conteggi del Cheesman, in una \"cohors quingenaria\", c'erano a parte il \"praefectus cohortis\": 6 \"centurioni\", 19 \"principales\" ed un numero imprecisato di \"immunes\".\nDurata servizio, paga e congedo.\nI fanti ausiliari prestavano servizio per 25 anni, al termine del quale ricevevano un \"diploma militare\" che ne attestava il congedo (\"honesta missio\"), oltre ad un premio (in denaro o un appezzamento di terra, quasi fosse una forma di pensione dei giorni nostri), la cittadinanza romana ed il diritto di sposarsi. La paga (\"stipendium\") per un fante di \"cohors peditata\" si aggirava attorno ai 150 denari (meno di un legionario che riceveva invece 225 denari annui). La paga fu successivamente aumentata di un quarto, sotto l'imperatore Domiziano, portando cos\u00ec il compenso annuo a 200 denari.\nLungo il \"limes\".\nLe unit\u00e0 miste delle \"cohortes peditatae\" furono distribuite lungo l'intero percorso del \"limes\", dalla provincia di Britannia a quelle orientali di Siria ed Egitto passando attraverso il \"limes renano\" e \"quello danubiano\". L'elenco completo lo potete trovare qui."}
{"id": "2675224", "revid": "1723025", "url": "https://it.wikipedia.org/wiki?curid=2675224", "title": "Ordine al Merito per Servizio Distinto", "text": "L'Ordine al Merito per Servizio Distinto o Ordine al Merito del Per\u00f9 \u00e8 un'onorificenza concessa dal Per\u00f9.\nStoria.\nL'Ordine venne fondato il 18 luglio 1950 dalla giunta militare del governo di Manuel A. Odr\u00eda per ricompensare quanti si fossero distinti a favore del Per\u00f9 nel campo delle arti, dell'industria o del commercio. L'Ordine \u00e8 rivolto a peruviani e non peruviani.\nClassi.\nL'Ordine dispone delle seguenti classi di benemerenza:"}
{"id": "2675225", "revid": "22229", "url": "https://it.wikipedia.org/wiki?curid=2675225", "title": "Autoriciclaggio", "text": ""}
{"id": "2675234", "revid": "196390", "url": "https://it.wikipedia.org/wiki?curid=2675234", "title": "Saakashvili", "text": ""}
{"id": "2675238", "revid": "92723", "url": "https://it.wikipedia.org/wiki?curid=2675238", "title": "Campionato mondiale di scherma 2010", "text": "La cinquantasettesima edizione del Campionato mondiale di scherma si \u00e8 svolta presso il Grand Palais di Parigi in Francia, dal 4 al 13 novembre 2010."}
{"id": "2675243", "revid": "1376357", "url": "https://it.wikipedia.org/wiki?curid=2675243", "title": "Ordine dell'aquila d'oro", "text": "L'Ordine dell'aquila d'oro \u00e8 la pi\u00f9 alta delle onorificenze concesse dal Kazakistan.\nStoria.\nL'ordine venne fondato nel 1995 per commemorare quanti si fossero largamente distinti a favore della Repubblica del Kazakistan."}
{"id": "2675244", "revid": "2128848", "url": "https://it.wikipedia.org/wiki?curid=2675244", "title": "Javier Zanetti", "text": "Ha iniziato la carriera in Argentina, prima al Talleres e poi al . Nel 1995 si \u00e8 trasferito all'Inter, squadra di cui \u00e8 stato capitano dal 2001 al 2014, anno in cui ha concluso l'attivit\u00e0 agonistica.\nCon 1114 partite ufficiali disputate, \u00e8 nono nella classifica dei calciatori con almeno 1000 presenze in carriera; \u00e8 inoltre lo straniero con pi\u00f9 presenze in Serie A (615) e il quarto giocatore in assoluto per partite disputate nella suddetta competizione, alle spalle di Gianluigi Buffon, Paolo Maldini e Francesco Totti. \u00c8 anche il calciatore con pi\u00f9 presenze nella storia dell'Inter (858), squadra di cui \u00e8 il giocatore pi\u00f9 vincente, con sedici trofei: cinque campionati italiani (2005-06, 2006-07, 2007-08, 2008-09 e 2009-10), quattro Coppe Italia (2004-05, 2005-06, 2009-10 e 2010-11), quattro Supercoppe italiane (2005, 2006, 2008 e 2010), una Coppa UEFA (1997-98), una Champions League (2009-10) e una Coppa del mondo per club FIFA (2010). \u00c8 inoltre il giocatore con pi\u00f9 presenze da capitano in Champions League (82).\nCon la nazionale argentina, con cui \u00e8 arrivato in finale di Coppa America nel 2004 e nel 2007 e di Confederations Cup nel 1995 e nel 2005, ha disputato 145 partite, cifra che lo rende il terzo giocatore con il maggior numero di presenze nella storia della \"Selecci\u00f3n Albiceleste\", alle spalle di Lionel Messi e Javier Mascherano.\nNel 2004 \u00e8 stato incluso da Pel\u00e9 nella FIFA 100, la lista dei 125 migliori calciatori viventi redatta in occasione del centenario della FIFA, mentre nell'ottobre del 2011, durante la consegna del Golden Foot, ha ricevuto il premio alla carriera come \"leggenda del calcio\". Il 9 marzo 2018, in concomitanza col 110\u00ba anniversario della fondazione dell'Inter, \u00e8 stato il primo difensore a essere inserito nella \"Hall of Fame\" del club milanese, che gi\u00e0 tre anni prima aveva ritirato la sua maglia numero 4. La rivista \"FourFourTwo\" lo ha inserito al 42\u00ba posto nella classifica dei 101 calciatori pi\u00f9 forti del periodo 1994-2019.\nNel corso della sua carriera si \u00e8 distinto per sportivit\u00e0 e correttezza, guadagnandosi la stima di compagni di squadra, avversari e addetti ai lavori.\nBiografia.\nJavier Adelmar Zanetti nacque il 10 agosto 1973 nella capitale argentina Buenos Aires da Rodolfo Ignacio Zanetti e Violeta Bonazzola, ma trascorse l'infanzia a Dock Sud, un sobborgo portuale del Partido di Avellaneda. Di origini italiane \u2013 il bisnonno, Paolo Zanetti, era originario di Sacile, in provincia di Pordenone \u2013, prese il secondo nome Aldemar da un medico che gli salv\u00f2 la vita da neonato, quando aveva dei problemi di respirazione; tuttavia la madre sbagli\u00f2 la grafia e dunque scrisse Adelmar. \u00c8 il fratello minore di Sergio, anch'egli calciatore, e poi allenatore dell'Inter Juniores Berretti e successivamente del .\nZanetti \u00e8 sposato dal 1999 con Paula de La Fuente, conosciuta nel 1991 mentre militava nel Talleres. La coppia ha tre figli: Sol (nata l'11 giugno 2005), Ignacio (nato il 27 luglio 2008), e Tomas (nato il 9 maggio 2012). Il padrino della figlia \u00e8 Iv\u00e1n Zamorano, mentre quello del secondogenito \u00e8 Iv\u00e1n C\u00f3rdoba. Il fratello della moglie, Sebasti\u00e1n, ha allenato l\u2019Inter femminile, con cui ha vinto il campionato di Serie B nella stagione 2018-19.\nL'argentino ha pubblicato due autobiografie (\"Capitano e gentiluomo\" e \"Giocare da uomo\", edite rispettivamente da Rizzoli e Mondadori), ha partecipato come attore al film del regista Piergiorgio Gay \"Niente paura\" (2010) ed \u00e8 stato protagonista del documentario \"Zanetti Story\" (2015), diretto da Carlo Sigon e Simone Scafidi. Nel 2018 \u00e8 uscito il libro \"Vincere, ma non solo\", edito da Mondadori, in cui racconta la sua vita una volta terminata la carriera da giocatore.\nNell'aprile del 2012 ha aperto nel quartiere Brera di Milano un ristorante insieme a Esteban Cambiasso, il Botinero. Il 14 gennaio 2015 \u00e8 stato nominato \"Ambassador\" per l'Expo di Milano.\nImpegno nel sociale.\nZanetti sin dagli esordi ha preso parte, talvolta organizzandole in prima persona, a numerose iniziative di carattere benefico. Nel 2002, insieme alla moglie Paula, ha creato la Fundaci\u00f3n P.U.P.I., un'organizzazione no-profit che si occupa di fornire il necessario sostegno economico ai bambini disagiati, e alle loro famiglie, nella zona di Buenos Aires.\nPer la sua correttezza e lealt\u00e0 sportiva, per le vittorie conseguite e per l'impegno nel sociale, \u00e8 stato insignito di diversi riconoscimenti: fra i tanti, figurano l'Ambrogino d'oro nel 2005, il Premio Scirea nel 2010 e il Premio Facchetti nel 2012.\nCaratteristiche tecniche.\nPuntuale nel recupero di palloni e nell'impostazione del gioco, Zanetti era in possesso di un buon controllo di palla e di eccellenti doti fisiche, tra cui resistenza allo sforzo prolungato e velocit\u00e0, che lo rendevano molto abile nel superare gli avversari nello slancio per poi tentare il cross dal fondo o il tiro: le suddette qualit\u00e0, che gli valsero il soprannome \"El Tractor\" (\"il trattore\"), lo rendevano un'arma tattica utile a fluidificare la manovra offensiva, sebbene sfociassero occasionalmente in un eccesso di azioni personali.\nNato nelle giovanili dell'Independiente come attaccante esterno, \u00e8 al Talleres che Zanetti arretra la sua posizione, scendendo in campo da centrocampista, sia di fascia sia centrale, e alcune volte anche da terzino, ruolo che successivamente lo consacr\u00f2 nella sua prima stagione da professionista. Appena arrivato all'Inter ricopr\u00ec il ruolo di laterale destro in un 5-3-2, durante la gestione di Ottavio Bianchi, per poi passare come interno destro in un modulo a rombo agli ordini di Roy Hodgson. Con Luigi Simoni il giocatore venne spostato come laterale sinistro di centrocampo. Sotto la guida di Marcello Lippi ritorn\u00f2 a giocare a destra nel centrocampo, come tornante nel 4-4-2; fu H\u00e9ctor C\u00faper a fargli ricoprire nuovamente la posizione di terzino destro, lo stesso ruolo che ebbe durante i suoi anni in Argentina. In seguito si consolid\u00f2 anche come centrocampista centrale e terzino sinistro, prima con Roberto Mancini e poi con Jos\u00e9 Mourinho. In rare occasioni ha giocato anche nel ruolo di difensore centrale, pur essendovi poco avvezzo.\nCarriera.\nGiocatore.\nClub.\nGli inizi.\nCresciuto durante il periodo della guerra sporca, Zanetti si appassion\u00f2 al calcio da bambino, quando l'Argentina di Mario Kempes e Daniel Passarella vinse in casa il . Tuttavia, nel suo quartiere, \"Dock Sud\", non esisteva nessun campo da calcio; sar\u00e0 suo padre, assieme ad altri genitori di ragazzi del posto, a realizzare un campetto di erba e sabbia, ed \u00e8 l\u00ec che l'argentino inizier\u00e0 a tirare i suoi primi calci a un pallone, nella formazione della \"Disneyland\".\nNel 1982, un dirigente dell'Independiente gli offr\u00ec l'opportunit\u00e0 di giocare nella sua squadra, ed egli accett\u00f2 immediatamente l'offerta, dato che era un tifoso dei \"Diablos Rojos\". Dopo esser sceso in campo per sette anni tra le file dell'Independiente, i dirigenti e i tecnici della squadra decisero di tagliarlo fuori dalla squadra, perch\u00e9 sotto l'aspetto fisico era troppo piccolo e debole.\nPer pi\u00f9 di un anno smise di giocare a calcio, pensando solamente allo studio e al lavoro, dove l'argentino aiutava suo padre nei cantieri, e questo sostegno che offr\u00ec al genitore contribu\u00ec al suo sviluppo fisico.\nTalleres e Banfield.\nDietro suggerimento del padre, Zanetti inizi\u00f2 a cercare un'altra squadra, e l'opportunit\u00e0 gliela offr\u00ec il fratello Sergio, che militava nel Talleres. Javier ha aspettato che suo fratello Sergio si trasferisse, perch\u00e9 non voleva passare per raccomandato, e infine ha fatto un provino dove \u00e8 stato promosso. Durante la sua permanenza a Remedios de Escalada prese il vezzeggiativo \"Pupi\" del fratello Sergio appena ceduto, necessario in quanto in squadra oltre a lui, c'erano ben cinque Javier.\nNelle giovanili del Talleres gioc\u00f2 da centrocampista in quarta divisione, e le ottime prestazioni lo fecero promuovere in prima squadra. Inoltre il club di Remedios de Escalada gli offr\u00ec un contratto da professionista, in quanto Zanetti per guadagnare e aiutare economicamente la famiglia era costretto a lavorare la mattina vendendo il latte. Esord\u00ec nel mondo del calcio professionistico il 22 agosto 1992, nel corso della terza giornata di Primera B Nacional, quando subentr\u00f2 all'80' al posto di Miguel \u00c1ngel Fretes, vincendo 2-1 contro l'Instituto Atl\u00e9tico Central C\u00f3rdoba. Il suo esordio da titolare con i bianco-rossi \u00e8 avvenuto tre giornate pi\u00f9 tardi, quando il 12 settembre il Talleres pareggi\u00f2 0-0 in casa dell'Ituzaing\u00f3. Ha segnato il suo primo gol in carriera, che tra l'altro \u00e8 stato anche il primo e l'unico con la maglia del Talleres, il 20 marzo 1993, in occasione di Talleres-Arsenal de Sarand\u00ed, finita 1-1. In totale, con la maglia del Talleres, scese in campo 33 volte, venendo schierato per lo pi\u00f9 come terzino. A fine campionato venne definito come uno tra i migliori giovani del torneo.\nNell'estate del 1993, a vent'anni, approd\u00f2 nella massima serie, la Primera Divisi\u00f3n, venendo acquistato dal per dollari. Vest\u00ec la maglia numero 4, che non abbandon\u00f2 pi\u00f9, ed esord\u00ec con i biancoverdi il 12 settembre 1993 contro il River Plate, in una partita finita 0-0. Chiuse la stagione con 37 presenze, segnando il suo unico gol con la maglia del Banfield il 29 settembre 1993, nel pareggio per 1-1 in casa del Newell's Old Boys. Titolare anche nel campionato successivo, le sue prestazioni gli valsero la convocazione in pianta stabile nella nazionale argentina di Daniel Passarella.\nInter.\n1995-1998: dall'esordio al primo trofeo.\nSegnalato da Antonio Angelillo, fu acquistato da Massimo Moratti, che \u2014 assieme al figlio \u2014 lo aveva visto in una videocassetta mentre giocava per la nazionale olimpica. L'Inter ne annunci\u00f2 ufficialmente l'ingaggio nella primavera 1995, tesserandolo a partire dalla stagione seguente. Il connazionale Diego Armando Maradona lo defin\u00ec \u00abmiglior acquisto dell'anno\u00bb.\nZanetti esord\u00ec il 27 agosto 1995, nella prima giornata di campionato che vide l'Inter sconfiggere di misura il (1-0). Il 12 settembre esord\u00ec invece nelle competizioni europee, in occasione della partita esterna di Coppa UEFA col Lugano.\nAffermatosi come titolare nella stagione seguente, contribu\u00ec al terzo posto dei nerazzurri in campionato. La squadra raggiunse inoltre la finale di Coppa UEFA, cedendo ai rigori contro lo Schalke 04; in occasione della finale di ritorno, l'allenatore Roy Hodgson sostitu\u00ec l'argentino con Nicola Berti a pochi minuti dalla fine dei supplementari. Contrariato dalla scelta del tecnico, Zanetti litig\u00f2 con quest'ultimo ma i due vennero divisi prima che il confronto sfociasse sul piano fisico. Il calciatore si chiarir\u00e0 successivamente con l'inglese.\nL'anno successivo, con l'arrivo di Luigi Simoni in panchina e di Ronaldo in campo, l'Inter contese il tricolore alla . Il duello conobbe il proprio esito soltanto nello scontro diretto, vinto dai bianconeri tra le polemiche. Seconda in campionato, l'Inter si consol\u00f2 col successo in Coppa UEFA a spese della : l'argentino sigl\u00f2 il raddoppio della formazione milanese, che trionf\u00f2 col risultato di 3-0.\n1998-2001: un triennio difficile.\nNella stagione 1998-99 l'Inter, gi\u00e0 considerata tra le favorite, rafforz\u00f2 ulteriormente il proprio organico. Malgrado il supporto dell'argentino \u2014 che il 28 ottobre 1998 indoss\u00f2 per la prima volta la fascia di capitano nel match di Coppa Italia contro il Castel di Sangro \u2014 i nerazzurri vissero una stagione anonima, su cui grav\u00f2 l'esonero di Simoni. Il tecnico fu sollevato dall'incarico dopo la vittoria contro la , ottenuta con un gol di Zanetti nel recupero. Destinati a un campionato di secondo piano, i meneghini furono poi eliminati dal in Coppa Italia (con l'argentino espulso nella gara di andata) e dal Manchester United in Champions League. Il campionato si concluse con l'ottavo posto, ma l'Inter fall\u00ec l'ultima chance per conquistare l'Europa perdendo lo spareggio col per la Coppa UEFA.\nDal 1999 al 2001 la squadra fu guidata da Marcello Lippi prima e Marco Tardelli poi, senza per\u00f2 cogliere risultati di rilievo. In due campionati furono conseguiti un quarto e quinto posto, mentre la formazione perse la finale di Coppa Italia contro la Lazio nel maggio 2000. La stagione 2000-01 segn\u00f2 invece la pi\u00f9 rovinosa sconfitta nel derby di Milano, con un 6-0 in favore del .\n2001-2004: la gestione di C\u00faper e la parentesi di Zaccheroni.\nL'estate 2001 segn\u00f2 l'ingaggio di H\u00e9ctor C\u00faper, voluto da Moratti per riportare la squadra al successo. In tale periodo Zanetti divent\u00f2 capitano, dopo aver vestito la fascia gi\u00e0 negli anni precedenti per sostituire l'infortunato Ronaldo. La stagione 2001-02 vide i nerazzurri in testa per gran parte del campionato, mentre in Coppa UEFA la compagine lombarda si arrese al Feyenoord in semifinale. Lo scudetto, apparso ormai una formalit\u00e0, venne invece perso nella giornata conclusiva, quando il 4-2 sub\u00ecto in casa della Lazio comport\u00f2 il sorpasso di Juventus e . C\u00faper ottenne buoni risultati anche l'anno seguente, conducendo la \"Beneamata\" al secondo posto in campionato e alla semifinale di Champions League con l'eliminazione (dopo due pareggi) per opera del Milan.\nPi\u00f9 sofferta risult\u00f2 la stagione 2003-04, con l'Inter che disput\u00f2 un campionato al di sotto delle aspettative \u2014 parallelamente a uno scialbo percorso europeo \u2014, raggiungendo comunque il quarto posto e l'accesso alla Champions League. Dall'estate 2004 Roberto Mancini (spesso avversario di Zanetti ai tempi della Lazio) sostitu\u00ec Alberto Zaccheroni, chiamato per rimpiazzare C\u00faper nell'ottobre 2003.\n2004-2008: le vittorie nazionali con Mancini.\nLa stagione 2004-05 segn\u00f2 il ritorno dell'Inter alla vittoria, con la conquista della Coppa Italia. Per l'argentino si tratt\u00f2 del secondo trofeo in nerazzurro, dopo la Coppa UEFA del 1998. Aggiudicatasi la Supercoppa italiana ai danni della Juventus, l'Inter replic\u00f2 il successo in coppa nazionale nel 2006. Le conseguenze dello scandalo di \"Calciopoli\" consegnarono inoltre ai milanesi lo Scudetto, dopo il declassamento dei bianconeri.\nNel campionato 2006-07 un'Inter profondamente rinnovata biss\u00f2 il trionfo sul campo, aggiudicandosi il tricolore con 5 giornate di anticipo e 97 punti in classifica. I nerazzurri precedettero di 22 lunghezze la Roma, che fu la principale antagonista anche nel torneo successivo: a rappresentare un importante viatico fu lo scontro diretto del 27 febbraio 2008, in cui proprio il capitano realizz\u00f2 il definitivo 1-1. Nonostante la vittoria del terzo titolo consecutivo, giunto all'ultima giornata ancora davanti ai capitolini, Mancini non venne confermato in panchina: a pesare sull'esperienza del tecnico jesino furono infatti i modesti risultati europei, culminati nell'annuncio di un possibile addio dopo la sconfitta in Champions League col Liverpool nel marzo 2008.\n2008-2011: il biennio d'oro con Mourinho, il \"triplete\" e il Mondiale per club.\nIl successore di Mancini fu il portoghese Jos\u00e9 Mourinho, che vinse subito la Supercoppa italiana: nella sfida contro la Roma, conclusasi ai tiri di rigore, fu proprio l'argentino a realizzare il \"penalty\" decisivo. Pur fallendo nuovamente in Europa, i nerazzurri si aggiudicarono il quarto Scudetto consecutivo.\nAncor pi\u00f9 ricca di successi si rivel\u00f2 la stagione 2009-10, con l'Inter capace di centrare un \"treble\" mai riuscito a nessun'altra formazione italiana: dopo essersi aggiudicata la coppa nazionale e il quinto tricolore di fila, la formazione lombarda torn\u00f2 a trionfare in Champions League dopo 45 anni piegando il Bayern Monaco. A completare l'anno solare 2010 furono le vittorie in Supercoppa di lega e nel Mondiale per club, ottenute con Ben\u00edtez in panchina. Zanetti diede il proprio contributo alla conquista del titolo mondiale, realizzando un gol al Seongnam in semifinale (e questa si riveler\u00e0 poi essere l'ultima rete della sua carriera). In precedenza, il 20 ottobre 2010, il capitano era andato a segno contro il Tottenham in Champions League divenendo il pi\u00f9 anziano marcatore del torneo (record poi superato da Inzaghi e Totti). Il 15 gennaio 2011, nell'incontro col Bologna, eguagli\u00f2 il primato di presenze in Serie A di Bergomi (con 519 gare all'attivo). L'11 maggio successivo, nel ritorno delle semifinali di Coppa Italia con la Roma, disput\u00f2 la millesima partita in carriera. I nerazzurri si aggiudicarono poi il trofeo, l'ultimo vinto dall'argentino.\n2011-2014: gli ultimi traguardi e il ritiro.\nNell'ultimo periodo a Milano il calciatore non rimpingu\u00f2 la sua bacheca, stabilendo comunque alcuni primati individuali: tra il 2011 e il 2012 super\u00f2 infatti due record precedentemente raggiunti da Bergomi, divenendo il giocatore con pi\u00f9 presenze nella storia dell'Inter, nonch\u00e9 il nerazzurro pi\u00f9 presente nel derby di Milano (Bergomi si ferm\u00f2 rispettivamente a 756 e 44 partite); in Champions League, oltre a toccare quota 100 presenze complessive, divenne il giocatore con pi\u00f9 presenze da capitano nella storia della competizione (superando le 77 di Paolo Maldini).\nIl 21 aprile 2013, scendendo in campo contro il Parma, raggiunse le presenze in carriera consolidando il quarto posto tra i calciatori con pi\u00f9 presenze della storia; una settimana pi\u00f9 tardi, nell'incontro col , riport\u00f2 la rottura del tendine d'Achille, che chiuse la sua stagione.\nZanetti torn\u00f2 in campo dopo 7 mesi, nella stagione 2013-14: rientr\u00f2 infatti in campo a 40 anni e 3 mesi, nella partita del 9 novembre 2013 vinta per 2-0 contro il . Con il neo allenatore Walter Mazzarri ottenne tuttavia solamente 12 presenze in campionato. Disput\u00f2 la sua ultima gara il 18 maggio 2014, in occasione della sconfitta di misura (2-1) sul campo del .\nNell'arco dei diciannove anni trascorsi in maglia nerazzurra, Zanetti \u00e8 sceso in campo 858 volte: in 813 occasioni \u00e8 partito da titolare (venendo sostituito in 42 partite), giocando per un totale di minuti, segnando 21 reti e ricevendo due sole espulsioni (la prima nel 1999 in Coppa Italia, la seconda nel 2011 in campionato). Ha inoltre disputato consecutivamente 137 delle sue 615 partite in Serie A. Essendosi ritirato a 40 anni e 281 giorni, \u00e8 nella \"top ten\" dei giocatori pi\u00f9 anziani ad aver mai calcato i campi di Serie A.\nNazionale.\nNazionale maggiore.\n1994-2002: l'esordio, le prime competizioni e i due Mondiali disputati.\nDopo il , la nazionale argentina doveva essere completamente ricostruita. Nel novembre del 1994, a seguito delle buone prestazioni con la maglia del Banfield, l'allora commissario tecnico della nazionale argentina, Daniel Passarella, inser\u00ec per la prima volta Zanetti nella lista dei convocati della \"Selecci\u00f3n\".\nEsord\u00ec con la nazionale maggiore a Santiago del Cile il 16 novembre 1994, a 21 anni, in una partita amichevole contro il finita 3-0 per l'Argentina.\nNel 1995 disput\u00f2 Coppa re Fahd, torneo amichevole intitolato all'allora re dell'Arabia Saudita, che venne poi assorbito dalla FIFA nell'ambito della Confederations Cup. L'Argentina perse in finale per 2-0 contro la . Nell'estate dello stesso anno Zanetti venne anche convocato per la Copa Am\u00e9rica in Uruguay, in cui l'Argentina usc\u00ec ai quarti di finale contro il , ai calci di rigore.\nTre anni pi\u00f9 tardi, Zanetti prese parte al in Francia, con l'esordio nella competizione mondiale il 14 giugno a Tolosa, contro il (vittoria per 1-0). Ai quarti di finale l'Argentina venne eliminata dai , che prevalse sui sudamericani per 2-1. Zanetti gioc\u00f2 da titolare tutte le cinque partite della nazionale argentina, segnando un gol contro l' agli ottavi di finale.\nNel 1999, nonostante il nuovo commissario tecnico Marcelo Bielsa avesse completamente rinnovato il gruppo della nazionale argentina, Zanetti venne convocato per la Copa Am\u00e9rica in Paraguay. L'Argentina usc\u00ec dalla competizione nella fase a eliminazione diretta per mano del Brasile.\nVenne convocato da Bielsa anche per il , disputatosi in Corea del Sud e Giappone. Inserita in un girone con , e Inghilterra, con Bielsa che rivoluzion\u00f2 quasi interamente tutta la squadra lasciando tuttavia in campo Zanetti, l'Argentina non raggiunse la fase a eliminazione diretta.\n2002-2011: le tre finali perse, la deludente Coppa America 2011 e il congedo.\nIl 7 giugno 2003 Zanetti indoss\u00f2 per la prima volta la fascia da capitano della nazionale in una partita di Coppa Kirin contro il Giappone, in cui segn\u00f2 anche una rete. L'anno successivo fu convocato per la Coppa America 2004 in Per\u00f9. La nazionale celeste perse la competizione in finale contro il Brasile, ai tiri di rigore (4-2 il finale). Zanetti prese parte anche alla Confederations Cup 2005, in cui Argentina e Brasile si affrontarono nuovamente in finale; il Brasile prevalse 4-1.\nNonostante Zanetti avesse giocato quasi tutte le gare di qualificazione al e tutte quelle della Confederations Cup 2005, venne escluso da Jos\u00e9 Pekerman dall'elenco dei 23 convocati per la fase finale del Mondiale. Torn\u00f2 nel giro della nazionale sotto la guida di Alfio Basile, partecipando alla Coppa America 2007 in Venezuela. La \"Selecci\u00f3n\" venne sconfitta in finale, a Maracaibo, ancora dal Brasile, che s'impose per 3-0.\nDivenuto capitano dopo il congedo di Roberto Ayala, nel novembre 2007 Zanetti timbr\u00f2 la sua 116\u00aa presenza con la maglia dell'Argentina, superando il record di partite giocate per la nazionale \"albiceleste\" che apparteneva proprio ad Ayala. Mantenne la fascia fino al 2008, quando il nuovo CT Diego Armando Maradona prefer\u00ec affidarla a Javier Mascherano.\nNon convocato da Maradona per il , Zanetti fu inserito da Sergio Batista nella lista dei 23 convocati per la Coppa America 2011, disputata in casa. Per Zanetti fu la quarta partecipazione al torneo. La squadra venne eliminata ai quarti di finale dall'Uruguay, ai rigori. Zanetti in quell'occasione disput\u00f2 la 22\u00aa presenza in Coppa America, diventando il calciatore argentino con pi\u00f9 presenze nella massima competizione continentale, staccando i connazionali Jos\u00e9 Salom\u00f3n e Oscar Ruggeri. Fu l'ultima delle 145 partite di Zanetti con l'Argentina (138 da titolare); in totale ha giocato minuti in nazionale, segnando 5 reti.\nNazionale olimpica.\nTra il 1995 e il 1996, Zanetti, oltre a giocare con la Nazionale maggiore, disput\u00f2 alcuni incontri con la selezione olimpica.\nNel marzo del 1995, a Mar del Plata, in Argentina, si disput\u00f2 la XII edizione dei Giochi panamericani, i giochi che vedono in competizione atleti dei paesi del continente americano. Nel calcio, la nazionale olimpica argentina arriv\u00f2 fino alla finale contro il Messico, vincendo ai rigori. L'Argentina conquist\u00f2 per la quarta volta l'oro panamericano, con Zanetti che disput\u00f2 tutte le partite della competizione.\nTra il luglio e l'agosto del 1996 ad Atlanta si svolse la XXVI edizione dei Giochi olimpici, e venne disputato il ventiduesimo torneo olimpico di calcio. La nazionale olimpica argentina, sempre guidata dal commissario tecnico della nazionale maggiore Passarella, fu formata da calciatori giovani, ma con esperienza, e che poi diventeranno titolari della nazionale maggiore negli anni successivi, tra cui Zanetti. Il 3 agosto, ad Athens, si disput\u00f2 la finale del XXVI torneo olimpico fra Argentina e Nigeria, vinta dagli africani per 3-2. La nazionale argentina si aggiudic\u00f2, quindi, la medaglia d'argento, la prima dopo quella ad Amsterdam del 1928.\nNel 2004 ebbe l'occasione di disputare da fuoriquota il torneo olimpico, che poi l'Argentina vinse, ma rifiut\u00f2 la convocazione per allenarsi con l'Inter.\nIn totale, con la maglia della nazionale olimpica, Zanetti ha giocato 1080 minuti in 12 partite, tutte da titolare e senza mai essere sostituito.\nDirigente.\nRitiratosi, nel 2014 \u00e8 stato nominato vicepresidente dell'Inter da Erick Thohir, l'allora presidente del club.\nNella stagione 2020-2021 vince il suo primo scudetto da dirigente del club nerazzurro.\nStatistiche.\nPresenze e reti nei club.\n\"Statistiche aggiornate al termine della carriera da calciatore.\"\nCronologia presenze e reti in nazionale.\nVanta 145 presenze in nazionale, di cui 25 da capitano. Ha segnato 5 reti: 2 in amichevole, una in Kirin Cup, una ai Mondiali e una alle qualificazioni ai Mondiali.\nA ci\u00f2 vanno aggiunte 12 presenze nell'Argentina Olimpica.\nRecord.\nDurante la sua carriera Zanetti \u00e8 riuscito a battere diversi record:"}
{"id": "2675246", "revid": "1632387", "url": "https://it.wikipedia.org/wiki?curid=2675246", "title": "Congregation of the Damned", "text": "Congregation of the Damned \u00e8 il quinto album della band metalcore statunitense Atreyu, pubblicato dall'etichetta Hollywood Records il 27 ottobre 2009."}
{"id": "2675247", "revid": "642594", "url": "https://it.wikipedia.org/wiki?curid=2675247", "title": "A Shot at Love 2 with Tila Tequila", "text": ""}
{"id": "2675250", "revid": "1718925", "url": "https://it.wikipedia.org/wiki?curid=2675250", "title": "Andria (Terenzio)", "text": "Andria (in italiano La ragazza di Andro) \u00e8 una commedia dell'autore latino Publio Terenzio Afro.\nL'opera \u00e8 una contaminazione di due opere di Menandro, l\"'Andria\" e la \"Perinthia\". Fu rappresentata nel 166 a.C.\nTrama.\nNell'Andria viene narrata la storia del vecchio Simone, il quale si \u00e8 accordato con il vicino di casa Cremete perch\u00e9 i loro figli Panfilo e Fil\u00f9mena si sposino. Panfilo ha per\u00f2 una relazione segreta con Glicerio, una fanciulla che tutti credono sorella dell'etera Criside, che attende da lui un figlio. Simone scopre la relazione del figlio solo in occasione del funerale di Criside e, profondamente irritato da questa \"ribellione\", gli comunica l'imminenza delle nozze con Filumena, nonostante Cremete abbia annullato l'accordo. Il 'giovane', per\u00f2, \u00e8 determinato a non tradire Glicerio e finge di accettare passivamente le nozze. La vicenda si complica: Cremete ha un ripensamento e concede il consenso. Gli equivoci sono chiariti dall'arrivo del vecchio Critone, amico della morta Criside, che riconosce in Glicerio la figlia che Cremete credeva morta in naufragio verso l'isola di Andro, Pasibula. La commedia si conclude con duplici nozze: Panfilo sposa Glicerio, e Carino, un amico di Panfilo, sposa Filumena.\nUn'importante novit\u00e0 \u00e8 rappresentata dal prologo dell'opera, nel quale il poeta, contrariamente alla consuetudine, non espone il contenuto ma si dedica alla critica e alla polemica letteraria. Recitano infatti i primi sette versi:\n\u00abIl poeta quando decise di scrivere, credeva che il suo compito fosse uno solo: che le sue commedie piacessero al pubblico. Ma si rende conto che le cose vanno molto diversamente; ed ecco che si impegna tutto a scriver prologhi, non per esporre la trama delle sue commedie, ma per rispondere alle maldicenze di un vecchio poeta maligno.\u00bb (trad. M. R. Posani)\nNei versi immediatamente successivi (8-21), cos\u00ec come nel prologo dell\"'Heautontimorumenos\" (vv. 16-21), Terenzio si difende dall'accusa di plagio e contaminatio."}
{"id": "2675254", "revid": "287204", "url": "https://it.wikipedia.org/wiki?curid=2675254", "title": "Piramide di Amenemhat II", "text": "Il complesso piramidale di Amenemhat II, pi\u00f9 noto col nome comune di piramide bianca, venne edificato per la sepoltura di Amenemhat II a Dahshur (), pi\u00f9 precisamente tra le due piramidi di Snefru.\nDescrizione.\nIl complesso piramidale nella sua interezza si chiamava \"Il Sekhem di Amenemhat\", ed \u00e8 uno dei pi\u00f9 piccoli complessi funerari costruiti, in estremo contrasto con la floridezza e la lunga durata del regno del titolare.\nResta una delle sepolture pi\u00f9 interessanti per la sua architettura di forma rettangolare allungata e per l'orientamento est-ovest, anche se il complesso \u00e8 stato solo sommariamente studiato da Jacques de Morgan negli anni 1894 e 1895; oggi ne restano scarsissimi resti, poich\u00e9 depredato del bianco calcare fino alla completa demolizione, dalle vicine popolazioni locali.\nUn'investigazione su larga scala dell'intero complesso non \u00e8 ancora stata effettuata.\nLa costruzione del complesso inizi\u00f2 nel V anno, nel IV mese di akhet del regno del sovrano, che ripristin\u00f2 l'antica necropoli. Alla sua edificazione presero parte anche prigionieri di guerra asiatici.\nIl peribolo (il cortile perimetrale che delimita il complesso) appare di forma rettangolare ed estremamente allungato, con le dimensioni di circa 220 per 100 metri. De Morgan, pur eseguendo delle planimetrie, lo esamin\u00f2 in modo sommario; molto tempo dopo Dieter Arnold descrisse la facciata esterna del muro a sporgenze e rientranze, molto simile alla cosiddetta \"facciata di palazzo\".\nLa piramide divideva il \"temenos\" in due cortili di diverse dimensioni oggi difficilmente individuabili, cos\u00ec come non sono state individuate n\u00e9 la piramide accessoria n\u00e9 il tempio funerario anche se la presenza di numerosi frammenti in pietra e di una tavola delle offerte ne lascia presupporre l'esistenza, cos\u00ec come la presenza di fregi frammentati nel grande cortile est lascia ragionevolmente dedurre l'antica esistenza di un tempio cultuale.\nLa piramide.\nEra chiamata \"la piramide possente di Amenemhat\" e De Morgan che la esplor\u00f2, la denomin\u00f2 \"mastaba bianca\". Tutte le tracce sono oggi sepolte sotto la sabbia per il grave stato di abbandono in cui versa il complesso piramidale, quindi le notizie conosciute sono quelle che provengono dalla documentazione di De Morgan.\nHa sempre suscitato interesse presso gli studiosi il mistero della completa distruzione della piramide, dovuto forse a cedimenti strutturali con conseguenti crolli ed asportazione dei materiali di rivestimento gi\u00e0 nel Medio Regno ad opera degli abitanti dei villaggi vicini al complesso funerario, che finirono per usarlo come cava di facile utilizzo.\nDell'edificio oggi non rimane che un cumulo di detriti, oltre che ai pochi resti della copertura in pietra calcarea ancora in sito (ai quali si deve il nome comune di \"piramide bianca\"), e le lastre di fondazione che delimitano una base quadrata costituente la copertura della camera funeraria.\nLa struttura della piramide era \"stellata\", similmente a quelle dei diretti predecessori del titolare; muri di sostegno in pietra calcarea si irradiavano dal centro, mentre gli spazi vuoti tra di essi vennero semplicemente colmati di sabbia. La quasi totale assenza del calcare di rivestimento non permette di stabilire l'angolo di inclinazione delle facce della piramide e, di conseguenza, nemmeno di stimarne l'altezza, mentre la base avrebbe dovuto essere di circa 50 metri.\nCamera sepolcrale.\nCome documentato da De Morgan, l'ingresso alla camera sepolcrale si trova sulla parete nord e si apre su di una galleria discendente lunga circa 40 metri, con pendenza di 15\u00b0 e con il soffitto a V rovesciata (\"falsa volta\" per disperdere il sovraccarico della struttura), con al termine un corridoio orizzontale dotato di due saracinesche (figura 4) in granito.\nLa camera funeraria \u00e8 l'ultima costruita con le caratteristiche dell'Antico Regno, ossia ubicata al centro della base della piramide e con l'orientamento nord-sud. Questa risulta estremamente articolata, con quattro magazzini posizionati due sulla parete sud e due sulle pareti est ed ovest (figura 3), e con un pozzo.\nLa copertura della camera \u00e8 molto simile a quella della piramide di Cheope e presenta otto travi orizzontali che formano 4 spazi allineati (figura 6) verosimilmente come \"camere di scarico\" mentre sopra le travi vi \u00e8 un ulteriore vano triangolare (figura 5, 7) con il soffitto costituito da 5 coppie di travi spioventi (figura 2).\nI magazzini erano chiusi con un muro intonacato, ancora presente in quello ad ovest (figura 3) ed il cui scopo era quello di celarne la presenza mentre dal pozzo si accede nella sottostruttura (figura 6) che conteneva la nicchia con i vasi canopi.\nIl sarcofago, in arenaria, era inserito nelle murature interne e pi\u00f9 che un sarcofago \u00e8 da considerarsi un \"vano\" con le dimensioni di circa 2 per 1 metri con un'altezza di 1 metro. Non essendo stati rinvenuti reperti di alcun tipo, non \u00e8 possibile affermare che il sovrano Amenemhat II sia stato sepolto in questa piramide.\nTombe.\nNel cortile ovest vi sono quattro sepolture dell'Antico Regno di cui ci sono pervenute pochissime notizie e tre tombe dei familiari del sovrano che in carenza di sovrastrutture sono da considerarsi di tipo ipogeo, anche se vengono erroneamente denominate \"Mastabe occidentali\".\nSi presentano internamente molto simili tra di loro sia per la forma rettangolare sia per la presenza di lastre di calcare come parete divisoria per le sepolture. Simili sono anche i grandi sarcofagi di ottima pietra ben lavorata, che occupando quasi tutto lo spazio disponibile contenevano le casse in legno riccamente decorate con, nel loro interno, le mummie provviste di ricchi monili ed alcuni oggetti rituali. Vi \u00e8 inoltre un'altra camera con la funzione di deposito delle offerte e dei vasi canopi.\nLa tomba pi\u00f9 a nord che venne ritrovata inviolata era delle principesse Itit e Khnumit, figlie di Amenemhat II, delle quali fu ritrovato il corredo funerario composto da monili di finissima fattura.\nQuella pi\u00f9 vicina alla piramide era destinata alla regina Keminub e ad un nobile cortigiano chiamato Amenhopet, forse suo figlio. Questa sepoltura fu ritrovata violata e depredata sicuramente gi\u00e0 nell'antichit\u00e0.\nL'ultima tomba, la pi\u00f9 esterna delle due parallele, ritrovata intatta, era delle principesse Sitmernut e Itawert, anch'esse figlie di Amenemhat II. Risulta costruita affrettatamente e con minor cura, molto probabilmente perch\u00e9 il sovrano era gi\u00e0 deceduto e quindi non pi\u00f9 indispensabile nell'allestimento del complesso funerario.\nPilone e rampa processionale.\nAl termine della rampa processionale, poste lateralmente all'entrata, vi sono due massicce murature eseguite in mattoni crudi con rivestimento in pietra, resti precursori di quello che sar\u00e0 il pilone, maggiore caratteristica architettonica dei templi del Nuovo Regno.\nOltrepassati il pilone e l'entrata, in direzione est, un'evidente depressione del suolo rivela l'esistenza di una rampa processionale, larga circa 20 metri e della notevole lunghezza di circa 800 metri.\nLe poche tracce esistenti indicano che questa rampa era delimitata lateralmente da muri, aveva pavimentazione in pietra e doveva terminare inequivocabilmente in un tempio a valle, peraltro mai ricercato."}
{"id": "2675256", "revid": "1505418", "url": "https://it.wikipedia.org/wiki?curid=2675256", "title": "Hecyra", "text": "Hecyra (\"La suocera\") \u00e8 una commedia dell'autore latino Publio Terenzio Afro.\nL'opera \u00e8 una contaminazione tra un'opera omonima di Apollodoro di Caristo e gli \"Epitr\u00e8pontes\" di Menandro. Fu rappresentata per la prima volta nel 165 a.C. in occasione dei \"Ludi Megalenses\", ma il pubblico lasci\u00f2 il teatro, preferendo a questa commedia uno spettacolo circense. Fu riproposta nel 160 a.C. insieme agli \"Adelphoe\" senza riscuotere successo. Infine, al terzo tentativo, nel 160 a.C., grazie a un'introduzione del capocomico Ambivio Turpione, nella quale pregava il pubblico di seguire la commedia, ebbe successo.\nTrama.\nPrologo I (vv. 1-8).\nNel primo prologo, relativo alla seconda rappresentazione (che ebbe luogo durante i giochi funebri in onore di Lucio Emilio Paolo), viene enunciato il titolo della commedia, per poi ricordare l\u2019esito assolutamente negativo della prima rappresentazione: viene quindi chiesta l\u2019attenzione del pubblico per questa nuova messa in scena.\nPrologo II (vv. 9-57).\nNel secondo prologo, relativo alla terza rappresentazione (avvenuta in occasione, nel settembre del 160 a. C., dei \"Ludi Romani\") a parlare \u00e8 il capocomico Ambivio Turpione, il quale nonostante i due precedenti insuccessi si dichiara deciso a portare in scena per una terza volta questa commedia; difendendo quest\u2019ultima e il suo autore esorta il pubblico a mantenere il silenzio e a prestare attenzione.\nAtto I (vv. 58-197).\nNella prima scena attraverso il dialogo tra la cortigiana Filotide e Sira si viene a sapere che il giovane Panfilo, nonostante l\u2019amore che aveva dimostrato per la cortigiana Bacchide e le promesse di fedelt\u00e0 che le aveva fatto, l\u2019ha infine tradita prendendo moglie. Traendo spunto da ci\u00f2, la vecchia ed esperta ruffiana Sira, sostenendo che gli uomini frequentano le cortigiane sempre e solo alla ricerca di mero piacere, invita Filotide a spogliarli, prosciugarli tutti e approfittarsi di loro.\nNella seconda scena Filotide e Sira incontrano il servo Parmenone mentre esce di casa. Dopo una veloce narrazione dei recenti terribili trascorsi di Filotide, Parmenone, costretto dall\u2019insistenza della donna, comincia a raccontare le ultime vicissitudini legate al suo padrone Panfilo: il suo amore per Bacchide era sincero, ma ha dovuto infine cedere alle pressioni paterne che gli chiedevano di sposarsi; il padre Lachete l\u2019ha quindi fidanzato con la figlia del vicino, Filomena, che Panfilo ha poi sposato senza inizialmente per\u00f2 toccarla a letto e, dapprima infelice del matrimonio, ha continuato a frequentare Bacchide, la quale, poich\u00e9 non aveva pi\u00f9 Panfilo tutto per s\u00e9, si \u00e8 fatta molto pi\u00f9 fredda ed esigente, cos\u00ec il giovane, spinto anche da piet\u00e0 nei confronti della moglie, ha progressivamente abbandonato Bacchide, trasferendo il suo amore verso Filomena; poco dopo \u00e8 morto un vecchio parente di Imbro, dove Panfilo \u00e8 stato quindi mandato dal padre lasciando a casa la moglie sola con sua madre Sostrata (il padre difatti vive ritirato in campagna), ma il rapporto tra le due \u00e8 presto precipitato apparentemente senza motivo e Filomena ha cominciato a stare lontana dalla suocera tentando di evitarla sempre fino a quando, con una scusa, se n\u2019\u00e8 andata tornando a casa da sua madre Mirrina; Sostrata, preoccupata, ha cercato di andare a trovare la nuora ma non \u00e8 stata nemmeno fatta entrare in casa, saputa la qual cosa Lachete \u00e8 andato a parlare con Fidippo, il padre di Filomena. Parmenone e Filotide si congedano.\nAtto II (vv. 198-280).\nLa prima scena consiste in un dialogo tra l\u2019anziano Lachete e la moglie Sostrata che discutono: l\u2019uomo rimprovera la donna accusandola di aver fatto fuggire Filomena con il suo arcigno comportamento tipico delle suocere con le loro nuore; Sostrata prova invano a discolparsi dichiarandosi innocente dalle accuse rivoltele dal marito.\nNella seconda scena i due coniugi incontrano Fidippo che esce di casa. Lachete allora, interrogandolo, tenta di capire il motivo per cui Filomena si \u00e8 chiusa in casa sua, dichiarandosi pronto e disponibile ad occuparsi della sua salute se il problema \u00e8 legato ad una malattia. Fidippo, non sapendo in realt\u00e0 nemmeno lui la vera ragione di ci\u00f2, assicura che il problema non \u00e8 suo marito Panfilo e che anzi, per quanto ha capito, sua figlia non pu\u00f2 restare in casa del suo sposo finch\u00e9 lui \u00e8 via; ci\u00f2 non fa altro che convincere ancor di pi\u00f9 Lachete riguardo ai sospetti che aveva sul comportamento di sua moglie. I due uomini si allontanano insieme diretti verso il foro.\nNella terza scena Sostrata in un breve monologo si proclama nuovamente innocente, sicura di aver sempre trattato Filomena come una figlia, e si lamenta del fatto che, in accordo con quello che \u00e8 solo un luogo comune, tutti ritengano che le suocere odiano le nuore.\nAtto III (vv. 281-515).\nNella prima scena Panfilo, finalmente rientrato dal suo viaggio e informato dei presunti attriti verificatisi tra sua moglie e sua madre, comincia a lamentarsi e a disperarsi, affermando che nessun uomo \u00e8 pi\u00f9 sventurato di lui e costretto a dover soffrire maggiormente, anche se Parmenone prova a rincuorarlo assicurandogli che in fondo non \u00e8 successo niente di grave e che le donne se la prendono per un nonnulla. Passando fuori dalla casa di Filomena si sentono rumori e grida cos\u00ec Panfilo, preoccupato per lo stato di salute della moglie, si precipita dentro.\nNella seconda scena Sostrata, udendo anche lei la confusione che proviene dalla casa vicina, vorrebbe recarsi da Filomena per prestarle aiuto ma, incontrato Parmenone, quest\u2019ultimo la esorta a desistere dal suo intento aggiungendo inoltre che in casa si trova gi\u00e0 Panfilo. Sostrata apprende cos\u00ec la lieta notizia del ritorno del figlio, che poco dopo esce dalla casa della moglie con un viso triste e preoccupato. Salutata la madre, Panfilo, chiestoglielo, afferma che la causa di quel trambusto \u00e8 la febbre \u201cquotidiana\u201d della moglie. Il giovane allontana poi gli altri, mandando la madre in casa e il servo ad aiutare con i bagagli.\nNella terza scena Panfilo, rimasto solo, abbattuto e sconvolto racconta ci\u00f2 che ha appena appreso su Filomena, il vero motivo per cui \u00e8 fuggita: sua moglie \u00e8 incinta di uno sconosciuto. Come gli ha detto Mirrina, infatti, Filomena qualche tempo prima del matrimonio \u00e8 stata violentata da un uomo che non \u00e8 riuscita a identificare e che le ha anche rubato un anello e quindi a un certo punto, per nascondere il parto, si \u00e8 rifugiata da sua madre. Mirrina ha pregato Panfilo, pur lasciandolo libero di decidere se accettare di riprendersi ugualmente la moglie in casa, di non rivelare a nessuno ci\u00f2 che \u00e8 venuto a sapere, nemmeno al padre della ragazza, che \u00e8 anche lui all\u2019oscuro di tutto, assicurandogli che il figlio non gli causer\u00e0 problemi: Mirrina si \u00e8 dichiarata pronta a dire che la figlia avrebbe avuto un aborto; tutti avrebbero pensato che il figlio fosse di Panfilo e, una volta nato il bambino, questo sarebbe stato immediatamente esposto. Panfilo afferma di voler mantenere la parola data sul silenzio riguardo al figlio, tuttavia sembra essere deciso a non riprendersi in casa la moglie. Vedendo Parmenone arrivare, memore che egli \u00e8 l\u2019unico a cui ha confidato che all\u2019inizio, appena sposati, non aveva toccato la moglie, si preoccupa della necessit\u00e0 di doverlo allontanare affinch\u00e9, sentendo Filomena gridare, questo non capisca che ha le doglie e che quindi aspetta un bambino che, per forza di cose, non pu\u00f2 essere del suo padrone.\nNella quarta scena Parmenone rientrando a casa accompagnato dal servo Sosia, che gli racconta le sventure dell\u2019essere costretto a star per mare, incontra Panfilo che lo aspettava per allontanarlo da l\u00ec. Il ragazzo con una scusa invia il servo all\u2019acropoli per attendere un certo Callidemide di Micono di cui Panfilo inventa su due piedi una grossolana descrizione fisica. Si scorgono Fidippo e Lachete in arrivo.\nNella quinta scena Fidippo e Lachete, di ritorno, incontrano Panfilo. I due anziani, riguardo alla storia di Filomena, provano a mentire a Panfilo raccontandogli che \u00e8 stato Fidippo a richiamarla a casa, ma il giovane afferma di sapere gi\u00e0 tutto e, dopo aver dichiarato di essere sempre stato un bravo marito con Filomena, visto che le due donne non sanno andare d\u2019accordo e posto dunque davanti ad una decisione tra le due, si dice intenzionato, costretto dall\u2019amore filiale, a propendere per la madre. Lachete tenta di dissuaderlo da azioni avventate ed impulsive ma Panfilo appare risoluto e si allontana. Si accende poi una discussione tra i due padri: per Fidippo il ragazzo si deve decidere e se non vuole pi\u00f9 sua figlia che restituisca la dote.\nAtto IV (vv. 516-726).\nNella prima scena Fidippo scopre tutto trovando il bambino partorito da sua figlia. Discutendo con la moglie, che critica per averlo tenuto all\u2019oscuro di tutto, gli si dice che il padre \u00e8 Panfilo. Fidippo intende quindi che la causa di tutti i dissidi tra le due famiglie \u00e8 sua moglie che ha tentato di nascondere il parto per evitare che con l\u2019arrivo del bambino i rapporti tra le due famiglie si saldassero, cosa che non le andava a genio per le frequentazioni tra Panfilo e Bacchide. Mirrina, purch\u00e9 Fidippo non scopra la verit\u00e0, permette che il marito sospetti qualunque cosa, anche se preoccupata teme la reazione di Panfilo quando sapr\u00e0 che crescono un figlio facendolo passare per suo.\nNella seconda scena Sostrata, che \u00e8 venuta a sapere da Lachete quanto Panfilo ha affermato riguardo alla sua scelta a favore di sua madre rispetto a Filomena, parlando con suo figlio, pur ringraziandolo della piet\u00e0 filiale dimostrata nei suoi confronti, lo rassicura del fatto che lei ha intenzione di trasferirsi in campagna, lasciandolo dunque libero di restare a casa solo con sua moglie. Udito ci\u00f2 Panfilo tenta, senza successo, di dissuadere la madre dal suo proposito. Lachete, che ha ascoltato in disparte la conversazione, inserendosi nel discorso si complimenta con la moglie per la decisione presa e invita quindi Panfilo, nonostante le sue opposizioni, a riprendersi in casa la moglie.\nNella terza scena Fidippo incontra Lachete e Panfilo e, dopo aver dato la colpa di ogni complicazione soggiunta alla moglie Mirrina, annuncia la nascita del bambino, di cui viene quindi piacevolmente a conoscenza anche Lachete, ritenendo ovviamente che il padre sia suo figlio. A questo punto per Lachete Panfilo non ha pi\u00f9 scuse per non riprendersi Filomena, ma il giovane, fingendo di ignorare l\u2019imminente arrivo di un bambino, tenta di tirarsi indietro accusando e criticando la moglie per averlo tenuto all\u2019oscuro di tutto. Lachete allora interpreta questa riluttanza come dovuta alla nostalgia per Bacchide e al desiderio di rimanere con lei convincendo di ci\u00f2 anche Fidippo. Messo alle strette Panfilo scappa e i due padri dunque, convinti che in ci\u00f2 stia la chiave per la risoluzione del problema, si decidono a parlare con Bacchide e la fanno chiamare. Mentre Lachete le parler\u00e0 Fidippo si occuper\u00e0 di cercare una nutrice per il bambino.\nAtto V (vv. 727-881).\nNella prima scena Bacchide, chiamata, si reca da Lachete accompagnata da due serve. L\u2019anziano le chiede di rinunciare a Panfilo e di lasciarlo. A questo punto la cortigiana giura di aver sempre allontanato Panfilo da s\u00e9 da quando si \u00e8 sposato, Lachete allora, rassicurato, le chiede di riferire ci\u00f2 anche a Filomena e sua madre. Bacchide accetta di farlo a favore di Panfilo, perch\u00e9 non sia ingiustamente sospettato, pur sapendo che un\u2019altra cortigiana non si sarebbe mai prestata a una cosa simile.\nNella seconda scena Fidippo ritorna con la nutrice per il bambino e incontra Lachete con Bacchide, venendo a sapere che la cortigiana ha sempre tenuto lontano Panfilo dopo il matrimonio. I due anziani ritengono quindi la questione risolta, non resta che Bacchide si presenti da Filomena e Mirrina mettendo anche loro al corrente della situazione tra lei e Panfilo. La cortigiana entra dunque in casa accompagnata da due serve.\nNella terza scena Parmenone rientra contrariato, arrivando dall\u2019acropoli dove ovviamente non ha incontrato lo straniero di Micono inventato da Panfilo solo per allontanarlo, e incontra Bacchide che \u00e8 appena uscita dalla casa di Fidippo. La donna, vistolo, lo manda a chiamare con urgenza Panfilo, con il compito di anticipargli che Mirrina ha riconosciuto l\u2019anello che lui le aveva regalato tempo fa: \u00e8 di Filomena. Parmenone parte, mentre Bacchide in un breve monologo, dopo aver affermato di aver reso molti servizi a Panfilo ridandogli un figlio, la moglie e la fiducia del padre, rievoca la notte di circa dieci mesi prima in cui il ragazzo, ubriaco, si era rifugiato in casa sua portando un anello e ammettendo di averlo strappato ad una ragazza dopo averla violentata per strada, lo stesso anello che Mirrina ha riconosciuto come quello che aveva Filomena prima che le venisse sottratto in occasione della violenza subita. Ci\u00f2 vuol dire che il figlio appena nato \u00e8 di Panfilo.\nNella quarta scena, accompagnato da Parmenone, Panfilo arriva felicissimo per la lieta notizia appresa, ringraziando il suo schiavo e promettendogli ricompense per avergliela riferita, anche se Parmenone, nella sua ingenuit\u00e0, resta perplesso senza capire cosa sia successo. Dopo essersi felicitato anche con Bacchide, Panfilo le chiede di non far sapere niente a Lachete n\u00e9 a nessun altro: tutto si \u00e8 sistemato e quelli che dovevano sapere sanno e quelli che non devono sapere non verranno mai a saperlo.\nIl mondo e il teatro di Terenzio.\nContesto socio-culturale di Terenzio.\nLa Roma di Terenzio sta vivendo vicende di fondamentale trasformazione per la sua storia: si trova all\u2019alba di una serie di successi, conquiste e progressi. \u00c8 una Roma in veloce evoluzione che necessita di un inquadramento preciso, che deve ancora definirsi in modo completo e che sta sperimentando la volont\u00e0 di corsa verso la grandezza. Per far ci\u00f2 non ignora gli esempi passati, anzi li tiene in considerazione: cerca di evitare gli errori gi\u00e0 commessi da altri e di emulare invece chi ha compiuto scelte che si sono dimostrate positive. Importante \u00e8 la consapevolezza, tratta dall\u2019esperienza greca, che le grandi azioni nascono da una coscienza di s\u00e9 che non deriva da isolati successi di preminenti personalit\u00e0, ma dall\u2019equilibrio che un\u2019intera societ\u00e0 deve raggiungere per esplicare le sue possibilit\u00e0 di successo. Proprio per questo vi \u00e8 una particolare attenzione ai normali fatti della quotidianit\u00e0, alla \u201cmediocrit\u00e0\u201d. Sulla spinta degli Scipioni c\u2019\u00e8 chi, come Terenzio, apre la ricerca alla comunit\u00e0, alle ragioni dei ceti che non aspirano al potere individuale, ma a una serenit\u00e0 di esistenza che deriva dalla comprensione e dall\u2019accettazione del proprio ruolo.\nCaratteri del teatro terenziano.\nL\u2019espressione drammatica terenziana, a differenza di quella greca del periodo, riveste il valore di scoperta del mondo, rispecchiando un \u201cnuovo\u201d popolo che si sta formando e che non pu\u00f2 quindi essere disilluso e svuotato di tensioni e ideali come \u00e8 ormai quello greco. In scena vengono rappresentati i destini dell\u2019uomo, il quale deve imparare a conoscersi e a vivere. Per Terenzio fare commedia \u00e8 ricerca difficile e sofferta di seriet\u00e0 e credibilit\u00e0, in cui non si deve smodatamente ricercare il riso: ci\u00f2 che si rappresenta non \u00e8 un \"lusus\", n\u00e9 un garbato passatempo, ma l\u2019occasione per conoscere a fondo se stessi, una profonda indagine morale. Probabilmente proprio da ci\u00f2 sono nate le incomprensioni col pubblico.\nA differenza del teatro plautino, caratterizzato da frizzante vivacit\u00e0, il cui unico scopo \u00e8, di fatto, quello di divertire e far ridere il pubblico, Terenzio punta pi\u00f9 che altro alla riflessione sulle norme che regolano il rapporto del singolo con l\u2019ambito familiare e con la comunit\u00e0, per poterle analizzare. Perci\u00f2 sono molto meno presenti gli artifici stilistici, anche grossolani e molto immediati, propri di Plauto, vi \u00e8 il rifiuto del tipo, della maschera e della situazione stereotipata: l\u2019imitazione della realt\u00e0 nei suoi aspetti sentimentali ed etici \u00e8 il vero obiettivo di Terenzio. Il fatto che talvolta gli avvenimenti all\u2019interno delle sue commedie siano poco probabili, come accade ad esempio nell\u2019\"Hecyra\" per le vicende di violenza e intrighi, non \u00e8 certo in contrasto con l\u2019intenzione mimetica di Terenzio: la storia che si svolge in scena \u00e8 solamente un pretesto per potersi esprimere, una base fissa su cui appoggiare i messaggi; lo spettatore quindi deve porre attenzione non tanto all\u2019incastro degli eventi, quanto ai discorsi e alle riflessioni che da questi scaturiscono.\nModelli per Terenzio.\nGli \"Epitrepontes\" di Menandro per Terenzio costituiscono senza dubbio l'impianto originale per questa sua commedia. Nel confronto con l\u2019opera terenziana emerge per\u00f2 la profonda differenza d\u2019ispirazione fra la visione del mondo propria della civilt\u00e0 greca della Commedia nuova e la sua rimeditazione latina. In particolare per Menandro e, in generale, per la civilt\u00e0 greca del quarto secolo, dopo le passate esperienze di profonde astrazioni, spesso pessimistiche, sull\u2019uomo e la conoscenza di s\u00e9, la visione universalistica \u00e8 da intendere in chiave di una disillusa rassegnazione che, distaccandosi dall\u2019assoluto e dagli ideali irraggiungibili ed illusori che tanto avevano interessato i suoi predecessori, risponde al mondo e alla vita con un disilluso sorriso che esorta a non prendere eccessivamente sul serio l\u2019esistenza e ad essere altres\u00ec consapevoli della propria libert\u00e0 interiore dalla ricerca di alti ideali, consapevoli, insomma, della semplicit\u00e0 della vita, dei desideri e dei rapporti umani. Per Terenzio, tuttavia, questo traguardo di consapevolezza non \u00e8 ancora stato raggiunto e, perci\u00f2, le figure dell\u2019uomo, dell\u2019individuo, della societ\u00e0 in cerca della propria dimensione sono ancora al centro dell\u2019attenzione.\nAltro precedente che ha costituito un modello per Terenzio \u00e8 l'\u1f19\u03ba\u03c5\u03c1\u03ac (Hecyr\u00e1) di Apollodoro che \u00e8 per\u00f2 solo un gradino di passaggio, definita da Sidonio Apollinare (Ep. IV, 12, I) come modesto tramite, il cui unico merito \u00e8 l\u2019importante introduzione nella trama della figura protagonista della suocera. Si hanno scarne notizie su quest'opera riferite da Donato il quale cita alcuni passi terenziani che risultano traduzioni letterali da Apollodoro e che evidenziano alcune determinanti modificazioni ad opera di Terenzio, sottolineandone l\u2019indiscussa superiorit\u00e0 qualitativa per abilit\u00e0 scenica e profondit\u00e0 psicologica. \nQuestioni sulla prima e seconda scena.\nLa prima scena ha destato l'attenzione e lo studio della critica. Innanzitutto l'uso di due personaggi protatici non ha altri riscontri in Terenzio. Ci\u00f2 suggerisce che Terenzio abbia alterato l'opera di Apollodoro sostituendo Filotide a Bacchide. Poich\u00e9 questa scena \u00e8 in relazione con la seconda, Bacchide non potrebbe esserne una partecipante dato che con la sua presenza avrebbe subito confutato il racconto di Parmenone. Inoltre rivelare la vera natura di Bacchide cos\u00ec presto avrebbe notevolmente affievolito l'effetto di riscatto che invece avviene solo alla fine. La sua presenza in questa scena distruggerebbe il tema della \"reputazione\", in quanto il pubblico vedrebbe e giudicherebbe da subito in base alla realt\u00e0 piuttosto che secondo semplici voci: se Bacchide fosse in questa scena al posto di Filotide, la commedia ne risentirebbe sia spettacolarmente sia tematicamente. In secondo luogo lo scopo della discussione tra Filotide e Sira non \u00e8 del tutto chiaro ad alcuni critici.\nTuttavia \u00e8 certo che anche questa scena, abbinata all'arrivo di Parmenone, mette in luce il tema della reputazione contrapposta alla realt\u00e0 esprimendo il primo ammonimento contro i giudizi fondati sulla mera reputazione. La vecchia cameriera Sira attacca gli uomini come gruppo unico ed omogeneo invitando Filotide ad approfittarsi di loro senza piet\u00e0 in quanto \u00e8 l'unica cosa che meritano (vv. 63-65). Alla domanda di Filotide sull'eventuale presenza di qualche uomo che meriti un comportamento diverso, la vecchia, escludendo qualsiasi eccezione, continua la sua critica agli uomini (vv. 67-69). Sira conclude la sua osservazione definendo gli uomini \"adversarii\", nemici (v. 72), rammaricandosi per la sua et\u00e0 e l'inesperienza di Filotide che la porta ad essere troppo dolce con gli uomini (vv. 74-75). La gentilezza mostrata da Filotide \u00e8 dovuta al suo tentativo di non giudicare le persone per la loro posizione o reputazione: lei \u00e8 una \"meretrix\", ma non del tipo avido ed egoista che Sira le consiglia di essere. Filotide vede gli uomini come persone distinte cercando di trattarli individualmente e senza giudicarli ciecamente solo in quanto uomini, cosa che lei definisce come \"iniurium\", ingiustizia (v. 71). Il successivo arrivo di Parmenone rafforza gli effetti del dialogo tra Filotide e Sira: difatti, come Filotide ha appena dimostrato di non essere la tipica \"meretrix\", cos\u00ec Parmenone mostra di non essere il \"servus callidus\", anche se si dipinge cos\u00ec. Il pubblico si aspetta che Parmenone rappresenti la tipica e convenzionale maschera dello schiavo, ma in realt\u00e0 tutto ci\u00f2 che succede risulta inaspettato: egli non \u00e8 in grado di portare avanti il ruolo dell'astuto e intrigante macchinatore e difatti questa parvenza e aspettativa comincia da subito a declinare.\nLe prime due scene servono dunque a Terenzio a introdurre e cominciare a sviluppare un tema che sar\u00e0 poi fondamentale: la reputazione e la realt\u00e0 non sempre coincidono. Filotide non \u00e8 una cortigiana avara e senza scrupoli e Parmenone non \u00e8 un servo trappolone, proprio come Sostrata dimostrer\u00e0 di non essere una suocera che detesta la propria nuora.\nCaratterizzazione di alcuni personaggi.\nFigure femminili in una societ\u00e0 patriarcale.\nNella commedia i rapporti familiari maggiormente analizzati non sono tanto quelli tra padri e figli, pur essendo presenti, quanto quelli tra mariti e mogli: entrambi i \"senes\", Lachete e Fidippo, criticano le loro rispettive mogli, Sostrata e Mirrina, partendo per\u00f2 da pregiudizi diffusi e comunemente accettati; in quanto \"mogli\" esse hanno indiscutibilmente, per i loro mariti, le caratteristiche che sono proprie dell'idea che si ha di moglie, e ci\u00f2 vale soprattutto per i vizi e gli aspetti negativi. A tal proposito, difatti, Lachete, rivolto a Sostrata, afferma che tutte le donne frequentano la stessa scuola di malignit\u00e0 di cui proprio lei \u00e8 la maestra (vv. 198-204). Nella critica a Sostrata Lachete la accusa di disonorare lui, se stessa e la famiglia rendendo nemici coloro che erano loro amici (vv. 210-213) e le rimprovera la mancata gestione della situazione domestica oltre al trattamento poco rispettoso nei confronti della nuora (vv. 230-231). Interessante \u00e8 notare l'uso del plurale che evidenzia ancora una volta come Sostrata sia intesa come facente parte del gruppo delle donne, che ricevono in generale una critica, come viene sottolineato nuovamente nel rimprovero successivo che ha carattere generico e rivolto universalmente al mondo femminile (vv. 240-242). Lachete, vivendo in campagna, non pu\u00f2 sapere davvero cosa sia successo in casa, ma ciononostante egli appare certo del fatto che la colpa sia della moglie, forte dei pregiudizi che erano ritenuti come veri, attenendosi ai quali la moglie deve per forza essere colpevole. Similmente alle discussioni che avvengono negli \"Adelphoe\" tra Demea e Micione, Lachete suggerisce a Fidippo una gestione piuttosto rigida sulla famiglia, senza permettere liberamente capricci, che portano alla perdita di controllo (vv. 246-248). In ogni caso Fidippo mostra di avere un comportamento piuttosto simile a quello di Lachete nei confronti della propria moglie. A questo punto i due vecchi tentano di unire le proprie forze contro questa presunta \"cospirazione\" femminile. Quando Fidippo scopre che la figlia Filomena ha avuto un bambino, fatto nascostogli dalla moglie, Mirrina viene accusata di gettare discredito e vergogna sul marito con il suo comportamento (vv. 524-526) e il suo intento secondo Fidippo \u00e8 quello di rompere il matrimonio della figlia (v. 534, vv. 537-539, vv. 544-546). Mirrina, anche se dapprima pur di non far venire a galla la verit\u00e0 sul bambino accetta di essere accusata ingiustamente, dopo l'insistenza di Fidippo alla fine difende la sua reputazione (vv. 547-548). In questa situazione Mirrina dimostra di aver assorbito appieno i valori della societ\u00e0 patriarcale in cui vive: mentre riferisce le sue paure di una rivelazione, esprime anche orrore alla prospettiva di riconoscere il figlio di un ignoto assalitore come legittimo membro della famiglia. Altro esempio di becero discredito e sfiducia femminile \u00e8 il fatto che Panfilo, una volta tornato ed informato dei disordini avvenuti in casa sua, non esiti un istante a credere che la colpa sia di una delle donne individuando fra loro la colpevole della situazione, \"tum matrem ex ea re me aut uxorem in culpa inventurum arbitror\" (v. 299).\nAll'interno dell'opera le varie figure femminili, essenziali per la buona riuscita della commedia, appaiono sottomesse e perennemente criticate dagli uomini. La trama sembra reggersi su una serie di colpe tutte attribuibili a donne che fungono dunque da perno per lo sviluppo delle azioni. Questo gioco di finzione con il pubblico si regge in quanto la concezione della donna per i Romani non \u00e8 cos\u00ec diversa da quella della Grecia, dove \u00e8 ambientata la commedia o, quantomeno, gli spettatori romano conoscevano lo sfondo culturale greco. L'intera commedia si fonda quindi sulle colpe attribuite alle donne, permettendo di preservare l'autorit\u00e0 e dignit\u00e0 maschili che trionfano completamente sulle realt\u00e0 femminili. L'opera, difatti, si conclude con la risoluzione di tutti i problemi per Panfilo, il quale per\u00f2, sfruttando le donne, riesce a mantenere il segreto sul suo cattivo comportamento sancendo cos\u00ec il mantenimento della sua immagine, che conserva la propria dignit\u00e0.\nLe figure di Panfilo e Bacchide tra realt\u00e0 e reputazione.\nNelle scene di apertura (in particolare vv. 114-194) Panfilo e Bacchide sono presentati in modo piuttosto critico: essi non sono presenti, ma vengono descritti dagli altri personaggi e in particolar modo da Parmenone. Panfilo viene presentato per la prima volta come innamorato di Bacchide (vv. 114-115), ma col crescere dell'insistenza paterna riguardo alla necessit\u00e0 del suo matrimonio, egli non sa se doversi sentire pi\u00f9 in obbligo con suo padre o con il suo amore per Bacchide (v. 122). Nel racconto di Parmenone si insiste sulla riluttanza di Panfilo a consumare il matrimonio spiegando ci\u00f2 con il suo senso di onore, in quanto ha sposato Filomena contro la sua volont\u00e0 (v. 142): vuole fare ci\u00f2 che \u00e8 pi\u00f9 onorevole per lui e conveniente per la sua sposa, cio\u00e8 restituirla illibata (vv. 150-151), comportamento che gli vale la definizione di Filotide come un ragazzo con un \"pium ac pudicum ingenium\".\nBacchide, invece, viene raffigurata come la tipica cortigiana egoista e da Parmenone viene messo in luce anche il cambiamento del suo atteggiamento con Panfilo: quando si \u00e8 resa conto che non era pi\u00f9 tutto suo, si \u00e8 fatta subito molto pi\u00f9 fredda ed esigente (vv. 157-159). Tale cambiamento, abbinato alla natura \"pudens modesta\" della moglie (v. 165) , incide sullo spostamento di affetto di Panfilo da Bacchide a Filomena. Quest'ultima sopporta le \"iniurias\" di Panfilo (v. 165), il quale invece \u00e8 stanco degli sgarbi di Bacchide, \"victus huius iniuriis\" (v .168). L'uso di \"iniuriis\" serve a ricollegarsi al consiglio di Sira che aveva chiesto se non fosse giusto vendicarsi dei nemici, \"iniurium autem est ulcisci adversarios?\" (v. 72). Cos\u00ec il quadro di Bacchide \u00e8 completo e corrisponde alla descrizione di \"meretrix\" presentata da Sira nella scena iniziale. In questo modo il pubblico \u00e8 portato ad aspettarsi un dignitoso ed onorevole ragazzo ed un'avida e vendicativa cortigiana.\nQueste aspettative, dovute alle immagini di Panfilo e Bacchide create dagli altri personaggi, nel corso della commedia cadono. Per quanto riguarda Bacchide il rovesciamento \u00e8 improvviso e completo; la vera natura di Panfilo, invece, \u00e8 rivelata pi\u00f9 gradualmente. La sua iniziale descrizione come un amante (e poi marito) devoto e figlio rispettoso \u00e8 mano a mano soppiantata dalla consapevolezza di lui come un giovane vacillante che si preoccupa pi\u00f9 per la sua reputazione che per il comportamento corretto. Confrontando il tema del padre che spinge il figlio al matrimonio Panfilo pu\u00f2 essere raffrontato con il suo omonimo dell\u2019\"Andria\", il quale per\u00f2, differentemente dal suo omologo dell\u2019\"Hecyra\", antepone il suo amore all'obbedienza verso il padre. Il personaggio dell\u2019\"Hecyra\", invece, non sa decidersi fino a che, all'ultimo, non ha pi\u00f9 scelta (vv. 121-123). Anche dopo il matrimonio appare indeciso e non sa se consumare il matrimonio o mandare indietro la sposa. Bench\u00e9 questo venga visto da Parmenone e Filotide come segno di un carattere nobile (v. 152), ci\u00f2 \u00e8 solamente un primo segno di una realt\u00e0 diversa che si riveler\u00e0 precisamente solo in seguito. Al suo ritorno dal viaggio, Panfilo, venuto a sapere ci\u00f2 che \u00e8 successo, si trova davanti ad un'altra scelta da compiere e, ancora combattuto tra amore e dovere, si rifiuta di fare una scelta (vv. 298-305). Infine sembra prendere una decisione preferendo la madre alla moglie, giustificandola con la piet\u00e0 filiale e perci\u00f2 definendola come la scelta giusta da prendere (vv. 447-448), ma in realt\u00e0 questa risoluzione gli offre solo una soluzione temporanea quando si confronta con Lachete e Fidippo. \u00c8 interessante notare come Panfilo, per trovare una scusa, affermi di essere in obbligo nei confronti della madre, quando in realt\u00e0 nella societ\u00e0 patriarcale della Roma del tempo gli obblighi di \"pietas\" sono tutti riferiti al \"pater familias\", il capo maschio della famiglia, il quale gode grazie a questi principi della totale sottomissione della moglie. Illustrate da Panfilo le sue decisioni alla madre, che invece ha intenzione di ritirarsi in campagna in favore di Filomena nonostante i tentativi di dissuasione del figlio, Sostrata percepisce la piet\u00e0 dichiarata da Panfilo come un tentativo di rispondere ad un dovere, piuttosto che come segno dei suoi veri sentimenti (vv. 582-584). In ci\u00f2 ha ragione, anche se per i motivi sbagliati, pertanto respinge le sue suppliche. Caduta la scusa della piet\u00e0 filiale, quando Fidippo viene a sapere del bambino, Panfilo si ritrova in una situazione complicata: \u00e8 sempre pi\u00f9 afflitto dalla pressione del dover riconoscere il bambino e riprendersi Filomena e il suo inutile tentativo di allontanare la moglie perch\u00e9 lo ha mantenuto all'oscuro della nascita del figlio \u00e8 respinto da Lachete e bollato come indegno di considerazione (vv. 655-663). Infine, accusato da suo padre di allontanare Filomena solo per mantenere la sua relazione con Bacchide, Panfilo fugge (v. 706). L'unico momento in cui Panfilo si dimostra risoluto e determinato \u00e8 quando viene posto di fronte all'accusa di infedelt\u00e0, che si premura di dichiarare falsa (v. 697): l'affronto alla sua reputazione lo spinge ad agire, ma in tutti gli altri casi appare impotente. A questo punto Panfilo sparisce e riappare, felice, solamente al termine della commedia, quando tutto si \u00e8 risolto. Ovviamente Panfilo non ha nessun merito nell'inversione positiva che ha portato alla risoluzione della situazione, alla quale invece egli non \u00e8 riuscito a far fronte.\nSimilmente Bacchide \u00e8 in realt\u00e0 diversa dalla caratterizzazione negativa iniziale. Parmenone le aveva attribuito i tipici tratti deplorevoli di una \"meretrix\" per il cambiamento che aveva avuto dopo il matrimonio di Panfilo. Stando a Parmenone, difatti, era diventata \"maligna multo et mage porcax\" (v. 159). Questa immagine persiste ancora e viene anche rafforzata ulteriormente da Lachete e Fidippo. Una volta che Lachete si \u00e8 convinto, persuadendo di ci\u00f2 anche Fidippo, che la causa dei problemi tra Panfilo e Filomena sia Bacchide (vv. 684-692), questa viene fatta chiamare. L'arrivo di Bacchide finalmente ne rivela la vera natura, evidenziando ancora una volta il contrasto tra realt\u00e0 e reputazione. La cortigiana spera che la reputazione della sua professione non pregiudichi la sua posizione (vv. 734-735). Nonostante le accuse di Lachete e le smentite di Bacchide, il dialogo tra i due procede educatamente e il vecchio alla fine non pu\u00f2 che complimentarsi per il comportamento della donna, \"ego te esse praeter nostra opinionem comperi\" (v. 763). Bacchide, coerentemente, in tutta la scena si dimostra cortese e generosa, in particolare difendendo non solo la propria reputazione, ma anche quella di Panfilo: dichiara che l'accusa che il ragazzo abbia continuato a frequentarla dopo il matrimonio \u00e8 infondata, \u00e8 una \"falsa fama\" (v. 758), e che \u00e8 stato accusato immeritatamente (v. 760). Quando Fidippo arriva, addita Bacchide con l'opinione che normalmente si ha delle cortigiane, definendola senza timore degli dei e a sua volta ignorata da questi (v. 772). Bacchide riconosce in questa affermazione sulle cortigiane un fondo di verit\u00e0, dichiarandosi per\u00f2 come un'eccezione (vv. 775-776). Infine Bacchide accetta coraggiosamente di recarsi a colloquio persino con Mirrina e Filomena, distaccandosi cos\u00ec ancor di pi\u00f9 dalla cattiva raffigurazione egoistica che era stata fatta di lei, riuscendo a liberarsi dei sospetti e ad elevare finalmente la sua reputazione.\nUna figura simile a quella di Bacchide \u00e8 riscontrabile in Abrotono, meretrice presente negli \"Epitrepontes\" di Menandro: anche lei restituisce la felicit\u00e0 ad una famiglia dimostrando nobilt\u00e0 d'animo. \u00c8 tuttavia bene evidenziare che Abrotono agisce anche nei suoi interessi per ottenere la libert\u00e0 e ci\u00f2 non la pone sullo stesso piano di Bacchide, che, invece, si comporta in modo del tutto disinteressato. In Menandro quindi appare una prima innovazione nella figura della \"meretrix\", che non \u00e8 gi\u00e0 pi\u00f9 quella tradizionale, preannunciando il modello terenziano. L'umanit\u00e0 che Terenzio presenta attraverso molti dei suoi personaggi, come appunto Bacchide, deriva dunque, per ispirazione, da precedenti modelli greci, ma l'autore latino sa rielaborare in modo personale tale concetto selezionando, modificando e aggiungendo.\nMessaggi dell\u2019\"Hecyra\".\nAl centro dell\u2019opera vi \u00e8 la necessit\u00e0 di ragionare su alcuni urgenti problemi umani: il messaggio, per alcuni aspetti sconvolgente, poggia le basi sulla critica, garbata ma non per questo poco puntuale e pungente, di alcuni luoghi comuni che inficiano i rapporti fra le persone e il loro adattarsi agli schemi morali della societ\u00e0. La figura di Panfilo racchiude in s\u00e9 tutto il timoroso tormento di un giovane che vede la sua vita sentimentale in bal\u00eca di convenzioni e falsi doveri, e che esita incerto fra il lento affiorare alla coscienza degli errori in cui un collaudato perbenismo rischia di farlo scivolare, e l\u2019insicurezza della propria autonomia umana, che lo porta ad appoggiarsi ancora agli schemi di una morale prefissata. Terenzio esorta quindi a non accettare passivamente le convenzioni, a non arrendersi alla mortificazione della propria dignit\u00e0 umana a causa dell\u2019accettazione di modi di vita imposti da una comoda ipocrisia.\nPanfilo vive nel dilemma e nella duplice spinta verso cosa fare: seguire il vero amore o rispettare le norme di perbenismo che impongono il rifiuto di una moglie non pi\u00f9 vergine e addirittura resa madre da un estraneo? Panfilo, alfine, si dimostra debole, incapace di imporre la propria volont\u00e0 e di slegarsi dalle catene delle convenzioni. \u00c8 solo Bacchide, l\u2019etera, che si dimostra in grado di modificare gli eventi imponendosi sopra i costumi e di dare alla vicenda una piega che, con il solo atteggiamento di pigrizia morale di Panfilo, non sarebbe mai stata possibile. Solo lei, l\u2019emarginata sociale, trova la forza, come indicato dall\u2019insegnamento etico euripideo, di svincolarsi dai legami esterni, dalla fissit\u00e0 del proprio ruolo sociale e di trovare una nuova dimensione umana. \u00c8 sempre una donna, la suocera (Sostrata), a risultare in grado di riscattarsi, smentendo l\u2019immaginario collettivo che attribuisce alla figura della suocera grettezza ed insensibile egoismo. Unicamente loro due all\u2019interno della commedia appaiono capaci di muoversi controcorrente, di opporsi ad una societ\u00e0 che si fonda sulle comode convenzioni, disposta anche alla rinuncia della ricerca di s\u00e9 per amore del quieto vivere borghese.\nAnche la figura di Parmenone mal si adatta alla maschera fissa del servo intrigante, faccendone e scansafatiche, apparendo bens\u00ec come un personaggio capace di trovare la dimensione pi\u00f9 vera in una sorta di sorridente incapacit\u00e0 di capire gli eventi, nella convinzione di essere relegato al margine di situazioni che per sua rozzezza non pu\u00f2 penetrare. Anche da ci\u00f2 emerge la critica terenziana contro una societ\u00e0 che cerca di circoscrivere l\u2019uomo entro una maschera fissa, in un ruolo convenzionale, e in cui solo grazie alla costanza di un\u2019autentica sincerit\u00e0 di sentimento si pu\u00f2 pervenire a una serena affermazione di s\u00e9.\nSuccesso.\nLa commedia alla sua prima rappresentazione del 165 a.C. riscosse un gran magro successo, come si afferma nei due prologhi, dal momento che il pubblico fu distratto da un funambolo e da una gara di pugili. Altrettanto deludente fu la riproposta nel 160 a.C., quando, dopo un primo successo iniziale, improvvisamente tutti gli spettatori, incuriositi da un'esibizione di gladiatori, abbandonarono lo spettacolo. Infine, riproposto nuovamente nello stesso anno, grazie alla mediazione del capocomico Ambivio Turpione ebbe finalmente successo. Ad oggi la commedia \u00e8 molto apprezzata dalla critica ed \u00e8 stata definita come \"uno dei capolavori del teatro occidentale e uno dei punti nodali della ricerca artistica terenziana\". Interessante \u00e8 citare poi Ettore Paratore che si espresso in questi termini: \"\"La suocera\" \u00e8 il primo grande dramma borghese della letteratura mondiale.\"\nCuriosit\u00e0 sulla commedia.\nNonostante lo stesso titolo, \"Hecyra\", sia l'esatta trasposizione della parola greca \"\u1f19\u03ba\u03c5\u03c1\u03ac\", ovvero \"suocera\", questa commedia \u00e8, fra le sei di Terenzio, quella che presenta il minor numero di parole strettamente collegate e derivate da termini greci, mutuati nella lingua latina: ne sono attestati infatti soltanto quattro. Esse sono \"nurus\", nuora (v. 201), riconducibile alla \u03bd\u03c5\u03cc\u03c2 greca, che \u00e8 considerabile come una sorta di parola tematica; \"gubernat\", governa (v. 311) dal verbo greco \u03ba\u03c5\u03b2\u03b5\u03c1\u03bd\u03ac\u03c9; le seconde due sono poi comuni anche in Plauto e sono le interiezioni \"heia\" (v. 250), corrispondente al greco \u03b5\u1f36\u03b1, e \"attat\" (v. 449), derivante da \u1f00\u03c4\u03c4\u03b1\u03c4\u03b1\u1fd6.\nI nomi dei personaggi terenziani si ripetono spesso nelle varie commedie infatti, oltre che nell\"'Hecyra\", si trova un personaggio di nome Sostrata nell\u2019\"Heautontimorumenos\", negli \"Adelphoe\" e nel \"Phormio\", una cortigiana di nome Bacchide nell\u2019\"Heautontimorumenos\" e negli \"Adelphoe\", un'altra Filomena nell\u2019\"Andria\", un Parmenone negli \"Adelphoe\" e un Sosia e un Panfilo nell\u2019\"Andria\".\nSui lavori del moderno drammaturgo russo Aleksandr Nikolaevi\u010d Ostrovskij \u00e8 stata avanzata un'interessante ipotesi che sostiene che, data la formazione classica ricevuta, egli potrebbe aver subito un'influenza per le sue opere dal mondo classico. Inoltre \u00e8 stato notato che molto probabilmente Ostrovskij si \u00e8 cimentato in una traduzione dell\u2019\"Hecyra\", di cui non si ha traccia nelle pubblicazioni finch\u00e9 questi era in vita ma che fu pubblicata solo postuma in una raccolta di sue opere edita da A. I. Malein che mette in relazione la parola russa \"\u0441\u0432\u0435\u043a\u0440\u043e\u0432\u044c\" (\"svekrov\"), ovvero \"suocera\" con il corrispettivo greco \"\u1f19\u03ba\u03c5\u03c1\u03ac\" da cui si arriva alla traslitterazione latina in \"Hecyra\". L'anno successivo a questa traduzione Ostrovskij compose il dramma \"La tempesta\", esaminando il quale sembra possibile riscontrare alcuni punti di contatto con l\u2019\"Hecyra\" terenziana: in particolare sono stati messi in luce i personaggi dell'anziana Madam Kabanova e della di lei nuora Katerina, la quale, specialmente durante le assenze per viaggi del marito, viene tirannicamente trattata e insultata dalla suocera. Da ci\u00f2 emerge quanto le due suocere, Sostrata e Madam Kabanova, siano diametralmente opposte e questo contrasto potrebbe essere intenzionale, tenendo presente che alla stesura de \"La tempesta\", Ostrovskij aveva da poco concluso la sua traduzione della commedia latina. Altri paragoni tra le due opere riguardano i ragazzi mariti delle nuore, Panfilo e Tikhon (lo sposo di Katerina): entrambi sono stati forzati al matrimonio, il primo dal padre e il secondo dalla madre, ed entrambi non riescono ad allontanarsi dai loro vizi, quali la frequentazione di una cortigiana nel caso di Panfilo e il bere eccessivamente in quello di Tikhon. Anche alcuni personaggi minori delle due opere presentano punti di contatto: ad esempio Barbara, sorella di Tikhon, con il suo freddo e subdolo modo di trattare gli uomini, ricorda molto Sira che, nel primo atto dell\u2019\"Hecyra\", consiglia a Filotide di approfittarsi, senza piet\u00e0, di tutti gli uomini."}
{"id": "2675259", "revid": "124307151", "url": "https://it.wikipedia.org/wiki?curid=2675259", "title": "Ordine della Repubblica (Tunisia)", "text": "L'Ordine della Repubblica di Tunisia \u00e8 un'onorificenza concessa dal governo della Tunisia.\nStoria.\nL'Ordine venne fondato il 16 marzo 1959 per commemorare la stesura della prima costituzione tunisina, uno dei processi che proprio in quegli anni portarono ad una progressiva indipendenza dello stato dal dominio coloniale francese. L'onorificenza venne destinata a quanti si fossero distinti a favore della repubblica di Tunisia.\nInsegne.\nLa \"medaglia\" consiste in un medaglione centrale dal quale spuntano cinque punte a forma di spada verdi bordate d'oro. Tra le braccia si trovano delle decorazioni a lance appuntite a rombo in numero di 3 per incavo di braccio. Il medaglione centrale \u00e8 su sfondo verde e riporta in centro lo stemma della. La \"placca\" riprende le forme della medaglia. Il \"nastro\" \u00e8 bianco con una striscia verde per parte avente al suo interno due piccole strisce rosse."}
{"id": "2675266", "revid": "106908", "url": "https://it.wikipedia.org/wiki?curid=2675266", "title": "Gaio Servilio Strutto Ahala (console 478 a.C.)", "text": "Biografia.\nGaio Servilio apparteneva a un ramo patrizio della \"gens\" Servilia, una delle \"gens\" dell'antica Roma.\nNel 478 a.C. divenne console insieme a Lucio Emilio Mamercino, che ricopriva la carica per la seconda volta.\nPoich\u00e9 quell'anno i Volsci e gli Equi progettavano di invadere il territorio romano, pensando di sfruttare l'impegno richiesto a Roma per fronteggiare Veio, il Senato invi\u00f2 Gaio Servilio contro i Volsci e Lucio Emilio contro i Veienti, affidando al proconsole Servio Furio il compito di contrastare gli Equi, permettendo poi a Cesone Fabio Vibulano di portare rinforzi, con la carica di proconsole, al fratello Marco Fabio Vibulano, impegnato nella contesa privata tra Fabii e Veio.\nOgnuno di loro era al comando di due legioni e di truppe alleate di Latini ed Ernici; ma mentre il proconsole Servio Furio sbaragliava in breve tempo gli Equi, costringendoli a rientrare nelle loro citt\u00e0, Gaio Servilio subiva numerose perdite nella campagna contro i Volsci, tanto che si trov\u00f2 costretto ad evitare le battaglie campali e a portare avanti una guerra di posizione.\nL'altro console Lucio Emilio, che nel frattempo aveva sconfitto i Veienti, si rifiut\u00f2 poi di portare aiuto a Gaio Servilio, come chiesto dal Senato, perch\u00e9 questo non gli aveva concesso l'onore del trionfo per la vittoria su Veio.\nGaio Servilio mor\u00ec prima del termine del suo mandato e venne sostituito dal \"consul suffectus\" Opitero Verginio Tricosto Esquilino."}
{"id": "2675268", "revid": "123102962", "url": "https://it.wikipedia.org/wiki?curid=2675268", "title": "Eunuchus", "text": "Eunuchus (\"L'eunuco\") \u00e8 una commedia dell'autore latino Publio Terenzio Afro.\nL'opera \u00e8 una contaminazione di due opere di Menandro, l'\"Eunuchus\" e il \"Colax\". Fu rappresentata nel 161 a.C.\nTrama.\nLa protagonista \u00e8 Taide, una etera amata dal soldato Trasone e dal giovane Fedria. Trasone dona alla cortigiana una schiava di nome Panfila, di cui si innamora Ch\u00e8rea (fratello di Fedria) che, travestito da eunuco, si incontra segretamente con lei. Trasone cerca poi di riprendersi Panfila, ma alla fine lei viene liberata scoprendo di essere cittadina ateniese. Potr\u00e0 cos\u00ec avvenire il matrimonio tra lei e Ch\u00e8rea, mentre Taide preferir\u00e0 convivere con Fedria.\nTaide \u00e8 presente anche nel XVIII canto dell'Inferno della Divina Commedia. Essa infatti \u00e8 nominata da Virgilio:\nL'ultima parte \u00e8 tratta proprio dall\"'Eunuchus\". Infatti nella prima scena dell'atto III, il soldato Trasone chiede al mezzano Gnatone (per tramite del quale aveva inviato Panfilia a Taide) se questa gliene sia grata: \u00abMagnas vero agere gratias Thais mihi?\u00bb; e Gnatone risponde affermativamente: \u00abIngentes\u00bb. Dante conobbe il passo di Terenzio attraverso la citazione di Cicerone (\"Laelius de amicitia\", 26) dove la battuta del dialogo \u00e8 riferita come un esempio di \"adsentatio\": \u00absatis erat respondere \"magnas\", \"ingentes\", inquit: semper auget adsentator id, quod is cuius ad voluntatem dicitur, vult esse magnum\u00bb. Nel contesto ciceroniano non risultavano chiaramente gli interlocutori delle due frasi citate ed era possibile equivocare, come Dante ha fatto, scambiando \"Thais\" per un vocativo e attribuendo alla ragazza la risposta."}
{"id": "2675269", "revid": "298229", "url": "https://it.wikipedia.org/wiki?curid=2675269", "title": "Buddhismo in Vietnam", "text": "Il buddhismo in Vietnam praticato \u00e8 principalmente quello della tradizione Mahayana; esso potrebbe essere arrivato gi\u00e0 a partire dal III-II secolo a.C. dall'Asia meridionale o dalla Cina nel I-II secolo. Il buddhismo vietnamita ha avuto un rapporto simbiotico col Taoismo, assieme alla spiritualit\u00e0 cinese, vietnamita e alla religione indigena.\nStoria.\nL'unit\u00e0 politica e culturale del Vietnam \u00e8 una realt\u00e0 dell'et\u00e0 moderna. Per secoli l'attuale stato del Vietnam \u00e8 stato diviso in due: quello meridionale, sotto l'influenza della \"Grande India\" fino al XV secolo, da l\u00ec accolse il Buddhismo; mentre quello settentrionale \u00e8 stato per lungo tempo sotto l'influenza cinese e, facendo parte integrante per alcuni secoli di questo Impero, ne eredit\u00f2 alcune correnti buddhiste.\nIl Vietnam settentrionale ha quindi svolto un duplice ruolo: fino al III secolo d.C. \u00e8 stato luogo di transito di mercanti e missionari indiani verso la Cina, mentre in epoca Tang, nel VI secolo, la Cina utilizz\u00f2 il Buddhismo cinese per uniformare le culture cinese e vietnamita.\nCon l'indipendenza dalla Cina, raggiunta alla met\u00e0 del X secolo con la dinastia vietnamita \u0110inh (periodo: 969-981), il Buddhismo fu proclamato religione nazionale.\nNel XV secolo la dinastia Tr\u1ea7n del Nord conquist\u00f2 il regno indiano dei Champa (viet. \"Ch\u0103m Pa\") situato nella zona centrale dell'attuale Vietnam, esportando cos\u00ec la cultura e il buddhismo sinizzato e Mah\u0101y\u0101na (viet. \"\u0110\u1ea1i th\u1eeba\") del Vietnam settentrionale.\nOggi il buddhismo non Mah\u0101y\u0101na, ovvero quello di scuola \"Th\u01b0\u1ee3ng t\u1ecda b\u1ed9\" (Buddhismo Therav\u0101da), \u00e8 praticato esclusivamente dalla minoranza Khmer Krom che vive nel delta del fiume Mekong e ai confini con la Cambogia."}
{"id": "2675270", "revid": "2131061", "url": "https://it.wikipedia.org/wiki?curid=2675270", "title": "Alleanza Europea dei Movimenti Nazionali", "text": "L'Alleanza Europea dei Movimenti Nazionali (AEMN; in inglese Alliance of European National Movements, AENM) \u00e8 un'alleanza nata a Budapest il 29 ottobre 2009 da alcuni partiti nazionalisti di destra e di estrema destra europei.\nStoria.\nIl 29 ottobre 2009 gli ungheresi del Movimento per un'Ungheria Migliore (\"Jobbik\"), i francesi del Fronte Nazionale, gli italiani della Fiamma Tricolore, gli svedesi Nazionaldemocratici e i belgi del Fronte Nazionale fondano l'\"Alleanza Europea dei Movimenti Nazionali\"; il 12 novembre aderiscono anche gli inglesi del Partito Nazionale Britannico. Alle elezioni europee del 2009 aveva eletto otto europarlamentari: tre del Fronte Nazionale (Marine Le Pen lascia il gruppo nell'ottobre 2011), tre del Movimento per un'Ungheria Migliore e due del Partito Nazionale Britannico.\nAderiscono anche il Partito della Libert\u00e0 Austriaco, lo spagnolo Movimento Sociale Repubblicano ed il bulgaro Ataka.\nTra le intenzioni dell'Alleanza ci sono la creazione di un partito europeo, programmato per il 2011, e la creazione di un gruppo politico nel parlamento europeo, questo assai improbabile dal momento che i partiti aderenti non hanno abbastanza europarlamentari (25 provenienti da 7 stati differenti) per formare un gruppo.\nAlle elezioni del 2014 solo il Movimento per un'Ungheria Migliore rielegge tre europarlamentari.\nIdeologia.\nL'Alleanza \u00e8 per la difesa delle diverse culture nazionali, delle radici cristiane dell'Europa, del diritto naturale, della pace e della libert\u00e0; per l'uscita unilaterale dall'Unione Europea; rigetta l'idea di un super stato Europeo centralista; difende i diritti di ogni cittadino, contro ogni tipo di totalitarismo; propone una forte politica a favore delle famiglie tradizionali; propone una lotta comune contro i danni della globalizzazione e dell'immigrazione.\nPartiti membri.\nL'alleanza comprende i seguenti partiti:\nEx partiti membri.\nSono ex membri il Fronte Nazionale francese, uscitone nel 2011, ed il Fronte Nazionale belga, partito discioltosi nel 2012. In seguito all'annessione russa della Crimea, l'Unione Pan-Ucraina \"Libert\u00e0\" esce dall'alleanza, criticando la linea troppo filo-russa del movimento. Nel 2016 anche il Movimento per una Ungheria migliore Jobbik \u00e8 uscito dall'alleanza e nel 2018 il Movimento Sociale Repubblicano cessa di essere membro a causa della sua stessa dissoluzione."}
{"id": "2675272", "revid": "287204", "url": "https://it.wikipedia.org/wiki?curid=2675272", "title": "Gilberto Parlotti", "text": "Carriera.\nNato in provincia di Treviso si \u00e8 trasferito con la famiglia a Trieste dove ha iniziato presto a correre nelle gimkane di cui vinse il titolo nazionale italiano nel 1960. Nel 1961 acquist\u00f2 una Moto Morini con cui inizi\u00f2 a gareggiare nelle cronoscalate; fu proprio in occasione di una di queste che fece conoscenza con l'altrettanto giovane Giacomo Agostini con cui strinse un rapporto di profonda amicizia.\nNel 1962 fece le sue prime apparizioni nel motomondiale, per quanto senza ottenere punti validi per la classifica iridata, alla guida di una Tomos in classe 50.\nNel 1964 pass\u00f2 alla guida di una Moto Morini con cui ottenne buoni risultati nel Gran Premio motociclistico di Jugoslavia (a quel tempo per\u00f2 non inserito nel calendario del mondiale); gli anni successivi ha disputato varie corse nella Classe 125 per conquistare poi il primo titolo nazionale nel Campionato Italiano Velocit\u00e0 nel 1969, nella classe 50 su Tomos (ne vinse successivamente altri due, nel 1970 ancora in classe 50, nel 1971 in classe 125).\nLo stesso 1969 \u00e8 quello che lo vide apparire per le prime volte nelle classifiche iridate, quella della 50 e quella della Classe 250 dove, in sella ad una Benelli raggiunge per la prima volta il podio, in Jugoslavia. Sar\u00e0 quello anche il suo unico risultato con punti nella quarto di litro: Parlotti fu infatti soprattutto uno specialista delle piccole cilindrate; oltre ad avere gareggiato nella 50, i suoi migliori risultati vennero dalle gare della Classe 125.\nNel 1970 venne ingaggiato dalla Morbidelli con cui gareggi\u00f2 per tre anni, fino alla morte, ottenendo la sua prima vittoria nel Gran Premio motociclistico di Cecoslovacchia del 1970.\nIl motomondiale 1972 era iniziato per Parlotti sotto i migliori auspici, avendo conquistato nelle prime 4 gare delle stagione 2 primi posti, un secondo ed un terzo; alla quinta gara della stagione sull'Isola di Man ha perso per\u00f2 la vita in un incidente al secondo giro di gara.\nIn seguito alla morte di Parlotti, il pluri-iridato Giacomo Agostini, suo fraterno amico, annunci\u00f2 la decisione di astenersi dal \"Tourist Trophy\", mantenendo l'impegno fino al termine della carriera. Da questa presa di posizione del campione bergamasco, in polemica con la FIM, nacque un movimento di protesta dei piloti che port\u00f2 all'esclusione del \"Tourist Trophy\" dal calendario del Motomondiale. Parlotti era il 99\u00ba pilota deceduto in gara sul Circuito del Mountain."}
{"id": "2675276", "revid": "1305772", "url": "https://it.wikipedia.org/wiki?curid=2675276", "title": "Discografia dei The Clash", "text": "Questa voce contiene l'intera discografia del gruppo punk rock britannico The Clash.\nBootleg.\nI Bootleg dei Clash sono molti; celebre \u00e8 \"Rat Patrol From Fort Bragg\", il primo mixaggio eseguito da Mick Jones dell'album che poi sarebbe diventato \"Combat Rock\", tra marzo e aprile 1982, che non venne approvato da Joe Strummer, infatti l'album era stato progettato come doppio LP, e comprendeva diverse introduzioni strumentali e brani inediti che in seguito vennereo tagliati da Glyn Johns, ingegnere del suono chiamato per eseguire un missaggio pi\u00f9 corto, che poi sarebbe stato pubblicato con il nome di \"Combat Rock\"."}
{"id": "2675277", "revid": "767487", "url": "https://it.wikipedia.org/wiki?curid=2675277", "title": "Napoli che non muore", "text": "Napoli che non muore \u00e8 un film del 1939 diretto da Amleto Palermi\nTrama.\nUna giovane turista francese, in visita alla citt\u00e0 di Napoli, si innamora di un ingegnere che le ha fatto da guida durante la sua sosta nel capoluogo partenopeo, i due si sposano e la giovane fa la conoscenza con la famiglia di lui, tutte persone estremamente tradizionali nel modo di vivere e pensare.\nConsiderato il carattere estroverso della giovane sposa, questo crea grossi problemi nelle relazioni con la famiglia, tanto da costringere la ragazza ad abbandonare il marito per tornare in Francia.\nNel suo paese natale, per\u00f2 la sposa scopre di aspettare un bambino, questo favorir\u00e0 un riavvicinamento con il marito e la di lui famiglia.\nCritica.\nGino Visentini nelle pagine di Cinema del 25 luglio 1939 \u00abIn questo film Palermi ha inteso mostrare la Napoli dei turisti e la Napoli vera, quella che in un giorno abbaglia il romantico forestiero e quella pi\u00f9 segreta ch'\u00e8 solo nel cuore dei napoletani\u00bb"}
{"id": "2675278", "revid": "144796", "url": "https://it.wikipedia.org/wiki?curid=2675278", "title": "Ordine del re Abd al-Aziz", "text": "L'Ordine di \u02bfAbd al-\u02bfAz\u012bz Al Sa\u02bf\u016bd \u00e8 il pi\u00f9 alto tra gli ordini cavallereschi dell'Arabia Saudita.\nStoria.\nNel 1971 l'introduzione degli ordini cavallereschi venne approvata da un regio decreto ed i primi di essi a venire fondato sono stati il Gran Collare di Badr e questo ordine. Tuttavia, quest'ultimo era stato assegnato prima di tale data in modo non sistematico gi\u00e0 dal tempo di re Sa'ud (come nel caso di Hamad bin Isa Al Khalifa). Le prime versioni sono state prodotte da Bichay al Cairo, Egitto.\nEsso viene concesso a residenti e non dell'Arabia Saudita che si siano distinti largamente nei confronti del regno o per grandi meriti di coraggio.\nClassi.\nL'Ordine comprende i seguenti gradi di benemerenza:\nInsegne.\nLa \"medaglia\" dell'Ordine consiste in una stella esagonale smaltata di bianco e bordata di verde da cui si dipanano sei braccia a forma di spada smaltate di bianco e bordate d'oro, all'incontro delle quali si trova un raggio quadragonale d'oro. Al centro il medaglione riporta un'iscrizione in arabo col \"taw\u1e25\u012bd\".\nLa \"placca\" riprende le medesime decorazioni della medaglia.\nIl \"nastro\" \u00e8 verde con una striscia d'oro per parte."}
{"id": "2675279", "revid": "4175", "url": "https://it.wikipedia.org/wiki?curid=2675279", "title": "Stella Azzurra Roma", "text": "L'Associazione Sportiva Stella Azzurra Roma \u00e8 una societ\u00e0 di pallacanestro di Roma.\nFondata nel 1938 presso il Collegio San Giuseppe - Istituto De Merode, ebbe il suo momento migliore a cavallo tra la met\u00e0 degli anni sessanta e la fine dei settanta del XX secolo quando milit\u00f2 quasi costantemente in massima divisione riuscendo in due occasioni, nel 1975 e nel 1977, a qualificarsi per la Coppa Kora\u0107.\nStoria.\nLa societ\u00e0 fu fondata nel 1938 presso il centenario Collegio San Giuseppe - Istituto De Merode di Piazza di Spagna a Roma, ma fu solo nell'immediato dopoguerra che, su iniziativa di Mario Grottanelli, presbitero e istruttore, la squadra ebbe uno statuto e una struttura; nel 1948 si affili\u00f2 alla Federazione Italiana Pallacanestro e gi\u00e0 nel 1951-52 fu in serie C per un solo anno, in quanto guadagn\u00f2 la promozione in serie B; nel 1954, con il secondo posto assoluto in seconda divisione, lo Stella Azzurra giunse alla massima serie dopo appena sei anni di attivit\u00e0 agonistica ufficiale.\nLa squadra, che dopo i Giochi olimpici di Roma del 1960 inizi\u00f2 a disputare i suoi incontri al Palazzetto dello Sport di viale Tiziano, diede vita durante gli anni sessanta ad accesi derby con la ; ben presto, vista la notevole affluenza di pubblico, gli incontri stracittadini furono sovente dirottati al pi\u00f9 capiente Palazzo dello Sport all'EUR.\nA causa dell'accelerazione federale sul professionismo e l'apertura agli stranieri, la serie A conobbe una lievitazione di costi di cui Roma, che nel 1966 vantava tre squadre in prima divisione, fu la vittima pi\u00f9 illustre: tra il 1966 e il 1970 la Stella Azzurra conobbe tre stagioni di serie B, mentre la Lazio fin\u00ec addirittura in serie C; la Stella Azzurra torn\u00f2 in A nel 1972 e, di nuovo, nel 1974, anno che vide, sotto la presidenza del giovane imprenditore ed ex giocatore Luciano Acciari, l'avvento sulla panchina di un trentenne Valerio Bianchini: questi, costruendo una squadra che si basava su giocatori che in seguito avrebbero rappresentato l', guid\u00f2 la squadra al suo primo appuntamento internazionale, la Coppa Kora\u0107 1974-75, ai quarti di finale della quale giunse.\nIl culmine dell'epopea sportiva dello Stella Azzurra si ebbe tra il 1976 e il 1977: dapprima la squadra giunse quarta assoluta in campionato dietro Virtus Bologna, Varese e Cant\u00f9, che all'epoca costituivano la nobilt\u00e0 della pallacanestro nazionale ed europeo, e, nella stagione successiva, l'arrivo alla semifinale di Coppa Kora\u0107 1976-77 dopo avere eliminato Aris Salonicco, Caen e Hapoel Ramat Gan.\nIn semifinale fu la Jugoplastika di Spalato a battere lo Stella Azzurra nel doppio confronto (perso 71-96 in Jugoslavia e vinto 87-76 a Roma).\nDella formazione che affront\u00f2 le semifinali facevano parte nomi quali Enrico Gilardi, Fabio Fossati e gli statunitensi Dave Sorenson e Len Kosmalski.\nCon il trasferimento di Bianchini a nel 1979 termin\u00f2 il periodo pi\u00f9 fruttuoso della societ\u00e0; la squadra retrocedette in A2 nel 1980 e, due anni pi\u00f9 tardi, scese in serie B, lasciando il testimone cittadino alla ; da allora la Stella Azzurra non torn\u00f2 pi\u00f9 in prima divisione anche se nel corso degli anni \u00e8 stata laboratorio di giovani giocatori che attraverso di essa sono passati alle serie superiore.\nIn anni pi\u00f9 recenti il prodotto pi\u00f9 noto del vivaio \u00e8 il romano Andrea Bargnani, dal 2016 ala grande del Saski Baskonia, che prima di essere prima scelta dei Toronto Raptors al \"draft\" del 2006 milit\u00f2 nella Stella Azzurra tra il 2002 e il 2003.\nDopo l'acquisizione, avvenuta il , del titolo sportivo del Roseto Sharks, la Stella Azzurra ha ereditato il posto in serie A2 della societ\u00e0 abruzzese dalla stagione 2020-21.\nImpianto di gioco.\nL'impianto interno di tutte le squadre \u00e8 l'Arena \"Altero Felici\", che si trova in via Flaminia nella zona dei Due Ponti; capace di 800 posti, l'arena ha tre campi in parquet.\nIl \"Felici\" ospita anche regolarmente esibizioni e amichevoli dei cestisti della NCAA nel corso dei loro \"tour\" di propaganda.\nPer il ritorno in Serie A2, il palazzetto scelto \u00e8 quello di Veroli, il PalaCoccia, capace di contenere 3.500 spettatori.\nSettore femminile.\nLa societ\u00e0 ha una sezione femminile che schiera formazioni juniores dalla Under-13 alla Under-19, tutte che competono nei campionati regionali di categoria."}
{"id": "2675280", "revid": "3831", "url": "https://it.wikipedia.org/wiki?curid=2675280", "title": "Ordine del Re Abdul Aziz", "text": ""}
{"id": "2675282", "revid": "709565", "url": "https://it.wikipedia.org/wiki?curid=2675282", "title": "Kestrel", "text": "Kestrel, il cui vero nome \u00e8 John Wraith, \u00e8 un personaggio dei fumetti, creato da Larry Hama, pubblicato dalla Marvel Comics. Fa la sua prima apparizione in \"Wolverine\" (volume 2) n. 48 (novembre 1991).\nAltre versioni.\nUltimate.\nA differenza della sua controparte nell'universo classico, John Wraith nell'Ultimate Universe \u00e8 un colonnello dell'esercito ed uno dei capi del progetto arma x, odia i mutanti.\nPoteri e abilit\u00e0.\nKestrel ha l'abilit\u00e0 di teletrasportarsi ovunque egli voglia in brevissimo tempo, riuscendo anche a trasportare con s\u00e9 oggetti e persone in gran quantit\u00e0. Dopo essersi sottoposto al programma Arma X, ha acquisito anche la capacit\u00e0 di invecchiare lentamente (probabilmente per via di qualche sostanza iniettatagli) e di essere immune alle droghe, ma non alle malattie, poich\u00e9 non dispone di un fattore rigenerante. Kestrel adora particolarmente l'uso di bombe, alcune create appositamente da lui, che esplodono grazie ad un comando a distanza.\nAltri media.\nCinema.\nKestrel appare nel film \"X-Men le origini - Wolverine\", interpretato dal cantante will.i.am dei The Black Eyed Peas. Qui, presentato con il nome \"Barattatore\", fa parte del team composto da Wolverine, Victor Creed, Wade Wilson, Agent Zero, Chris Bradley e Fred Dukes, sotto il comando di Striker. Pi\u00f9 avanti, dopo l'abbandono di Logan, decide anche lui di lasciare la squadra, per via dei modi poco ortodossi di Stryker nei confronti degli altri mutanti; cos\u00ec facendo, diventa un istruttore di boxe. Quando Wolverine cerca spiegazioni su dove si trovi Stryker, John gli suggerisce di parlarne con Fred durante un incontro di boxe. Poco dopo si dirigono entrambi da un certo Remy LeBeau, un prigioniero fuggito dalla base di Stryker, e qui John affronta Sabretooth. Dopo un breve combattimento, John ha la peggio e forse muore perch\u00e9 il film non lo mostra (si sente solo un urlo), e Sabretooth raccoglie un suo campione di sangue per il progetto Arma XI, che Stryker sta ultimando. I suoi poteri vengono donati a Deadpool, che riesce cos\u00ec a trasportarsi durante il combattimento contro Wolverine.\nVideogiochi.\nKestrel \u00e8 presente nel videogioco APB Reloaded come personaggio nabbo, nel corso di un video afferma che warz ha una buona grafica."}
{"id": "2675283", "revid": "1646263", "url": "https://it.wikipedia.org/wiki?curid=2675283", "title": "Informagiovani", "text": "L'Informagiovani (in inglese \"Youth Information Centre\") \u00e8 una tipologia di servizio volta a fornire informazioni ai giovani (storicamente definiti come la fascia tra i 14 e i 29 anni, successivamente e anche oggi in continua revisione) nell'ambito di formazione, lavoro, tempo libero, vita sociale.\nNati a Bruxelles negli anni sessanta come risposta a bisogni (di informazione e orientamento) per i giovani del territorio, i centri Informagiovani si sviluppano successivamente in Francia, dove nasce il primo coordinamento nazionale Informagiovani in Europa (1985), dal quale avr\u00e0 origine l'Agenzia europea per l'informazione e la consulenza giovanile.\nIn Italia i centri si diffondono a partire dagli anni ottanta, dove nascono in risposta a bisogni locali del territorio e senza un particolare impegno a livello nazionale nel coordinare le strutture. Per questo motivo le centinaia e centinaia di centri (nel 2008 oltre 1200) non hanno un'unica immagine e funzione, ma rispondono piuttosto ai bisogni locali rilevati nel territorio di appartenenza.\nAlcuni centri hanno scelto di inseguire una vocazione aggregativa, altri hanno sviluppato il supporto all'incontro domanda-offerta di lavoro, l'orientamento formativo o professionale, piuttosto che l'informazione su eventi, talvolta contribuendo all'organizzazione.\nNel 2007 nasce il coordinamento nazionale Italiano degli Informagiovani, che fa capo ad ANCI (Associazione Nazionale Comuni Italiani), e che cerca di definire modi, intenti, obiettivi comuni sulla base di una realt\u00e0 tanto eterogenea e localizzata."}
{"id": "2675284", "revid": "88740", "url": "https://it.wikipedia.org/wiki?curid=2675284", "title": "L'isola di Sachalin", "text": "L'isola di Sachalin \u00e8 un reportage di viaggio dello scrittore russo Anton \u010cechov. L'opera apparve dapprima sotto forma di articoli e poi, riveduta, fu pubblicata nel 1895 suscitando vasta eco in Europa per i racconti sulle condizioni brutali vigenti nelle colonie penali zariste.\nTema.\nNel marzo 1890, \u010cechov progett\u00f2 un lungo viaggio attraverso la Siberia fino all'isola di Sachalin, territorio nell'estremo oriente dell'Impero russo, a nord del Giappone, allo scopo di rendersi conto delle condizioni di vita delle migliaia di detenuti condannati e delle loro famiglie, l\u00ec trasferiti nei cinque campi di lavoro forzato. \nDopo aver descritto la durezza del viaggio, la variet\u00e0 di luoghi e di genti incontrati attraverso la Siberia, \u010cechov, in qualit\u00e0 di medico, compil\u00f2 circa diecimila rapporti parlando con i detenuti e i loro familiari. L'autore, la cui salute era gi\u00e0 cagionevole, rimase disgustato dalla corruzione dei carcerieri e inorridito dal trattamento riservato ai prigionieri e dal tipo di punizioni loro inflitte. Scrisse: \u00aba Sachalin ci sono 860 famiglie legittime e 782 libere, e queste cifre definiscono a sufficienza la situazione familiare dei deportati che vivono nella colonia. Generalmente parlando, quasi la met\u00e0 dell'intera popolazione adulta gode dei beni della vita familiare\u00bb.\nIl viaggio inizi\u00f2 il 21 aprile 1890: percorse la grandissima isola di Sachalin da luglio a ottobre; l'itinerario si concluse via mare il 1\u00ba dicembre e il 17 dello stesso mese scrisse: \u00abprima del viaggio la \"Sonata a Kreutzer\" mi sembrava un avvenimento, oggi mi appare assurda e ridicola. O il viaggio mi ha maturato o io sono impazzito\u00bb.\nNella letteratura.\nL'opera \u00e8 citata nel romanzo \"1Q84\" di Haruki Murakami."}
{"id": "2675291", "revid": "1543377", "url": "https://it.wikipedia.org/wiki?curid=2675291", "title": "Passione di \u0160kofja Loka", "text": "La Passione di \u0160kofja Loka (\"\u0160kofjelo\u0161ki pasijon\") \u00e8 una rappresentazione sacra in lingua slovena con gli elementi del dramma barocco. Il manoscritto \u00e8 ora nella biblioteca del Monastero dei Cappuccini a \u0160kofja Loka. \u00c8 il pi\u00f9 antico libro conservato sul dramma della Passione di Ges\u00f9 non solo in Slovenia, ma anche in Europa un tesoro unico e molto importante. La Passione di \u0160kofja Loka \u00e8 stata scritta nel 1721 da un cappuccino Lorenc Maru\u0161i\u010d che visse nel Monastero di \u0160kofja Loka. La rappresentazione \u00e8 stata eseguita lo stesso anno, lungo le strade nella parte vecchia della citt\u00e0 di Loka poi solo altre due volte, nel 1727 e nel 1728 \u00e8 stato riproposto negli anni 1999 e 2000 anno del Giubileo.\nOrigini del testo.\nIl dramma fu scritto nel periodo in cui la Slovenia fu colpita da una disastrosa piaga della peste; chi sopravvisse tent\u00f2 con ogni mezzo di fermare questa terribile epidemia. Furono organizzate processioni, durante il periodo pasquale, una proposta dal VescovoToma\u017e Hren di Lubiana organizzate poi dai gesuiti lungo le strade di Lubiana seguite da flagellanti. \nA Skofja il nobile Anton Ecker volle una processione in onore della Passione di Ges\u00f9 Cristo. Cos\u00ec nel 1720 il cappuccino Romuald Maru\u0161i\u010d progett\u00f2 tutto ci\u00f2 che era necessario per la processione. In un primo momento ha trovato i volontari della citt\u00e0 e gli agricoltori dei villaggi e delle valli. Poi scrisse il testo e il dramma fu eseguito nel 1721.\nIl monastero dei Cappuccini.\nIl monastero dei Cappuccini di Skofja Loka \u00e8 stato fondato nel 1707 dall'inizio i frati si sono dedicati principalmente alla predicazione e la confessione. Numerosi libri antichi tra cui un certo numero di incunaboli sono conservati nella biblioteca dei cappuccini, che \u00e8 una dei pi\u00f9 importanti monumenti culturali della citt\u00e0 di \u0160kofja Loka.\nPassione di \u0160kofja Loka 28 marzo - 19 aprile 2009.\n \n\u00c8 stato un grande successo perch\u00e9 hanno partecipato circa 53.000 visitatori erano disponibili cibi e bevande tipici del periodo barocco, molti hanno visitato i monumenti di Loka e quelli limitrofi. Le autorit\u00e0 cittadine vonendone fare un appuntamento tradizionale lo ha riproposto dal 2009 e diventer\u00e0 un appuntamento consueto ogni sei anni in primavera mantenendo con cura l'atmosfera e la coreografia medioevale e barocco.\nPartecipanti.\n800 tra attori e attrici a, figuranti volontari e 80 cavalieri. Il Dramma della Passione \u00e8 stato rappresentato durante la Quaresima e la Pasqua per otto volte composto da venti scene in quattro caratteristiche aree del centro storico di Loka. Le scenografie narravano la storia biblica dell'uomo dal peccato originale di Adamo ed Eva alla crocifissione e morte di Ges\u00f9 Cristo.\nLa parrocchia di SV.Jacoba (S.Giacomo).\nLa parrocchia di \u0160kofja Loka \u00e8 intitolata a san Giacomo Apostolo.\nLa prima chiesa fu innalzata nel 1271, l'attuale nel XV secolo ed il campanile alto 56\u00a0m nel 1532.\nLa festa parrocchiale si svolge il 25 luglio la sagra la prima domenica successiva a tale data. L'oratorio salesiano \u00e8 stato riaperto nel 1988"}
{"id": "2675293", "revid": "767487", "url": "https://it.wikipedia.org/wiki?curid=2675293", "title": "C/2006 VZ13 LINEAR", "text": "C/2006 VZ13 LINEAR \u00e8 una cometa non periodica, scoperta il 13 novembre 2006 da LINEAR e ritenuta inizialmente un asteroide; pochi giorni dopo \u00e8 stata scoperta la sua natura cometaria.\nIl principale interesse presentato da questa cometa \u00e8 la possibilit\u00e0, ancora da accertare definitivamente, di essere il corpo progenitore dello sciame meteorico delle Gamma Delfinidi."}
{"id": "2675296", "revid": "1305772", "url": "https://it.wikipedia.org/wiki?curid=2675296", "title": "Brook Kerr", "text": "Biografia.\nNativa dell'Indiana, dopo gli studi alla high school si trasferisce a Los Angeles per intraprendere la carriera da attrice. Dopo alcune brevi apparizioni televisive, nel 1999 entra a far parte del cast della soap opera \"Passions\", interpreta il ruolo di Whitney Russell Harris fino al 2007, venendo considerata una delle veterana della serie.\nDopo aver lasciato il suo ruolo nella soap opera, tenta altre strade, ben presto ottiene il ruolo di Tara Thornton nell'inedito episodio pilota della serie televisiva \"True Blood\". Ma non viene confermata per la parte, che viene assegnata all'attrice Rutina Wesley. La sua carriera continua con apparizioni in altre serie TV e film TV.\nL'attrice ha un figlio, Chris Warren Jr., anch'egli attore, celebre per il ruolo di Zeke nella trilogia di \"High School Musical\"."}
{"id": "2675297", "revid": "283040", "url": "https://it.wikipedia.org/wiki?curid=2675297", "title": "Phormio", "text": "Il Phormio (\"Formione\") \u00e8 una commedia dell'autore latino Publio Terenzio Afro.\nL'opera \u00e8 una rielaborazione dell\"'Epidikaz\u00f2menos\" di Apollodoro di Caristo. Fu rappresentata per la prima volta nel 161 a.C.\nTrama.\nProtagonista \u00e8 il parassita Formione, che riesce con vari stratagemmi a combinare l'unione dei due cugini Fedria e Antifone con le due ragazze di cui sono innamorati, una suonatrice di cetra e una ragazza povera, che Antifone sposa in assenza del padre. Alla fine si scopre che questa \u00e8 la cugina di Antifone e, per quanto riguarda la citarista, il parassita riesce a ottenere il denaro per riscattarla."}
{"id": "2675299", "revid": "76963", "url": "https://it.wikipedia.org/wiki?curid=2675299", "title": "Jim Parrack", "text": "Biografia.\nCarriera.\nNato e cresciuto in Texas, all'et\u00e0 di vent'anni si trasferisce a Los Angeles in cerca di fortuna. Studia recitazione alla Playhouse West e nel corso degli anni diventa presidente di un centro chiamato 120 Productions, Inc. Nel 2006 arriva il suo debutto cinematografico nel militare \"Annapolis\", diretto da Justin Lin. Nel 2011 ottiene una parte nel film \"World Invasion\" recitando al fianco di Aaron Eckhart.\nNel corso della sua carriera ha partecipato a diverse serie televisive come \"Alcatraz\", \"Supernatural\", \"NCIS - Unit\u00e0 anticrimine\", \"Criminal Minds\", \"Resurrection\", \"E.R. - Medici in prima linea\", \"Close to Home - Giustizia ad ogni costo\", \"\" e \"Detective Monk\".\nDal 2008 interpreta il ruolo di Hoyt Fortenberry nella serie televisiva \"True Blood\" ricoprendo la parte fino al 2014; sempre nello stesso anno recita in \"Fury\", un film di David Ayer.\nOttiene nel 2016 una parte nel film del DC Extended Universe \"Suicide Squad\".\nVita privata.\nDal 2008 al 2014 \u00e8 stato sposato con Ciera Danielle. Dal 2015 al 2017 \u00e8 stato sposato con l'attrice Leven Rambin.\nDoppiatori italiani.\nNelle versioni in italiano, Jim Parrack \u00e8 stato doppiato da:"}
{"id": "2675301", "revid": "76963", "url": "https://it.wikipedia.org/wiki?curid=2675301", "title": "Anna Camp", "text": "Biografia.\nNata nella Carolina del Sud, studia presso la University of North Carolina School of the Arts. Tra i suoi primi lavori come attrice, figurano una partecipazione ad un episodio della serie televisiva \"Cashmere Mafia\" e la partecipazione al film indipendente \"Pretty Bird\", esordio alla regia dell'attore Paul Schneider. Ha anche recitato nei film \"Voices\", \"Pitch Perfect 2\" e \"Pitch Perfect 3\".\nLa Camp acquista popolarit\u00e0 in teatro, grazie al ruolo di Jill mason in \"Equus\" di Peter Shaffer, dove recita al fianco di Daniel Radcliffe. Altra popolarit\u00e0 arriva per il ruolo di Sarah Newlin nella seconda, sesta e settima stagione della serie televisiva \"True Blood\".\nSempre per la televisione ha preso parte ad un episodio di \"The Office,\" ad uno di \"Glee \"e a due di\" How I Met Your Mother\". Ha inoltre partecipato al videoclip per il singolo dei Train \"Marry Me\".\nVita personale.\nLa Camp \u00e8 stata fidanzata con l'attore Michael Mosley fino al 2008; nel 2010 si sono sposati ma nel 2013 ha presentato un'istanza di divorzio che si \u00e8 ufficialmente concluso agli inizi di dicembre 2014. \nDurante le riprese del film Voices ha conosciuto l'attore Skylar Astin. La coppia si \u00e8 fidanzata a Gennaio 2016. Si sono sposati il 10 Settembre 2016. Nel 19 Aprile 2019, la coppia ha annunciato il divorzio. A fine Agosto 2019 ha concluso il divorzio.\nDoppiatrici italiane.\nNelle versioni in lingua italiana dei suoi lavori, Anna Camp \u00e8 stata doppiata da:"}
{"id": "2675304", "revid": "110157", "url": "https://it.wikipedia.org/wiki?curid=2675304", "title": "Gamma Delfinidi", "text": "Le Gamma Delfinidi sono uno sciame meteorico con sigla internazionale GDE: non sono da confondere con le \"Gamma Delfinidi di gennaio\", sigla internazionale JGD.\nAttorno alla data dell'11 giugno il radiante dello sciame \u00e8 situato alle coordinate celesti 22 H 48 M, + 12\u00ba: la velocit\u00e0 delle meteore \u00e8 di 55,7\u00a0km/s.\nOrigine.\nFino a pochi anni fa non si conosceva alcun possibile corpo progenitore dello sciame; il 13 novembre 2006 \u00e8 stato scoperto un asteroide che si \u00e8 rivelato pochi giorni dopo essere una cometa, la C/2006 VZ13 LINEAR, questa cometa possiede un'orbita iperbolica che in un punto passa molto vicino a quella della Terra, a circa 677.000\u00a0km di distanza.\nFu l'astrofilo francese C\u00e9dric Bemer ad attirare l'attenzione degli astronomi professionisti sulla possibilit\u00e0 che il 27 maggio 2008 potesse manifestarsi una pioggia di meteore con un radiante situato alle coordinate celesti 22 H 00 M, +16\u00ba. In effetti uno sciame meteorico con il radiante approssimativamente a quelle coordinate e in quel periodo dell'anno era gi\u00e0 conosciuto da molti anni; il 10 giugno 1930 era stato osservato dal Maryland (Usa), un outburst di meteore della durata di soli 30 minuti: pi\u00f9 recentemente l'astronomo Peter Jenniskens aveva gi\u00e0 riportato l'esistenza di uno sciame meteorico circa alle stesse coordinate, 21 H 20 M, +12 e quasi nello stesso periodo dell'anno, 1-20 giugno."}
{"id": "2675311", "revid": "181699", "url": "https://it.wikipedia.org/wiki?curid=2675311", "title": "Compagnia dei Gelosi", "text": "I Gelosi, detti anche Comici Gelosi, o Compagnia dei Gelosi, costituirono una delle pi\u00f9 celebri compagnie teatrali italiane durante l'epoca detta della Commedia dell'Arte, attiva dal 1568 al 1604.\nStoria.\nLa compagnia teatrale fu fondata a Milano da Flaminio Scala. L'attivit\u00e0 della compagnia inizi\u00f2 nel 1568 e si protrasse fino al 1604. Il loro motto era: \"Virt\u00f9, fama ed honor ne f\u00e8r gelosi\".\nLa prima interprete di rilievo fu Vittoria Piisimi. Gli attori Isabella Andreini (all'anagrafe Isabella Canali) e il marito, l'ex soldato Francesco Andreini, ne furono gli attori pi\u00f9 celebri. In seguito, furono anche a capo della compagnia, fino allo scioglimento avvenuto in seguito alla morte di Isabella. Molto popolare fu anche Gabriele Panzanini, con il personaggio inventato da lui stesso, di nome Francatrippe.\nI Gelosi furono la prima troupe a essere frequentata dalla nobilt\u00e0: nel 1574 e nel 1577 si esibirono per il re di Francia Enrico III. In seguito girarono tutta l'Europa, diffondendo la commedia dell'arte in Francia, Polonia, Spagna, Germania, Inghilterra\nLa loro fama fu vastissima: perfino Torquato Tasso dedic\u00f2 a Isabella uno scritto dal titolo \"Quando v'ordiva il prezioso velo\".\nLa storia della compagnia fin\u00ec con la scomparsa prematura di Isabella, morta di parto a Lione nel 1604. Francesco Andreini rimase cos\u00ec colpito dall'evento luttuoso da decidersi a sciogliere la compagnia e a ritirarsi dalle scene. Continu\u00f2 a calcare con successo le scene il figlio della coppia, Giovan Battista Andreini, che fond\u00f2 una propria troupe, la Compagnia dei Fedeli, nella quale conflu\u00ec il personale di quella dissolta.\nIl nome dell'attrice rimase in un personaggio tipo della commedia all'improvviso, quello di \"Isabella\", della classe degli \"Innamorati\", ritratta, in genere, come donna sensuale e voluttuosa, chiacchierona e testarda."}
{"id": "2675320", "revid": "767487", "url": "https://it.wikipedia.org/wiki?curid=2675320", "title": "Apparitions", "text": "Apparitions \u00e8 una serie televisiva della BBC su un prete, interpretato da Martin Shaw, che esamina le prove di miracoli per essere utilizzati in processi di canonizzazione. Egli svolge anche esorcismi. La serie \u00e8 stata scritta da Joe Ahearne e da Nick Collins.\nGuida agli Episodi.\nEpisodio 1 \nTrasmesso simultaneamente su BBC One e BBC HD, il 13 novembre 2008 alle 21:00. \nUna ragazza chiede a Padre Jacob di eseguire un esorcismo su di lei: il padre che pensa che sia posseduta da un demone. Nel frattempo, uno studente del seminario \u00e8 ossessionato da un demone che continua a minacciarlo di riprendere la pelle che gli ha donato. Il seminarista \u00e8 stato miracolosamente guarito dalla lebbra, quando era un bambino, non ad opera di Madre Teresa di Calcutta, della quale \u00e8 fervente devoto,ma del diavolo, che si sospetta abbia preso anche l'anima della religiosa durante la sua agonia. \nCast (in ordine di apparizione) Padre Jacob: Martin Shaw; Vimal: Elyes Gabel; Cardinale Bukovak: John Shrapnel; Monsignor Vincenzo: Luigi Diberti; Michael / Astaruth: Rick Warden; Donna : Romy Irving; Suor Anne: Sarah Michelle; Joseph: Sarah-Jayne Steed; Liam: Shaun Dooley; Police Officer: Zane Adam.\nEpisodio 2 \nTrasmesso simultaneamente su BBC One e BBC HD, 20 novembre 2008 alle 21:00. Questo episodio segue immediatamente il primo episodio. \nIl padre della ragazza \u00e8 stata curata dal demonio, ma ora \u00e8 Padre Jacob l'obiettivo di un demone che sta uccidendo le persone a lui vicine. Il demone continua a lasciare indizi sulla Shoah. Questo mistero conduce Padre Jacob nel passato di monsignor Vincenzo. Nel frattempo, il cardinale Bukovak tenta di impedire che padre Jacob pratichi esorcismi in futuro.\nCast (in ordine di apparizione).\nPadre Jacob: Martin Shaw \nSorella Ruth: Siobhan Finneran \nCardinale Bukovak: John Shrapnel \nMichael/Astaruth: Rick Warden \nMonsignor Vincenzo: Luigi Diberti \nDonna: Romy Irving \nSuor Anne: Sarah Michelle \nJoseph: Sarah-Jayne \nSteed Liam: Shaun Dooley \nDI Rachel: Stephanie Street"}
{"id": "2675324", "revid": "1372005", "url": "https://it.wikipedia.org/wiki?curid=2675324", "title": "Gustav E. von Grunebaum", "text": "Gustav consegu\u00ec un Ph.D. in Studi Orientali nell'Universit\u00e0 di Vienna, laureandosi nel 1931, proseguendo i suoi studi a Universit\u00e0 di Berlino nel 1932-33. Quando la Germania nazista inglob\u00f2 l'Austria con l'Anschluss del 1938, emigr\u00f2 immediatamente degli Stati Uniti], dove gli fu subito affidato un posto universitario nell'Asia Institute di New York, diretto allora da Arthur Upham Pope (1881-1969). Nel 1943 si spost\u00f2 nella University of Chicago, rimanendovi fino al 1957. Nel 1949 vi divenne cattedratico. Dal 1957 divenne professore di \"Storia del Vicino Oriente\" e Direttore del nuovo Dipartimento, denominato \"Near Eastern Center\", nella University of California a Los Angeles.\nGustav fu sposato con Giselle Steuerman, che solo in un secondo momento rispetto a lui, era riuscita ad emigrare negli ospitali Stati Uniti."}
{"id": "2675328", "revid": "1632387", "url": "https://it.wikipedia.org/wiki?curid=2675328", "title": "Carta", "text": "La carta \u00e8 un materiale igroscopico, composto da materie prime soprattutto vegetali, unite per feltrazione ed essiccate. Si presenta nella forma di fogli sottili. Pu\u00f2 essere arricchito da collanti, cariche minerali, coloranti e diversi additivi.\nStoria della carta.\nIl significato della parola \"carta\" \u00e8 piuttosto incerto. Secondo alcuni studiosi deriverebbe, attraverso il latino charta, dal greco \"\u03c7\u03b1\u03c1\u03ac\u03c3\u03c3\u03c9\" (\"char\u00e1ss\u014d\") con il significato di \"incidere\", \"scolpire\". I termini corrispondenti \"paper\" anglosassone, \"papel\" spagnolo e \"papier\" francese e tedesco, derivano invece dalla pianta del papiro, utilizzato dagli antichi Egizi per scrivere fin dal 3000 a.C. e, successivamente, da Greci e Romani. Pi\u00f9 a nord la pergamena, ottenuta per la lavorazione di pelli di animali, sostitu\u00ec per la scrittura il papiro, che cresce esclusivamente in regioni dal clima tropicale.\nIn Cina i documenti venivano scritti sul bamb\u00f9 ed erano per questo ingombranti da conservare e trasportare. Occasionalmente veniva usata la seta, ma era troppo costosa.\nCina.\nLa tecnologia di fabbricazione della carta da corteccia \u00e8 nata in Cina. Descritta per la prima volta nell'anno 105 dall'ufficiale di corte Cai Lun (o Ts'ai Lun). Nel 1986 a Dunhuang (Gansu), scavi archeologici in una tomba della prima met\u00e0 del II secolo a.C. portarono alla luce una mappa di carta. Questo ritrovamento lascia supporre che la carta fosse gi\u00e0 nota in quell'epoca, retrodatando cos\u00ec le prime fabbricazioni di circa due secoli. La diffusione della tecnica al di fuori del paese fu lenta; altri popoli avevano conosciuto la carta ma non riuscivano a capire come venisse prodotta, e i Cinesi erano decisi a difenderne il segreto.\nSecondo la tradizione, la carta fu prodotta per la prima volta nel 105 da Cai Lun, un eunuco della corte cinese Han dell'imperatore He. Il materiale (carta) usato era probabilmente la corteccia dell'albero del gelso da carta (\"Broussonetia papyrifera\"), opportunamente trattata e filtrata in uno stampo di bastoncini di bamb\u00f9. La pi\u00f9 antica carta conosciuta di cui ci sia pervenuto un campione fu fabbricata con stracci intorno al 150. Per altri cinquecento anni circa, l'arte della fabbricazione della carta fu confinata in Cina, ma nel 610 fu introdotta in Giappone e, intorno al 750 nel Medio Oriente. La carta comparve in Egitto all'incirca nell'800, ma non fu fabbricata fino al 900 (vedi papiro).\nIl suo uso fu introdotto in Europa dagli Arabi i quali scoprirono il segreto di lavorazione a seguito della battaglia del Talas nel 751 contro i Cinesi. In quell'occasione catturarono dei produttori di carta e ne avviarono la produzione dapprima a Samarcanda. Si parla quindi di una cartiera costruita in al-Andalus (Spagna islamica), a J\u00e1tiva, intorno al 1150. La Sicilia sotto dominio islamico potrebbe essere stata la prima terra europea in cui fu costruito uno stabilimento per trattare i cascami del cotone, secondo le tecniche apprese gi\u00e0 nella seconda met\u00e0 dell'VIII secolo.\nUna testimonianza particolarmente autorevole \u00e8 quella del viaggiatore arabo Ibn \u1e24awqal, che visit\u00f2 Palermo (Balarm) nel 972. Costui riporta che, tra gli oggetti da lui visti, vi fosse proprio la carta. Per quanto manchino testimonianze \"interne\" sulla produzione \"in loco\", appare assai probabile che proprio a Palermo, la capitale dell'isola (la capitale greca era Siracusa e quella dei Berberi era Girgenti), fosse stato predisposto dalle autorit\u00e0 Aghlabidi, Kalbiti di Sicilia o Fatimidi un apposito \"\u1e6dir\u0101z\": un laboratorio sotto diretto controllo dei governanti, in cui fabbricare carta, cos\u00ec com'era abitudine per ogni capitale di governatorato islamico, anche a fini di prestigio.\nA quegli stessi anni (terzo quarto del XII secolo) risale la prima cartiera in territorio italiano cristiano, attribuita alla figura di Polese da Fabriano che la impiant\u00f2 sul Reno presso Bologna. Nei secoli successivi l'arte si diffuse nella maggior parte dei paesi europei.\nL'introduzione del carattere tipografico mobile, nella met\u00e0 circa del XV secolo grazie a Johannes Gutenberg, 1400 ca.-1465, rese pi\u00f9 facile la stampa dei libri e stimol\u00f2 notevolmente la fabbricazione della carta. Il consumo sempre maggiore di carta nel XVII e nel XVIII secolo port\u00f2 a una penuria di stracci, a quel tempo l'unica materia prima soddisfacente conosciuta dai produttori europei, ma nessuno dei vari tentativi di trovare valide alternative ebbe successo. Nello stesso tempo, si cerc\u00f2 di ridurre il costo della carta, sviluppando una macchina che sostituisse il processo di produzione manuale.\nLa prima macchina fu costruita dall'inventore francese Louis Nicolas Robert nel 1798. La macchina di Robert venne successivamente migliorata dai fratelli ed editori britannici George e Sealy Fourdrinier che, nel 1803, fabbricarono la prima delle macchine che avrebbero portato il loro nome. Il problema di fabbricare carta utilizzando una materia prima economica trov\u00f2 soluzione intorno al 1840, con l'introduzione del processo di sfibratura del legno, che veniva cos\u00ec ridotto in pasta cellulosica e, una decina d'anni pi\u00f9 tardi, dei processi di produzione della pasta chimica. Attualmente la Cina, gli Stati Uniti e il Canada sono i maggiori produttori mondiali di carta, pasta di legno e di prodotti della carta; una quantit\u00e0 considerevole di pasta di legno e di carta da giornale viene prodotta anche da Finlandia, Giappone e Svezia.\nAmerica.\nIn America ritrovamenti archeologici indicano che la fabbricazione della carta era gi\u00e0 nota ai Maya non pi\u00f9 tardi del V secolo. Chiamata \"amatl\" era largamente diffusa tra le civilt\u00e0 precolombiane fino all'arrivo dei conquistatori spagnoli. Ancor oggi si fabbrica, in modeste quantit\u00e0, carta con la tecnica tradizionale maya.\nGiappone.\nLa tecnica arriv\u00f2 in Giappone dalla Corea, intorno al 610 portata da un monaco buddista, Dam Jing da Goguryeo. Originariamente prodotta con la rafia di gelso, fu migliorata dai giapponesi e sin dal IX secolo la produzione della carta divent\u00f2 una vera e propria industria nazionale. Dalla cartiera imperiale di Ky\u014dto uscirono nuove carte fabbricate con fibre di gelso da carta (washi), canapa, dafne e paglia. Furono anche i primi riciclatori di carta sin dal XIV-XVI secolo, sembra per decongestionare gli archivi.\nMondo arabo.\nIn Medio Oriente la carta era gi\u00e0 nota presso i Persiani nel VI secolo, importata dalla Cina lungo le vie della seta. Gli arabi ne vennero a conoscenza nel 637 entrando in Ctesifonte, capitale della dinastia sasanide, ma solamente nel secolo seguente riuscirono a carpire i segreti della fabbricazione. Nel 751, infatti, con la conquista di Samarcanda (battaglia del Talas) fecero prigionieri dei cartai cinesi da cui appresero il procedimento di lavorazione. La carta di Samarcanda, fatta con canapa e lino, divent\u00f2 presto famosa con il nome di \"kaghad\" e assicur\u00f2 un periodo di prosperit\u00e0 alla regione. Mentre quella dei cinesi era fatta con fibre di gelso e di bamb\u00f9, gli artigiani di Samarcanda scoprirono la possibilit\u00e0 di fabbricare un tipo di carta ancora pi\u00f9 sottile e fine con le fibre della pianta di cotone, molto diffusa nella loro regione.\nLa prima cartiera della storia fu costruita a Samarcanda e immediatamente dopo ne fu costruita una seconda a Baghdad, entrambe per merito dei Barmecidi. Con l'espandersi del mondo arabo-musulmano si diffuse anche la produzione della carta: nell'VIII secolo in Egitto, nei secoli successivi in tutta l'Africa settentrionale e nel X secolo la Sicilia ne era un importante centro per il commercio. Dalle cartiere della siriana Manbij (chiamata dai Bizantini Bambuke), il prodotto uscito divenne noto in Europa con il nome di \"carta bombacina\" che, alla fine del X secolo (990), si volle invece attribuire a Morozzi da Fabriano, che aveva anch'egli usato come materiale stracci di lino.\nEuropa.\nLa carta araba giunse in Europa nel XII secolo: il primo luogo in cui fu lavorata fu X\u00e0tiva (1150). Importata da Damasco attraverso Costantinopoli, o dall'Africa attraverso la Sicilia, era un prodotto mediocre se paragonato alla pergamena: Federico II in un editto del 1221 ne proib\u00ec l'uso negli atti pubblici data la sua deperibilit\u00e0. Tuttavia il consumo non fece che aumentare vista la sua decisa economicit\u00e0. Nel XIII secolo le flotte mercantili del Mediterraneo e dell'Adriatico, finanziate da grossi commercianti (in gran parte veneziani e genovesi), si spartivano il fiorente mercato.\nLe cose cambiarono dal 1264 quando a Fabriano, nelle Marche, nella prima cartiera europea si cominci\u00f2 a preparare la pasta utilizzando la pila idraulica a magli multipli azionati da un albero a camme collegato a una ruota idraulica. Pi\u00f9 efficienti del mortaio dei cinesi o della mola degli arabi, mossi da uomini o animali, i magli, lavorando in verticale, sfibrano canapa e lino pi\u00f9 velocemente e meglio, riducendo cos\u00ec i costi e migliorando la qualit\u00e0. Anche il telaio (\"forma\" o \"modulo\") da immergere nel tino cambi\u00f2: l'intreccio di cotone, bamb\u00f9 o canne fu sostituito da un intreccio in ottone e rimarr\u00e0 pressoch\u00e9 invariato fino al XVIII secolo. La collatura con amido di riso o grano fu cambiata con una a base di gelatina animale - il \"carniccio\" - che migliora caratteristiche come l'impermeabilit\u00e0 o la resistenza a insetti e microrganismi.\nLa nuova tecnologia ebbe un notevole successo e presto sorsero nuovi mulini in tutta l'Italia settentrionale, e in particolare sulla sponda occidentale del lago di Garda nella valle del fiume Toscolano, nel territorio dell'allora Repubblica di Venezia denominata da allora \"valle delle cartiere\". La carta italiana, di qualit\u00e0 migliore, pi\u00f9 economica e soprattutto \"cristiana\" si impose velocemente in tutta Europa.\nIl monopolio della carta italiana dur\u00f2 fino a met\u00e0 del XIV secolo, quando nuovi centri cartari sorsero prima in Francia e poi in Germania. La prima met\u00e0 del XV secolo vide la Francia primeggiare nella produzione della carta, ma nella seconda met\u00e0, per le alte tasse sui mulini e sul trasporto degli stracci, il grosso della produzione si spost\u00f2 verso l'Olanda.\nNel XVII secolo fu introdotta la macchina detta \u00abcilindro olandese\u00bb: vasche anulari di forma ovale in cui un cilindro munito di lame contemporaneamente sfilacciava e raffinava le fibre. Con le olandesi si ottenne una carta pi\u00f9 bianca e omogenea, anche se meno resistente perch\u00e9 le fibre venivano tagliate anzich\u00e9 schiacciate.\nNel 1750 l'inglese John Baskerville introdusse una nuova tecnica per ottenere della carta priva dei segni della vergatura chiamata \"wove paper\". L'industria inglese riusc\u00ec a mantenere il monopolio della fabbricazione per circa un quarto di secolo, ma nel 1777 il francese Pierre Montgolfier (padre dei fratelli Montgolfier) ottenne dei fogli perfettamente lisci che presero il nome di \"carta velina\", nome che richiamava la pergamena prodotta con la pelle dei vitelli nati morti, particolarmente liscia.\nNel 1774, grazie alle scoperte del chimico svedese K.W. Scheele, si vide la possibilit\u00e0 di usare cloro per sbiancare la carta. Solo pi\u00f9 tardi si scoprir\u00e0 che l'ossidazione al cloro ha effetti sulla durata a lungo termine. Nel 1807 venne introdotto un sistema di collatura in massa con allume e colofonia, pi\u00f9 economico di quello con gelatina animale, il quale, tuttavia, pi\u00f9 che decuplica l'acidit\u00e0 della carta.\nL'era industriale.\nDopo due anni di ricerche, nel dicembre del 1798, il francese Louis Nicolas Robert deposit\u00f2 un brevetto di \"machine \u00e0 papier \u00e0 long\" (macchina per fare una carta lunghissima). Il brevetto fu acquistato da Didot Saint-L\u00e9ger, proprietario della cartiera di Essonnes, con la promessa di una grossa somma prelevata dagli utili. Didot fece invece perfezionare il progetto dal cognato, tal Gamble, il quale a sua volta fugg\u00ec in Inghilterra, dove deposit\u00f2 il brevetto. Perfezionata ulteriormente nel 1803, la nuova macchina diede il via alla produzione industriale della carta.\nDurante la prima met\u00e0 del XIX secolo i continui miglioramenti ridussero sempre pi\u00f9 i costi di produzione, ma la limitata offerta della materia prima, gli stracci, impose la ricerca di nuove fonti. La sola introduzione della macchina a vapore raddoppi\u00f2 la produzione nel decennio 1850-1860. Furono fatti tentativi con l'ortica, la felce, il luppolo e il mais, ma nessuno dei surrogati riusc\u00ec a competere in qualit\u00e0 e costi con gli stracci.\nNel 1844 un tessitore di Hainichen, in Sassonia, di nome Friedrich Gottlob Keller, deposit\u00f2 un brevetto per una pasta preparata dal legno. Il tedesco Heinrich Voelter nel 1846 lo miglior\u00f2 con l'invenzione di un apparecchio per la sfibratura costituito da una grossa mola in gres che sminuzza il legno. Il prodotto ottenuto era mediocre ma adatto a un utilizzo nascente: la stampa periodica. Lo sfibratore si imporr\u00e0 solo dopo il 1860 quando a esso verr\u00e0 affiancato un altro trattamento: quello chimico. I primi trattamenti furono con soda e potassa a caldo, seguiti da sbianca con cloro. Emicellulosa e lignina si sciolgono, mentre la cellulosa rimane intatta. Soda e potassa vennero presto sostituiti da bisolfito che opera in ambiente acido.\nDal 1880 un nuovo procedimento al solfato permise di ottenere una carta molto robusta chiamata \"carta Kraft\" che rivoluzioner\u00e0 il mondo dell'imballaggio.\nCon l'arrivo della pasta di legno, la produzione divent\u00f2 di massa e la caduta del prezzo trasform\u00f2 la carta in un prodotto di largo consumo. In Inghilterra, ad esempio, la produzione pass\u00f2 dalle 96 000 tonnellate del 1861 alle 648 000 tonnellate del 1900. I paesi ricchi di foreste come quelli scandinavi, il Canada e gli Stati Uniti diventarono i nuovi riferimenti del mercato. La carta industriale abbondante e a basso costo diversifica gli utilizzi: nel 1871 la prima carta igienica in rotoli, nel 1906 le prime confezioni del latte in cartone impermeabilizzato, nel 1907 il cartone ondulato e poi giocattoli, capi d'abbigliamento, elementi d'arredo, isolamenti elettrici.\nIn questo periodo industriale, si fecero passi avanti, anche nello studio della storia della carta. All\u2019Esposizione Universale di Parigi del 1900 il filigranologo Augusto Zonghi espose una raccolta di carte antiche fabrianesi composta da 198 cartelle, 2.213 antiche carte fabrianesi originali o campioni di esse dal 1267 al 1798 e da un album di segni filigranati riprodotti in 134 tavole, da 1.887 antiche filigrane.\nLa commissione giudicatrice dell\u2019Esposizione di Parigi la defin\u00ec \u201cUnica al mondo\u201d.\nPrima di quest'epoca, un libro o un giornale erano oggetti rari e preziosi e l'analfabetismo era enormemente diffuso. Con la graduale introduzione della carta economica, giornali, quaderni, romanzi e altra letteratura diventarono alla portata di tutti.La carta offr\u00ec la possibilit\u00e0 di scrivere documenti personali e corrispondenza, non pi\u00f9 come lusso riservato a pochi. La stessa classe impiegatizia pu\u00f2 essere considerata nata dalla rivoluzione della carta cos\u00ec come dalla rivoluzione industriale.\nCon la contemporanea invenzione della penna stilografica, della produzione di massa di matite, del processo di stampa rotativa, la carta ha avuto un peso notevole nell'economia e nella societ\u00e0 dei paesi industrializzati.\nIn Italia possiamo ricordare in particolare Pietro Miliani, che nel XIX secolo da semplice operaio divent\u00f2 fondatore delle attuali industrie omonime e capostipite di una famiglia di imprenditori.\nTipi di carta.\nUn pacco di fogli di carta \u00e8 chiamato \"risma\" e generalmente comprende cinquecento fogli. Il rapporto tra il peso della carta e la sua superficie si definisce \"grammatura\".\nIl materiale, a seconda della grammatura, si classifica generalmente in:\nFabbricazione.\nIn sintesi il processo di fabbricazione consiste in vari stadi che portano alla formazione della carta a partire dal legno. I principali stadi sono:\nIl legno \u00e8 formato indicativamente da:\nCellulosa ed emicellulosa costituiscono le fibre del legno, mentre la lignina \u00e8 l'interfibra che le tiene unite. Agli albori dell'industria cartaria si creavano i fogli manualmente, poi furono sviluppate macchine per la produzione in continuo della carta. Inizialmente si trattava di fabbriche che utilizzavano il processo completo dal taglio degli alberi fino alla carta (in bobina). Oggi la maggior parte delle industrie utilizza come materia prima polpa di cellulosa prodotta altrove (ed eventualmente carta di riciclo).\nIl materiale pi\u00f9 comunemente usato \u00e8 la polpa di legno o di cellulosa. Le fibre utilizzate maggiormente nel\nsettore cartario si suddividono in fibre ottenute da latifoglie (indicate con il nome di \"fibra corta\"), fibre ottenute da conifere (indicate con il nome di \"fibra lunga\") e fibre ottenute da vegetali differenti. Tra le latifoglie si fa principalmente impiego di eucalipto, faggio, betulla e pioppo, mentre tra le conifere si sfruttano essenzialmente abete, pino, cipresso e sequoia. Tra le piante diverse si annoverano lino, cotone e canapa. \nIn aree geografiche quali Giappone, Indocina, Cina e Corea le industrie locali fanno spesso utilizzo anche di fibre provenienti da bamb\u00f9 e bagassa, per via dell'estrema diffusione di questi materiali nella zona. \nPreparazione delle fibre: spappolamento.\nConsiderando il processo partendo dal legno, in questa fase il legno viene scortecciato e ridotto in \"chip\", successivamente si formano delle paste rompendo in vari modi il legame della lignina. La materia prima \u00e8 trasformata in \"polpa\", una miscela concentrata di fibre in sospensione nel liquido. La separazione delle fibre avviene con metodi sia fisici (sbattimento, calore) che chimici (alcali). Poich\u00e9 le fibre derivano da fonti naturali, sono necessari diversi passaggi di separazione e lavaggio, quindi candeggio o tintura per alterarne l'aspetto fino a ottenere quello del prodotto finale.\nLa lignina viene sfibrata chimicamente (con soda caustica e solfuro di sodio) e selettivamente, lasciando intatte le fibre di cellulosa: si ottiene una pasta marrone che richiede molti sbiancanti, ma la carta finale \u00e8 molto resistente (\"kraft\", che in tedesco significa forte).\nIl processo ha degli svantaggi ambientali (lo zolfo genera odore di uova marce, e ci sono molti scarti acquosi) e di resa (solo il 50% del legno viene trasformato in pasta, anche se molti scarti vengono bruciati e l'energia viene recuperata).\nLa lignina viene sfibrata con uno sminuzzamento esclusivamente meccanico (\"grinding\"), o termo-meccanico, e le fibre cellulosiche vengono liberate ma anche parzialmente danneggiate, e senza la completa separazione delle fibre, che possono rimanere raggruppate in mazzetti isolati. La polpa \u00e8 molto impura, con la conservazione di tutte le sostanze insolubili del legno, comprese quelle incrostanti: le fibre poco raffinate rendono la carta cos\u00ec prodotta meno resistente alle sollecitazioni meccaniche, vista la difficolt\u00e0 delle fibre a formare ponti idrogeno; inoltre, a causa dell'elevato residuo in lignina, il prodotto finale esibisce scarsa stabilit\u00e0 alla luce, con conseguente tendenza al facile ingiallimento. Il processo ha dei vantaggi di resa (il 95% del legno viene trasformato in pasta), ma richiede molta energia meccanica, anche se la pasta meccanica prodotta \u00e8 pi\u00f9 economica di quella chimica. Per queste sue caratteristiche essa \u00e8 generalmente usata in tutte quelle applicazioni in cui non \u00e8 richiesta grande resistenza meccanica n\u00e9 fotostabilit\u00e0: carta da giornale, elenchi telefonici, ecc.\nIl processo di formazione della pasta \u00e8 intermedio: il legno viene trattato chimicamente (con processi pi\u00f9 blandi) e trattato successivamente con vapore e meccanicamente (\"Chemo Thermo Mechanical Pulping\"). Il trattamento separa buona parte delle fibre, ma la purificazione \u00e8 solo parziale, in dipendenza dalla durata e dell'intensit\u00e0.\nLa carta prodotta \u00e8 pi\u00f9 forte di quella ottenuta da paste meccaniche e intermedia rispetto a quella prodotta con paste chimiche. Essa pu\u00f2 essere utilizzata per produrre carte patinate.\nPreparazione delle fibre: sbiancamento.\nLe paste vengono sbiancate in genere con cloro o biossido di cloro.\nSistemi a minore impatto ambientale utilizzano ossigeno e idrogeno perossido.\nIl pH finale della carta normalmente varia da 4 a 7.\nIn genere la carta non sbiancata \u00e8 chiamata \"unbleached\" (in inglese: \"non sbiancata\") mentre quella sbiancata e poi ricolorata (di marroncino) viene detta \"avana\".\nDopo questi trattamenti si \u00e8 ottenuta una pasta che consiste in una sospensione di fibre epurate.\nDa qui si possono produrre balle di cellulosa (che saranno poi utilizzate come materie prime dalle cartiere, necessitando quindi di essere di nuovo miscelate nel macchinario chiamato \"pulper\") o si passa direttamente alla formazione dei fogli.\nFormazione del foglio e pressatura.\nAnticamente la polpa preparata sottoponendo a lisciviazione stracci di lino e cotone era diluita con acqua fino a ottenere una poltiglia leggera. In questa sospensione era immersa la \"forma\", una sorta di setaccio, su cui si depositava un intreccio di fibre. In questa fase si poteva formare una filigrana quando sulla \"forma\" erano agganciati fili metallici opportunamente sagomati che impedivano il depositarsi uniforme della polpa generando cos\u00ec un'immagine visibile in controluce. A questo punto la carta era gi\u00e0 pronta e doveva essere soltanto pressata ed essiccata.\nNelle moderne cartiere in continuo si procede facendo drenare, attraverso una fessura larga quanto la macchina, la sospensione acquosa di cellulosa molto diluita dalla cassa d'afflusso (circa al 3% di cellulosa come residuo secco) su una tela che scorre in continuo: le fibre si concentrano e si compattano (allineandosi preferenzialmente in senso macchina) formando il foglio iniziale (ca. 80% acqua). La velocit\u00e0 della tela in rapporto alla velocit\u00e0 di deflusso delle fibre dalla cassa d'afflusso determinano la \"quadratura\" della carta, cio\u00e8 l'orientamento delle fibre e quindi le resistenze meccaniche trasversali e longitudinali.\nA questo punto segue la pressatura del foglio di carta appena formato, che viene eseguita in continuo nella seccheria con dei rulli dotati di feltri: le fibre si compattano maggiormente e il foglio subisce una laminazione perdendo ancora acqua e arrivando a una concentrazione del 3-4%. Da qui nascono i termini \"lato feltro\" e \"lato tela\" della carta.\nTrattamenti superficiali.\nLa carta grezza ottenuta pressando la polpa \u00e8 piuttosto assorbente e non presenta una superficie adatta per la scrittura o per altre applicazioni come la stampa (o ad esempio la siliconatura per le etichette autoadesive). Per questo motivo viene utilizzata un'ampia gamma di additivi per ottenere le propriet\u00e0 desiderate. Questi vengono applicati come rivestimento sulla superficie, formando la \"patina\".\nGli agenti patinanti sono di solito polimeri studiati per ottenere una migliore superficie su cui scrivere. Sono impiegati l'amido, il poliacetato di vinile (PVA) e molti altri prodotti per realizzare tipi diversi di carta.\nLa patinatura pu\u00f2 anche migliorare la superficie lisciandola. La matrice di fibra \u00e8 rugosa e per renderla liscia si utilizza spesso il caolino. La carta patinata delle riviste per esempio, \u00e8 ottenuta in questo modo.\nL'aspetto lucido (per esempio delle copertine delle riviste) \u00e8 aggiunto successivamente alla stampa, applicando uno strato trasparente (come uno smalto) sulla pagina stampata, e non \u00e8 quindi una caratteristica originale della carta.\nAltri additivi vengono aggiunti per migliorare altre caratteristiche specifiche della carta, a seconda delle applicazioni.\nSeguendo il percorso della carta in una macchina di cartiera vengono applicati dunque dei \"primer\" per modificarne le caratteristiche superficiali (\"sizing\"). Generalmente si applicano soluzioni di alcool polivinilico e carbossimetilcellulosa, oppure una soluzione con le cariche minerali per le carte patinate.\nEssiccamento.\nLa carta in genere esce dal trattamento di \"sizing\" con un'umidit\u00e0 ancora alta. Il foglio viene quindi essiccato facendolo passare ancora per una seccheria e poi calandrandolo attraverso uno o pi\u00f9 rulli riscaldati (generalmente in acciaio) che impartiscono una certa pressione al foglio, rendendolo relativamente liscio dalla parte a contatto con i cilindri (carta calandrata).\nAltri trattamenti.\nA seconda dei tipi di carta e delle applicazione la carta pu\u00f2 essere ulteriormente lavorata (sia \"in-line\", ovvero in un unico processo, sia \"off-line\", in un processo separato). Ad esempio per produrre le carte glassine si utilizzano delle supercalandre che comprimono e scaldano la carta fino a sminuzzare le fibre, diminuendo lo spessore del foglio e aumentando il liscio: la carta acquisisce un aspetto traslucido (da cui il nome \"glassine\" che in lingua inglese richiama la trasparenza del vetro).\nApplicazioni.\nLa carta ha moltissime applicazioni, tra le quali possiamo ricordare:\nImpatto ambientale.\nLa carta viene prodotta con processo industriale che, per economie di mercato, si svolge in impianti di grandi dimensioni. Gli impatti ambientali del settore sono quindi principalmente derivanti dai grandi volumi trattati di materie prime ed energetiche. I componenti principali della carta sono comunque naturali e rinnovabili e i prodotti cartari, dopo il loro impiego, sono riciclabili, biodegradabili e compostabili.\nLa materia prima utilizzata per la produzione della carta proviene prevalentemente dal legno, la fonte di cellulosa pi\u00f9 ampiamente disponibile in natura. L'industria della carta, tradizionalmente votata all'impiego di risorse povere e di scarto (si pensi a quando si utilizzavano gli stracci) ha inoltre sviluppato tecnologie che consentono il riciclo delle fibre di cellulosa. A oggi circa la met\u00e0 delle fibre impiegate dall'industria sono di recupero, rendendo la carta il materiale pi\u00f9 riciclato in Europa.\nAlla produzione della carta sono destinate le specie legnose pi\u00f9 comuni e meno pregiate, provenienti in larga parte da foreste gestite in modo sostenibile o da colture dedicate. In Italia oltre il 75% delle fibre vergini impiegate dall'industria sono provenienti da foreste certificate secondo schemi di gestione sostenibile riconosciuti internazionalmente, i quali garantiscono che venga ripiantato pi\u00f9 di quanto viene tagliato. Tutto il legno e la cellulosa usati dalle cartiere europee vengono inoltre sottoposti a verifica che siano legalmente tagliati e commercializzati. Nessun altro settore industriale pu\u00f2 vantare livelli cos\u00ec alti di materia prima certificata per la sostenibilit\u00e0. L'industria cartaria \u00e8 spesso associata a fenomeni di deforestazione, sebbene solo meno del 16% del legno impiegato dall'uomo \u00e8 destinato alla produzione della carta. Ad esempio la cellulosa proveniente dal Brasile, principale fornitore di materia prima per le cartiere italiane, proviene da piantagioni dedicate di eucalipto, che nulla hanno a che fare con la foresta amazzonica.\nL'industria cartaria \u00e8 stata associata all'inquinamento delle acque da sostanze organiche clorurate. In passato la sbianca della cellulosa era infatti basata su un processo fortemente impattante che prevedeva l'impiego di cloro gassoso. Con la crescente consapevolezza ambientale a partire dagli anni 1970, le industrie cartarie europee hanno operato una completa riconversione dei loro processi e dei loro impianti industriali, eliminando il pericoloso e inquinante cloro gassoso e sostituendolo con tecnologie basate sul biossido di cloro o su reagenti privi di cloro.\nI principali aspetti ambientali legati alla produzione cartaria solo dovuti alle emissioni in acqua. L'acqua \u00e8 infatti il \u201cmotore\u201d del processo produttivo e viene impiegata in grandi quantit\u00e0. Il 90% dell'acqua utilizzata dalle cartiere viene comunque continuamente riciclata e il consumo di acqua fresca che viene reintegrata nel processo si \u00e8 fortemente ridotto nel tempo. Oggi servono in media 22 litri d'acqua per produrre un kg di carta, mentre negli anni '70 ne servivano pi\u00f9 di 100. L'acqua impiegata nelle cartiere non \u00e8 comunque persa, ma viene restituita al corpo idrico superficiale dopo essere depurata. Trattando quasi esclusivamente sostanze naturali, le emissioni delle cartiere non registrano la presenza di inquinanti tossici o persistenti e i parametri pi\u00f9 comunemente impiegati per misurare la presenza di inquinanti sono il COD (domanda di ossigeno) e il TSS (solidi in sospensione), trattati per mezzo di impianti di depurazione chimico-fisica o biologica.\nL'asciugatura della carta \u00e8 un processo ad alta intensit\u00e0 energetica e il consumo di energia, con le associate emissioni di gas serra e di NOx, sono quindi aspetti ambientali significativi. Le cartiere in Europa sono il principale utilizzatore di biomassa per la produzione di energia e in Italia utilizzano quasi esclusivamente gas naturale, il meno inquinante dei combustibili fossili. La ricerca di una sempre migliore efficienza energetica negli ultimi 20 anni ha portato il settore a ridurre del 20% i consumi energetici per la produzione di un kg di carta. Un forte risparmio in termini di consumi di combustibile e di emissioni \u00e8 dato dall'impiego di tecnologie di generazione combinata di energia elettrica e calore, entrambi utili per il processo. Le cartiere sono il settore industriale che pi\u00f9 di chiunque altro ha investito in queste tecnologie, che permettono un risparmio di energia dell'ordine del 30%.\nDa segnalare infine l'impatto ambientale correlato alla generazione di residui da parte della produzione cartaria. Tali residui sono essenzialmente fanghi derivanti dalla depurazione delle acque reflue e gli scarti derivanti dal riciclo. Quest'ultimi in particolare sono composti prevalentemente da materiali non cartacei che non vengono separati nella raccolta differenziata e da fibre non recuperabili e rappresentano la quantit\u00e0 pi\u00f9 elevata, ma sono comunque una minima parte rispetto al rifiuto evitato grazie al riciclo. Ogni anno in Italia grazie al riciclo si evitano infatti 20 discariche di media dimensione.\nProblemi di conservazione.\nLa necessit\u00e0 di incrementare la produzione di carta ha fatto s\u00ec che si sviluppassero macchinari e tecniche per renderne pi\u00f9 celere la preparazione, cosicch\u00e9 quello che in origine era un prodotto di eccellente qualit\u00e0, preparato con fibre lunghe di cellulosa \u2013 ricavate quasi sempre da tessuti, cordami e abiti gi\u00e0 utilizzati, prevalentemente di canapa e di lino, venduti agli straccivendoli \u2013 e incollato con colla proteica, cambi\u00f2 gradualmente le proprie caratteristiche merceologiche. La preparazione della polpa fu accelerata con l'introduzione della macchina olandese, che riduceva gli stracci in poltiglia con un impianto metallico. In seguito, gi\u00e0 nel XVIII secolo, con l'aumentata disponibilit\u00e0 di stracci da usarsi come materia prima, furono introdotti sbiancanti a base di cloro.\nInfine, nel XIX secolo, si diffuse l'uso della collatura in macchina ad allume e colofonia, e vi fu l'introduzione delle prime paste prodotte dalla lavorazione e dallo spappolamento del legno, e non pi\u00f9 delle fibre tessili. \nLa qualit\u00e0 del prodotto era quindi sempre pi\u00f9 scadente e la carta prodotta tendeva con estrema facilit\u00e0 a ingiallire e a diventare fragile, a causa della maggiore quantit\u00e0 di lignina.\nOltre a questi difetti \"intrinseci\" della fabbricazione della carta, possiamo ricordare ulteriori fattori di deterioramento:"}
{"id": "2675331", "revid": "2194416", "url": "https://it.wikipedia.org/wiki?curid=2675331", "title": "Clinker", "text": "Il clinker \u00e8 il componente base per la produzione del cemento, cos\u00ec chiamato dal nome del forno (\"kiln\") in cui avviene il processo di cottura.\nSinossi generale.\nL'estrazione del minerale avviene in miniere poste nelle vicinanze dei luoghi di produzione in quanto il costo dell'eventuale trasporto \u00e8 molto elevato in relazione al valore del carico. La roccia prevalentemente utilizzata per la produzione \u00e8 la marna poich\u00e9 \u00e8 composta da una frazione argillosa e da una frazione carbonatica. I composti chimici per la produzione di clinker sono minerali contenenti: ossido di silicio (SiO2), ossido di alluminio (Al2O3), ossido di ferro (Fe2O3), generalmente presenti nell'argilla, ossido di calcio (CaO) e ossido di magnesio (MgO), presenti nelle rocce carbonatiche. \u00c8 possibile anche aggiungere sabbia per poter regolare il modulo silicico, mentre per il modulo dei fondenti possono essere utilizzati materie recuperabili che contengono ossido di ferro (Fe2O3) o ossido di alluminio (Al2O3).\nNella produzione del cemento, successivamente alla cottura e alla preparazione, si aggiungeranno in seguito altre sostanze di minor valore rispetto al \"clinker\" stesso (quali ad esempio i residui di fonderia e di acciaieria, la cosiddetta loppa di altoforno) che porteranno il cemento ai valori di resistenza desiderati, conseguendo consistenti risparmi nei costi di produzione.\nIl \"clinker\" di Cemento Portland \u00e8 un materiale a comportamento idraulico che deve essere composto da almeno due terzi in massa di silicati di calcio: tricalcico (3CaO\u00b7SiO2) e bicalcico (2CaO\u00b7SiO2). La parte rimanente contiene ossido d'alluminio (Al2O3) principalmente sotto forma di alluminato tricalcico (3CaO.Al2O3), ossido di ferro (Fe2O3) principalmente sotto forma di ferrito alluminato tetracalcico (o brownmillerite 4CaO.Al2O3.Fe2O3) e altri ossidi. \nI quattro costituenti principali del \"clinker\" in letteratura sono indicati rispettivamente con i nomi di: alite, belite, celite, e fase ferrica.\nIl rapporto in massa CaO/SiO2 non deve essere minore di 2,0. Il tenore di ossido di magnesio (MgO) non deve superare il 5,0% in massa.\nCalcolo delle componenti.\nI moduli sono valori caratteristici di ogni \"clinker\" che permettono di conoscere in che relazione stanno i diversi componenti. Per il \"clinker\" Portland si ha:\nIl processo per la produzione.\nLa marna, viene frantumata con l'uso di frantoi, finemente macinata attraverso il processo di \"macinazione del crudo\" per mezzo di mulini e inviata all'area di cottura dove avvengono le trasformazioni fisico-chimiche che consentiranno la trasformazione della farina in \"clinker\".\nLa cottura avviene secondo tre metodologie, via umida, via semisecca, via secca. Nella via umida la farina presenta un tenore di umidit\u00e0 del 18 - 45% la consistenza \u00e8 simile ad una melma e viene alimentata nel forno con delle pompe. Nella via semisecca la farina presenta un tenore di umidit\u00e0 del 10 -20% e viene alimentata nel forno sotto forma di granuli. Nella via secca la farina presenta un tenore di umidit\u00e0 inferiore al 1% e viene alimentata nel forno sotto forma di polvere.\nLa cottura avviene in speciali forni costituiti da un cilindro di 3-6 metri di diametro per 55 -180 metri di lunghezza disposto orizzontalmente con una leggera inclinazione da 2 a 6% ed ha una rotazione di modesta velocit\u00e0 variabile da 1 giro/minuto a 4 giri/minuto per favorire l'avanzamento del materiale lungo le Virole.\nL'immissione del materiale avviene nella direzione opposta al flusso di calore in modo che avanzando lungo le Virole aumenti gradualmente di temperatura fino a raggiungere circa 1450 \u00b0C. Il materiale scaricato dal forno ha gi\u00e0 la conformazione del \"clinker\"; questo, tramite dei raffreddatori, viene portato a temperatura di circa 70\u00a0\u00b0C.\nSuccessivamente il \"clinker\" viene immagazzinato in grandi silo e macinato (processo definito macinatura del cotto) in relazione alle necessit\u00e0 con diversi tipi di sostanze di carica al fine di ottenere le varie tipologie di cemento.\nLa produzione di \"clinker\" a via umida \u00e8 in disuso per l'elevato consumo termico della metodologia. Una buona parte dell'energia termica \u00e8 utilizzata per l'evaporazione dell'acqua contenuta nella melma. La produzione di \"clinker\" tramite la via semisecca, a causa dell'umidit\u00e0 contenuta nella farina alimentata, viene sempre meno utilizzata. La produzione di \"clinker\" nelle moderne cementerie avviene utilizzando il processo a via secca.\nReazioni chimiche di formazione.\nSe analizziamo il processo di produzione, quindi cosa succede all'interno del forno di cottura, si ha che le prime reazioni hanno inizio in un range di temperatura tra i:\nLa composizione finale sar\u00e0 costituita dalle seguenti percentuali in peso:\nFiliera.\nNon tutte le cementerie possiedono il ciclo completo per produrre il cemento. Vi sono infatti semplici centri di macinazione che acquistano \"clinker\" (o utilizzano \"clinker\" prodotto da altri stabilimenti o da altre linee) e lo miscelano con sostanze di carica durante la \"macinazione del cotto\" per produrre le diverse tipologie di cemento."}
{"id": "2675337", "revid": "287204", "url": "https://it.wikipedia.org/wiki?curid=2675337", "title": "Distraccion", "text": ""}
{"id": "2675341", "revid": "1356", "url": "https://it.wikipedia.org/wiki?curid=2675341", "title": "Lingue ciukotke", "text": ""}
{"id": "2675342", "revid": "599013", "url": "https://it.wikipedia.org/wiki?curid=2675342", "title": "Fausto Ricci (motociclista)", "text": "Carriera.\nRicci nel 1980 inizia a gareggiare nel trofeo monomarca Laverda 500, vincendo due gare su cinque, giungendo secondo nella classifica generale di fine campionato. L'anno successivo corre di nuovo nello stesso trofeo, qualificandosi secondo a fine campionato, vincendo tre gare su cinque. Nello stesso anno, grazie ad una wild-card, partecipa ad una prova del campionato italiano senior nella classe 350 con una Yamaha, giungendo al terzo posto.\nNel 1982 partecipa al campionato Italiano e a quello Europeo con una Yamaha 500. La stagione si apre con una caduta al Mugello che comporta la frattura di entrambe le clavicole, ciononostante riesce a vincere la prova del trofeo Colucci 500, svoltasi a Misano pochi mesi dopo.\nNel 1983 viene selezionato dal Team Italia per partecipare al Campionato Italiano e a quello europeo 250, conquistando il secondo posto nel Campionato Italiano ed il terzo in quello Europeo.\nQuesti risultati gli consentono il debutto nel campionato del Mondo del 1984 nella classe 250, anno in cui ha vinto il suo primo ed unico gran premio, in occasione del GP d'Italia in sella ad una Yamaha.\nLa sua stagione migliore \u00e8 stata quella del motomondiale 1985, corsa guidando una Honda, in cui ha conquistato quattro piazzamenti sul podio e il 5\u00ba posto nella classifica finale dell'anno. Sempre nel 1985 ottiene la vittoria nel Campionato Italiano, ripetuta anche l'anno seguente.\nNel motomondiale 1986 viene riconfermato pilota ufficiale Honda Italia e giunge ottavo in classifica generale. L'anno successivo trascorre senza risultati di rilievo a causa dei numerosi problemi tecnici riportati dalla Honda 250 del team Iberna.\nNel 1988 Fausto Ricci rientra nel team Italia e, iniziando la stagione con una Yamaha per poi terminarla in sella ad un'Aprilia 250, si laurea campione Europeo vincendo a Most, Assen, Le Mans e Jarama.\nL'anno seguente resta con il team Italia partecipando al campionato Italiano ed al Campionato Mondiale con l'Aprilia 250, ottenendo gli ultimi punti in carriera.\nNel 1990 entra nel team Rocker Racing e partecipa al campionato del Mondo con un'Aprilia 250, sostituita l'anno successivo da una Yamaha 250, senza per\u00f2 ottenere particolari risultati.\nDopo il ritiro dalle competizioni \u00e8 rimasto nell'ambiente del motociclismo facendo parte di un team che organizza corsi di guida motociclistica all'Adria International Raceway."}
{"id": "2675343", "revid": "1356", "url": "https://it.wikipedia.org/wiki?curid=2675343", "title": "Lingue kamciatke", "text": ""}
{"id": "2675349", "revid": "339392", "url": "https://it.wikipedia.org/wiki?curid=2675349", "title": "Presidente del Consiglio dell'UE", "text": ""}
{"id": "2675357", "revid": "174925", "url": "https://it.wikipedia.org/wiki?curid=2675357", "title": "Settecentesco", "text": ""}
{"id": "2675359", "revid": "228587", "url": "https://it.wikipedia.org/wiki?curid=2675359", "title": "Gaio Servilio Strutto Ahala (disambigua)", "text": "Gaio Servilio Strutto Ahala (o Gaio Servilio Ahala) \u00e8 il nome di alcuni personaggi della storia romana. Tra gli altri si ricordano:"}
{"id": "2675370", "revid": "767487", "url": "https://it.wikipedia.org/wiki?curid=2675370", "title": "Segreti di famiglia (film 2009)", "text": "Segreti di famiglia (\"Tetro\") \u00e8 un film del 2009 scritto, prodotto e diretto da Francis Ford Coppola.\nDopo \"Non torno a casa stasera\" e \"La conversazione\" questo \u00e8 il terzo film in cui Coppola, oltre dirigere, scrive anche il soggetto e la sceneggiatura.\nFilm d'apertura alla 41\u00aa Quinzaine des R\u00e9alisateurs al Festival di Cannes 2009 e presentato alla 27\u00aa edizione del Torino Film Festival nella sezione \"Festa Mobile\". In Italia \u00e8 stato distribuito il 20 novembre 2009.\nTrama.\nIl quasi diciottenne Bennie va a Buenos Aires per far visita al fratello maggiore Angelo che non vede da oltre 10 anni. Il fratello \u00e8 stato in manicomio e ha rotto i ponti con la famiglia, infatti si fa chiamare Tetro (abbreviazione del cognome Tetrocini), a causa di un difficile rapporto con il padre, Carlo Tetrocini, un direttore d'orchestra di fama mondiale. Tetro vive con Miranda nel quartiere della Boca e lavora in un piccolo teatro facendo il tecnico delle luci, concede a Bennie di restare solo pochi giorni, il tempo necessario per le riparazioni della nave da crociera in panne sulla quale lavora come cameriere. Nonostante prima di fuggire via avesse lasciato una lettera al fratello minore dove prometteva che un giorno sarebbe tornato per portarlo via e prendersi cura di lui, Tetro non vuole pi\u00f9 avere rapporti con la sua famiglia. Un giorno Bennie trova degli scritti di Tetro e, essendo cresciuto nel mito del fratello maggiore e delle sue doti letterarie, decide di trascriverli dato che egli non intende che vengano pubblicati. Quando Tetro lo scopre si infuria, ma Bennie reclama che quella \u00e8 anche la sua storia e decide di realizzarne una rappresentazione teatrale. Tutto questo costringe Tetro a confrontarsi con le ragioni della sua fuga, fino a svelare a Bennie il pesante segreto che si porta dietro da anni.\nProduzione.\nInizialmente il regista nel ruolo di Tetro voleva Matt Dillon, impossibilitato da altri progetti. In seguito Coppola si rese conto il film sarebbe somigliato troppo a \"Rusty il selvaggio\" (con Dillon protagonista), cos\u00ec dopo una lunga ricerca scelse Vincent Gallo. Il film \u00e8 stato girato in alta definizione digitale."}
{"id": "2675373", "revid": "287204", "url": "https://it.wikipedia.org/wiki?curid=2675373", "title": "Guido Sala", "text": "Carriera.\nDebutt\u00f2 nelle competizione ventenne in sella ad una Moto Morini 125, ottenendo la sua prima vittoria nel 1950 in sella ad una Alpino 75. Con una Parilla 250 Bialbero fu per due anni consecutivi (1951 e 1952) terzo nel Campionato Italiano di Seconda Categoria.\nNella stagione 1952 fece il suo debutto nel Motomondiale, terminando al quarto posto il GP d'Olanda. Le sue buone prestazioni gli valsero l'ingaggio da parte dell'MV Agusta come pilota ufficiale per il 1954: in quella stagione vinse il suo primo (ed unico) Gran Premio, quello delle Nazioni, grazie a problemi meccanici occorsi al compagno di Marca Carlo Ubbiali. \"Scaricato\" dalla Casa di Cascina Costa, Sala corse sino al 1958 con FB Mondial, Parilla, Moto Guzzi, MV Agusta e MotoBi.\nLasciate due ruote, Sala si distinse nelle prime competizioni mondiali dedicate alla nuova specialit\u00e0 del karting; utilizzando mezzi della Birel (azienda fondata da suo fratello Umberto) e della Tecnokart/Parilla, si \u00e8 aggiudicato il primo campionato mondiale riconosciuto dalla FIA, nel 1964, ripetendosi anche l'anno successivo. Abbandonate le corse nel 1968, apr\u00ec un negozio di moto. \u00c8 morto nel 1987 stroncato da un male incurabile; Lissone gli ha dedicato una via."}
{"id": "2675382", "revid": "767487", "url": "https://it.wikipedia.org/wiki?curid=2675382", "title": "Monumento nazionale per l'Immigrato", "text": "Il monumento nazionale per l'Immigrato \u00e8 un monumento di Caxias do Sul, che si trova all'ingresso della citt\u00e0.\nNel 1950 venne posata la prima pietra, per volere del presidente Eurico Gaspar Dutra, per onorare gli immigrati italiani in Brasile. Il progetto viene scelto e portato a termine dallo scultore Ant\u00f4nio Caringi. La costruzione inizi\u00f2 nel 1951, l'opera venne ultimata nel 1954, e inaugurata dal presidente Get\u00falio Vargas il 28 febbraio. Alla costruzione del monumento contribuirono il Presidio metallurgico di Abramo Eberle, Tito Bettini, Silvio Toigo e Giuseppe Zambon.\nSuccessivamente, la dicitura venne modificata grazie alla legge 1801 del 2 gennaio 1953, tale modifica port\u00f2 ad includere tutte le etnie, e non solo gli immigrati italiani, ma tutti i gruppi etnici che hanno contribuito alla composizione sociale e al progresso del Brasile, diventando dunque un monumento nazionale. Nei primi anni del 2000 il monumento \u00e8 stato ristrutturato.\nIl monumento rappresenta una coppia di agricoltori, con un bambino tra le braccia della donna, dietro un obelisco con tre immagini allegoriche raffiguranti: la propriet\u00e0 della terra, la coltivazione dei terreni, e l'alleanza tra le forze civili e militari sotto la protezione divina, e la data della fondazione della citt\u00e0(1875), su entrambi i lati \u00e8 presente una scala.\nSotto la scultura \u00e8 presente una cripta, con una immagine di Luiz Ant\u00f4nio Feij\u00f3 che accoglie gli immigrati, il tutto accompagnato da verso scritti da Cassiano Ricardo. La cripta rivestita di marmo venne donata dal governo italiano, all'entrata \u00e8 presente la scritta A NA\u00c7\u00c3O BRASILEIRA AO IMIGRANTE. Attualmente il monumento \u00e8 stato trasformato in un circolo culturale(Espa\u00e7o Cultural Ant\u00f4nio Caringi), dando vita a esposizioni temporanee."}
{"id": "2675385", "revid": "121486422", "url": "https://it.wikipedia.org/wiki?curid=2675385", "title": "Vincent Elbaz", "text": "Biografia.\nDi origine ebraica marocchina, Elbaz, dopo aver trascorso la sua infanzia e la sua adolescenza a Morangis, nella periferia parigina, intraprende la carriera di attore iscrivendosi al cours Florent, una delle pi\u00f9 famose scuole d'arte drammatica della capitale francese.\nLe sue prime esperienze artistiche sono squisitamente teatrali e orientate alla drammaturgia straniera. Sono anni in cui recita in opere come \"True west\" di Sam Shepard (\"L'Ouest le vrai\", 1990-92) con la regia di Jean-Yves Hadjadj, \"Un curioso accidente\" di Carlo Goldoni (\"La plaisante aventure\", 1992), diretto da Antoine Scotto\", Katzelmacher\" di Rainer Werner Fassbinder (\"Le bouc\", 1993), ancora con la regia di Scotto, \"Gueule de nuit\" (1995) nella messinscena di Pierre Aknine o \"Courteline + Feydeau = La T\u00eate \u00e0 Toto\" (1995) con la regia di Denise Chakroune.\nDopo una breve apparizione in televisione dove recita in \"Le Juge est une femme\", fa il suo ingresso sul grande schermo con \"Le P\u00e9ril jeune\" (1994) di C\u00e9dric Klapisch dove incontra alcuni dei pi\u00f9 bei nomi del futuro cinema francese: Romain Duris, H\u00e9l\u00e8ne de Fougerolles e \u00c9lodie Bouchez. Il sodalizio con questo regista si ripeter\u00e0 anche in \"Peut-\u00eatre\" (1999) e \"Autoreverse\" (\"Ni pour ni contre (bien au contraire)\", 2002).\n\u00c8 la commedia che lo far\u00e0 conoscere al grande pubblico: \"Trekking\" (\"Les Randonneurs\", 1997) di Philippe Harel e \"La verit\u00e0 sull'amore\" (\"La v\u00e9rit\u00e9 si je mens !\") di Thomas Gilou, in cui interpreta il ruolo del simpatico Dov, saranno dei grandi successi al botteghino.\nSempre pi\u00f9 richiesto dal cinema francese alterner\u00e0 ruoli da commedia ad altri in cui assumer\u00e0 le vesti di giovane ribelle dal fascino seduttivo come in \"Petits d\u00e9sordres amoureux\" (1998), \"Un pur moment de rock'n'roll\" (1999), \"Rue des plaisirs\" (2002) e \"Baciate chi vi pare\" (\"Embrassez qui vous voudrez\", 2002).\nLe sue capacit\u00e0 artistiche verranno riconosciute nel 1998 con l'attribuzione del Premio Jean Gabin, mentre l'attivit\u00e0 cinematografica continua sia in televisione, dove interpreta il ruolo di d'Artagnan ne \"I tre moschettieri\" (\"Les trois mousquetaires\"), sia sul grande schermo come in \"Dans tes r\u00eaves\" (2005) o \"Ma vie en l'air\", divertente commedia in cui d\u00e0 vita al personaggio di un istruttore di una compagnia aerea terrorizzato dal volo.\nLa carriera prosegue quasi esclusivamente in ambito cinematografico, con ruoli da protagonista: dalla commedia musicale \"J'aurais voulu \u00eatre un danseur\" (2007) al poliziesco \"Le dernier gang\", alle commedie \"Les randonneurs \u00e0 Saint-Tropez\" (2008) e \"Troppo amici\" (\"Tellement proches\", 2009). Nel 2010 interpreta ruoli drammatici nei film \"Comme les 5 doigts de la main\" e \"The Assault - Il volo del terrore\" (\"L'assaut\") e due anni dopo viene scelto per il ruolo principale della serie televisiva di Luc Besson \"No Limit\", che riscuote grande successo in patria. Lo spettacolo lo allontana dal cinema, dove partecipa al terzo capitolo della saga \"La verit\u00e0 sull'amore\" e interpreta un ruolo secondario nel film di Lasse Hallstr\u00f6m \"Amore, cucina e curry\" (\"The Hundred-Foot Journey\", 2014).\nVita privata.\n\u00c8 padre di Anna, nata nel luglio 2007 dall'unione con Mette Berggren, coreografa danese incontrata sul set di \"J'aurais voulu \u00eatre un danseur\".\nDoppiatori italiani.\nNelle versioni in italiano dei suoi film e serie TV, Vincent Elbaz \u00e8 stato doppiato da:"}
{"id": "2675386", "revid": "1888309", "url": "https://it.wikipedia.org/wiki?curid=2675386", "title": "San Morello", "text": "San Morello (dal medievale \"Morellus\") \u00e8 l'unica frazione di Scala Coeli in provincia di Cosenza. Gi\u00e0 piccolo feudo degli Abenante di Rossano, fu incorporata nel territorio di Scala Coeli il 4 maggio 1811 nell'ambito del riordino amministrativo napoleonico. La vicaria di Cariati-Bocchigliero, di cui fa parte la parrocchia di San Morello, fu fondata nel VII secolo.\nIl paesaggio \u00e8 collinare ma \u00e8 possibile vedere il mare, balneabile nella localit\u00e0 di San Leo, a circa 7 chilometri. Un tempo luogo con un elevato numero di abitanti, oggi la sua popolazione \u00e8 assai ridotta, costituita essenzialmente di anziani, e il borgo d\u00e0 la sensazione di essere abbandonato.\nStoria.\nLe pi\u00f9 antiche menzioni storiche dell'abitato risalgono agli inizi del XIV secolo, quando il casale detto di \"San Maurello\" o \"S.to Maurello\", situato non lontano da un altro casale detto di \"San Mauro\" o \"S.to Mauro\", faceva parte della contea di Cariati. Entrambi i casali vengono citati anche nei documenti che riportano le decime esatte nel 1325 dalla diocesi di Rossano a favore della Santa Sede.\nNell'estate del 1404 le dispute per il trono del Regno di Napoli che videro contrapposti Ladislao I a Luigi II d'Angi\u00f2 travolsero l'abitato di San Morello, che fu devastato e incendiato.\nNel 1417 San Morello fece parte dei territori concessi in feudo a Polissena Ruffo da Giovanna II di Napoli.\nNel 1661, alcuni appezzamenti in territorio di San Morello risultavano di propriet\u00e0 dell\u2019Abbazia di Santa Maria del Patire, che gi\u00e0 nel 1130 possedeva alcuni campi a San Mauro.\nTra il 1958 e il 1963, San Morello sal\u00ec alla ribalta delle cronache italiane e internazionali perch\u00e9 i suoi abitanti, stanchi di poter raggiungere il paese solo a piedi o a dorso di mulo (non vi erano infatti strade di accesso) e stanchi anche delle promesse ripetute dai politici a ogni consultazione, decisero di disertare in massa le urne. La stampa internazionale s'interess\u00f2 della vicenda e affibbi\u00f2 alla piccola comunit\u00e0 cosentina l'epiteto di \"vergogna d'Italia\", la \"Gazzette de Lausanne\" la defin\u00ec il \"villaggio abbandonato da Dio e dagli uomini\", il caso fu oggetto di interpellanze parlamentari, venne pubblicato un pamphlet e se ne discusse anche nelle aule universitarie. Si interess\u00f2 del caso il Ministro ai Lavori Pubblici, all'epoca Giovanni Pieraccini, durante il primo Governo Moro che, invitato da Don Modesto Palopoli, allora parroco della piccola comunit\u00e0 di San Morello, visit\u00f2 il paese percorrendo la vecchia via d'accesso mulattiera che portava al paese. Da allora il piccolo paesino ottenne una dignitosa strada"}
{"id": "2675393", "revid": "1543377", "url": "https://it.wikipedia.org/wiki?curid=2675393", "title": "Elio Parigi", "text": "La guerra e la Resistenza.\nNel 1941, in armi, viene inviato nel Peloponneso nel corso della campagna di Albania e Grecia dove si distingue particolarmente nel \"post 8 settembre\" tanto da essere proposto per un'onorificenza al valore militare.\nNel 1943, come combattente, viene deportato nei lager nazisti dove viene confinato anche in \"regime punitivo\" fino al 1945. Il Presidente della Repubblica Sandro Pertini ed il Presidente del Consiglio dei ministri Giovanni Spadolini firmeranno il 6 agosto del 1984 il suo diploma d'onore attestante la qualifica di combattente per la liberta' d'Italia 1943-1945.\nIl lavoro.\nHa svolto la sua attivit\u00e0 lavorativa prevalentemente nel gruppo La Fondiaria, fino a ricoprire il ruolo di direttore centrale. Ha diretto la GEAS Assicurazioni ed \u00e8 stato amministratore delegato delle compagnie Assimoco ed Assimoco Vita.\nNel 1989 vive una breve esperienza in Mediobanca.\nPer l'Associazione Nazionale Imprese Assicuratrici (ANIA) ha ricoperto per 6 anni il ruolo di vicepresidente delle sezioni tecniche e per un biennio ha rappresentato la medesima associazione in seno alla Comunit\u00e0 Europea per il coordinamento delle \"clausolari polizza\".\nDal maggio del 1982 \u00e8 iscritto nell'elenco dei giornalisti pubblicisti ed ha ricoperto il ruolo di direttore responsabile del periodico di informazione La Fondiaria Notiziario.\nSu proposta di enti industriali gli sono stati conferiti gli ordini al merito di Cavaliere, Cavaliere Ufficiale, Commendatore e Grande Ufficiale.\nHa diretto, per il mercato italiano, aziende europee impegnate nel settore della sicurezza industriale.\nDopo essersi ritirato dal lavoro ha trascorso gli ultimi anni a Montelupo Fiorentino, dove dopo una lunga malattia, muore nel locale ospedale di Empoli il 14 dicembre 2015 .\nIl Rotary International.\nDel Rotary \u00e8 stato:\nAttivit\u00e0 extra-lavorative.\nHa praticato la pallanuoto, dove ha esordito in serie A nel 1940. Ha quindi intrapreso la carriera di arbitro di calcio, iniziata insieme ad Artemio Franchi, arrivando nel dopoguerra alla massima serie come assistente arbitro."}
{"id": "2675394", "revid": "1573940", "url": "https://it.wikipedia.org/wiki?curid=2675394", "title": "Pantel\u012bs Karasevdas", "text": "Carriera.\nKarasevdas partecip\u00f2 alle gare di tiro a segno delle prime Olimpiadi moderne che si svolsero ad Atene, nel poligono di Kallithea. All'epoca, non era, cos\u00ec come tutti gli altri partecipanti di questi giochi olimpici, un atleta professionista, ma uno studente di giurisprudenza.\nVinse la medaglia d'oro nella carabina militare, colpendo tutti i 40 bersagli proposti, arrivando ad un punteggio di 2.350, superando i connazionali Pavlos Pavlid\u012bs e Nicolaos Trikupis. Prese parte anche alla gara di rivoltella militare, dove si ritir\u00f2, e a quella di carabina libera, classificandosi, in quest'ultima competizione, al quinto posto, con un punteggio di 1.039.\nL'anno dopo il suo successo olimpico entr\u00f2 nell'esercito, partecipando a numerosi eventi bellici che riguardarono la Grecia nei decenni successivi, fino a diventare colonnello. Fu anche membro del partito liberale greco, il maggior partito politico dell'epoca, venendo eletto in parlamento come rappresentante dell'Etolia e dell'Acarnania.\nFu presidente dell'Associazione Panellenica della Ginnastica (1925-1935) e membro del Comitato Olimpico Greco (1924-1935)."}
{"id": "2675398", "revid": "1347902", "url": "https://it.wikipedia.org/wiki?curid=2675398", "title": "Ordine di Carol I", "text": "L'Ordine di Carol I era un'onorificenza concessa dal Regno di Romania.\nStoria.\nL'Ordine venne fondato il 10 maggio 1906 da re Carol I di Romania per premiare quanti si fossero distinti a favore del regno e della casata reale o in special modo per meriti specifici verso il monarca in carica.\nL'Ordine cess\u00f2 di essere conferito come ordine statale con la fine della monarchia rumena nel 1947, ma ha continuato ad esistere come ordine dinastico.\nClassi.\nL'Ordine disponeva dei seguenti gradi di benemerenza:\nLe ultime due classi sono state abolite nel 1932 dopo la fondazione dell'Ordine del Fedele Servizio."}
{"id": "2675400", "revid": "125666101", "url": "https://it.wikipedia.org/wiki?curid=2675400", "title": "Toy Story (franchise)", "text": "Toy Story \u00e8 una serie cinematografica d'animazione, cominciata nel 1995 con il primo capitolo \"Toy Story - Il mondo dei giocattoli\", prodotta dalla Pixar e terminata nel 2019 con Toy Story 4 distribuita dalla Disney. Il franchise \u00e8 basato sul concetto antropomorfico, introdotto per la prima volta ne Il soldatino di stagno, che tutti i giocattoli, all'insaputa degli umani, sono segretamente vivi, e i film si focalizzano su diversi gruppi di giocattoli che includono un classico cowboy, lo sceriffo Woody, e un moderno astronauta, Buzz Lightyear.\nI primi due capitoli della serie sono stati diretti da John Lasseter, e il terzo da Lee Unkrich, che partecip\u00f2 come co-regista del secondo film (insieme con Lasseter e Ash Brannon). Josh Cooley ha invece diretto il quarto film.\nI quattro film, prodotti con un budget totale di $520 milioni, hanno incassato oltre $3 miliardi nel mondo. Ogni film ha stabilito diversi record al box-office, in particolare il terzo, 28\u00ba nella lista dei film con maggiori incassi nella storia del cinema.\n\"Toy Story\" rappresenta il 23\u00ba franchise con pi\u00f9 incassi nella storia del cinema, 4\u00ba tra quelli d'animazione, ed \u00e8 tra le serie pi\u00f9 acclamate di tutti i tempi dalla critica.\nFilm.\n\"Toy Story - Il mondo dei giocattoli\" (1995).\nUscito nelle sale italiane il 22 marzo 1996. Il primo film della serie coinvolge Andy, un bambino di periferia, a cui viene regalato Buzz Lightyear, un giocattolo che rappresenta un astronauta, causando nello Sceriffo Woody una grande gelosia, derivante dal fatto di essere stato messo da parte dal suo proprietario in favore del nuovo arrivato. Questo motivo spinge Woody a cercare di far cadere Buzz dietro un tavolo, finendo per\u00f2 col farlo precipitare accidentalmente gi\u00f9 dalla finestra e per tale vicenda Woody viene accusato dagli altri giocattoli di aver cercato di uccidere lo \"space ranger\". Determinato a rimettere le cose a posto, Woody cerca di salvare Buzz, ma entrambi si trovano costretti a dover scappare dalle grinfie del vicino di casa di Andy, Sid Phillips, un ragazzino che ama torturare e distruggere i giocattoli.\n\"Toy Story 2 - Woody e Buzz alla riscossa\" (1999).\nArrivato nelle sale italiane l'11 febbraio 2000. Il film vede lo Sceriffo Woody essere rapito da un avido collezionista di nome Al McWhiggin, proprietario inoltre dell\"'Al's Toy Barn\", un grosso negozio di giocattoli. Buzz, con l'aiuto di altri giocattoli di Andy, cercher\u00e0 di salvare Woody, che nel frattempo scopre le sue origini come storica celebrit\u00e0 televisiva, scoprendo di essere un raro giocattolo dall'inestimabile valore e incontra altri giocattoli, tra cui la cowgirl Jessie e il cavallo Bullseye e Stinky Pete il cercatore d'oro. Il film vede Buzz e i suoi amici compiere un vero e proprio inseguimento per recuperare Woody, prima che Al lo venda a un museo di giocattoli di Tokyo.\n\"Toy Story 3 - La grande fuga\" (2010).\nDistribuito il 7 luglio 2010 in Italia. A distanza di un decennio dal precedente, il terzo capitolo \u00e8 ambientato sette anni dopo gli eventi di \"Toy Story 2 - Woody e Buzz alla riscossa\". La trama \u00e8 incentrata sui giocattoli, capitanati da Woody, Buzz e Jessie, che vengono accidentalmente regalati dalla madre di Andy a un asilo di nome \"Sunnyside Daycare\", mentre Andy \u00e8 pronto a partire per il college. Al \"Sunnyside\" i giocattoli verranno \"maltrattati\" dai bambini pi\u00f9 piccoli e dovranno vedersela con il giocattolo pi\u00f9 importante dell'asilo, il malvagio orsacchiotto rosa Lotso.\n\"Toy Story 4\" (2019).\nAnnunciato il 7 novembre 2014, il quarto capitolo della saga avrebbe dovuto essere diretto da John Lasseter e co-diretto da Josh Cooley e sarebbe dovuto uscire in estate del 2017 ma venne rinviato in seguito al giugno del 2018 e poi ancora al giugno del 2019. Ad aprile del 2017 muore Don Rickles, il doppiatore americano di Mr. Potato. Malgrado l'attore avesse confermato il suo ritorno non fece in tempo a registrare i suoi dialoghi. La Disney non ha ancora annunciato il suo sostituito. Il 28 marzo 2019, Josh Cooley conferma che la sua voce \u00e8 presente nel film.\nDurante il D23 Expo del 2017, John Lasseter ha annunciato di aver lasciato il progetto il quale venne riposto interamente nelle mani di Josh Cooley. \nIn un'intervista con \"Disney Latino\", il presidente della Pixar Jim Morris ha dichiarato: \"Credo che questo film non faccia parte della trilogia, \u00e8 una storia separata, che non so se verr\u00e0 a sua volta continuata (\u2026) Non \u00e8 una continuazione o la fine di \"Toy Story 3\". Lo \u00e8 per il momento, ma sar\u00e0 una love story, una commedia romantica. Non sar\u00e0 molto incentrato sull'interazione tra i personaggi e i bambini\". Il film si incentra su Woody e Buzz alla ricerca di Bo Peep. Tra le nuove voci vi sar\u00e0 Patricia Arquette in un ruolo ancora non noto. Nel luglio 2017, durante il D23 Expo, \u00e8 stato annunciato il ritorno nel cast di: Tom Hanks, Tim Allen, Annie Potts, Joan Cusack, Blake Clark, Wallace Shawn, John Ratzenberger, Estelle Harris, Jeff Pidgeon, Bonnie Hunt, Kristen Schaal, Timothy Dalton, Jeff Garlin, Bud Luckey, Lori Alan ed Emily Hahn. \nNel novembre 2017 gli sceneggiatori del film Rashida Jones e Will McCormack hanno abbandonato il film per \"divergenze creative e culturali\", venendo sostituiti nel compito da Stephany Folsom. \nIl 26 marzo 2018 viene ha mancare la voce italiana di Woody (Fabrizio Frizzi), che aveva doppiato il personaggio nei primi tre film e nei vari cortometraggi e videogiochi da essi tratti, nel nuovo film il personaggio viene doppiato da Angelo Maggi.\nIl 12 novembre 2018 viene diffuso il teaser trailer ufficiale del film dove vennero confermati come new entry nel cast di Tony Hale, Keegan-Michael Key, Jordan Peele e di Keanu Reeves. \n\u00c8 stato distribuito negli USA il 21 giugno 2019.\n\"Lightyear - La vera storia di Buzz\" (2022).\nIl 10 dicembre 2020, Disney e Pixar hanno annunciato il film \"Lightyear - La vera storia di Buzz\", un prequel del primo \"Toy Story\" che narrer\u00e0 le origini dell'umano su cui \u00e8 basata la linea di giocattoli di Buzz Lightyear. Il personaggio sar\u00e0 doppiato da Chris Evans e il film uscir\u00e0 il 17 giugno 2022.\nTelevisione.\n\"Toy Story Treats\".\nNel 1996 la Pixar realizz\u00f2 una serie di cortometraggi conosciuti come \"Toy Story Treats\", che vennero usati come interstiziali su ABC Family e UPN. Essi non seguono necessariamente la continuity di Toy Story, essendo ambientati prima, durante o dopo gli eventi del primo film. Vennero trasmessi nel periodo adiacente all'uscita in home video di \"Toy Story - Il mondo dei giocattoli\".\nSpecial televisivi.\nLa Pixar ha anche prodotto due special con una durata di 22 minuti ciascuno:\nIl primo \u00e8 stato trasmesso per la prima volta il 16 ottobre 2013, mentre il secondo il 2 dicembre 2014, entrambi sulla rete statunitense ABC.\n\"Toy Story Toons\".\nI \"Toy Story Toons\" sono una serie di cortometraggi ambientati nell'universo di \"Toy Story\":\n\"Disney+\".\nSulla piattaforma di streaming Disney+ sono state rilasciate quattro produzioni originali collegate al franchise di Toy Story, una serie sequel, un cortometraggio sequel-prequel del quarto film e tre cortometraggi facenti parte della serie di corti originale Disney+ chiamata Pixar Popcorn"}
{"id": "2675402", "revid": "220256", "url": "https://it.wikipedia.org/wiki?curid=2675402", "title": "Male radicale", "text": ""}
{"id": "2675403", "revid": "599013", "url": "https://it.wikipedia.org/wiki?curid=2675403", "title": "Diocesi di V\u00edrac", "text": ""}
{"id": "2675415", "revid": "28179719", "url": "https://it.wikipedia.org/wiki?curid=2675415", "title": "Stinky Pete", "text": ""}
{"id": "2675421", "revid": "547034", "url": "https://it.wikipedia.org/wiki?curid=2675421", "title": "International Boxing Federation", "text": "La Federazione internazionale del pugilato, , nota anche con l'acronimo IBF, \u00e8 un'organizzazione professionistica di pugilato, che patrocina il campionato del mondo IBF e sancisce le gare ufficiali. Attualmente la IBF \u00e8 una delle quattro principali organizzazioni riconosciute dall'International Boxing Hall of Fame (IBHOF) insieme alla World Boxing Association (WBA), World Boxing Council (WBC) e World Boxing Organization (WBO). La sede legale e i principali uffici della IBF si trovano ad East Orange nel New Jersey.\nOrgano direttivo.\nIl presidente della IBF \u00e8 il sig. Daryl J. Peoples, mentre il Vicepresidente - nonch\u00e9 responsabile Europeo - \u00e8 Roberto Rea, figlio di Natalino Rea che fu l'allenatore della nazionale italiana dilettanti tra la fine del 1950 e la met\u00e0 del 1970."}
{"id": "2675423", "revid": "767487", "url": "https://it.wikipedia.org/wiki?curid=2675423", "title": "Robert Haimer", "text": "\u00c8 membro del duo musicale Barnes &amp; Barnes insieme a Bill Mumy sotto lo pseudonimo di \"Artie Barnes\".\nBiografia.\nHaimer e Bill Mumy si conoscevano fin da piccoli e avevano provato a esibirsi con i loro strumenti.\nDopo che Mumy fin\u00ec di recitare nella serie televisiva \"Lost in Space\", i due fondarono il duo musicale Barnes &amp; Barnes.\nRecentemente ha venduto molti dei suoi CD demo su eBay ed \u00e8 iscritto su YouTube sotto il nickname \"Artie\".\nNel 2006 pubblic\u00f2 l'album \"The Essential Robert Haimer\", un album compilation di alcuni suoi demo musicali da solsita."}
{"id": "2675424", "revid": "149485", "url": "https://it.wikipedia.org/wiki?curid=2675424", "title": "Pattinaggio singolo", "text": ""}
{"id": "2675425", "revid": "1573940", "url": "https://it.wikipedia.org/wiki?curid=2675425", "title": "Ge\u014drgios Tsitas", "text": "Tsitas partecip\u00f2 alle gare di lotta delle prime Olimpiadi moderne che si svolsero ad Atene.\nVinse la medaglia d'argento nella lotta greco-romana. Nelle semifinali, Tsitas batt\u00e9, dopo aver passato il primo turno senza gareggiare, secondo estrazione, il connazionale Stephanos Christopoulos. In finale, il 10 aprile 1896, Tsitas si scontr\u00f2 con il tedesco Carl Schuhmann; dopo 40 minuti di combattimento, non era stata ancora presa alcuna decisione in merito a chi avesse vinto la gara e inoltre stava calando la notte; per questo il match venne rimandato alle 09:00 del giorno successivo, sebbene Schuhmann avesse protestato, affermando che gli sarebbero serviti solo altri pochi minuti per sconfiggere Tsitas. In 15 minuti Schuhmann, il sabato mattina, batt\u00e9 Tsitas."}
{"id": "2675426", "revid": "149485", "url": "https://it.wikipedia.org/wiki?curid=2675426", "title": "Pattinaggio artistico a coppie su ghiaccio", "text": ""}
{"id": "2675432", "revid": "287204", "url": "https://it.wikipedia.org/wiki?curid=2675432", "title": "Remo Venturi", "text": "Carriera.\nLa sua attivit\u00e0 sportiva ebbe inizio nel 1946 con gare di velocit\u00e0 su pattini per sfociare nel ciclismo agonistico durante le stagioni 1947, 1948 e 1949.\nIl passaggio al motociclismo fu una naturale conseguenza. In quegli anni Remo Venturi gestiva con il fratello Aldo una piccola officina a Spoleto che disponeva di una DKW 125 per il noleggio. La moto veniva noleggiata dal luned\u00ec al venerd\u00ec e, durante la notte che precedeva il sabato, veniva dotata di testa, cilindro e carburatore da competizione, pronta al mattino per partecipare alle qualificazione delle gare di 3\u00aa categoria.\nNonostante il grande impegno, la stagione 1950 fu scarsa di risultati, ma l'aggressivit\u00e0 del pilota non sfugg\u00ec agli occhi esperti di Alfonso Morini che gli concesse un forte sconto per l'acquisto di una delle sue \"125\" sportive, con la quale Venturi ottenne le sue prime vittorie nel 1951.\nIl suo primo successo rilevante \u00e8 avvenuto nel 1954 quando ha vinto la Milano-Taranto alla guida di una FB Mondial da 175 cm\u00b3 di cilindrata, mentre la sua prima presenza registrata negli albi d'oro del Motomondiale risale al GP della Germania Ovest 1955, dove ha terminato al terzo posto la gara della 125 con una MV Agusta. Lo spoletino sar\u00e0 pilota ufficiale MV sino al 1962, ottenendo i suoi migliori risultati nel biennio 1959-1960: due titoli italiani della 500, due secondi posti nel Mondiale della 500 dietro al compagno di squadra John Surtees ed il gran premio d'Olanda vinto ad Assen nel 1960. Nelle gare di gran fondo consegn\u00f2 alla MV anche la vittoria nel Motogiro d'Italia del 1957.\nDopo un altro titolo italiano nel 1962, Venturi pass\u00f2 alla Bianchi, con cui ottenne alcuni podi nel Mondiale tra il 1963 e il 1964 e il Campionato Italiano della 500 nel '64, prima della liquidazione della Casa milanese. Nel biennio successivo correr\u00e0 con Benelli e Gilera: la sua vittoria nella gara della Temporada Romagnola di Riccione (3 aprile 1966) fu l'ultima per la Gilera 500 quattro cilindri, davanti a Giacomo Agostini.\nNel 1969 fu scelto dalla Moto Guzzi per partecipare alla pattuglia di piloti-collaudatori scelti per il tentativo di record sull'circuito di Monza, con il prototipo \"V7\", che port\u00f2 alla conquista di 19 record mondiali di velocit\u00e0. Durante la prima sessione di prove, Venturi usc\u00ec insperabilmente vivo da una rovinosa caduta, provocata dallo scoppio dello pneumatico posteriore, mentre procedeva ad altissima velocit\u00e0."}
{"id": "2675434", "revid": "339392", "url": "https://it.wikipedia.org/wiki?curid=2675434", "title": "Sagne 'ncannulate", "text": ""}
{"id": "2675437", "revid": "6923", "url": "https://it.wikipedia.org/wiki?curid=2675437", "title": "Angkor Borei", "text": "Angkor Borei (in lingua khmer:\u17a2\u1784\u17d2\u1782\u179a\u1794\u17bb\u179a\u17b8) \u00e8 una cittadina di circa 14.000 abitanti nella provincia di Tak\u00e9o, Cambogia meridionale. Deve la sua importanza principalmente alla presenza di un sito archeologico, abitato gi\u00e0 a partire dall'Et\u00e0 del Ferro e legato al regno pre-angkoriano di Funan. Un paio di km a sud-est si trova la collina sacra di Phnom D\u00e0 (in lingua khmer:\u1797\u17d2\u1793\u17c6\u178a\u17b6), che ospita alcuni santuari pre-angkoriani e angkoriani e da cui deriva l'omonimo stile di scultura.\nIn particolare ad Angkor Borei sono state rinvenute le iscrizioni su pietra in lingua khmer considerate le pi\u00f9 antiche finora trovate, classificate K.557 e K.600 e datate al 611.\nStoria.\n\"Angkor Borei\" significa \"citt\u00e0 antica\", a indicare la consapevolezza da parte degli abitanti di una lunga frequentazione umana del sito, tant'\u00e8 che gli scavi archeologici vengono eseguiti in buona parte nel centro abitato. Le datazioni dei ritrovamenti hanno accertato un'occupazione continuativa nel periodo tra il IV secolo a.C. e il VII d.C. ma la presenza di reperti ancora pi\u00f9 antichi, le analisi paleoambientali e i telerilevamenti della zona suggeriscono che Angkor Borei fu uno dei principali centri di attivit\u00e0 in un pi\u00f9 vasto conglomerato di siti sparpagliati nel delta del Mekong e che l'area compresa tra Angkor Borei e \u00d3c Eo era densamente popolata gi\u00e0 durante il primo millennio a.C.\nRegno di Funan.\nRegno di Funan\nDescrizione del sito.\nMuseo archeologico.\nLa cittadina ospita un piccolo museo archeologico, creato nel 1997 grazie a finanziamenti dell'Unione europea, che presenta una raccolta di reperti dell'epoca pre-angkoriana (spesso copie degli originali).\nStatus UNESCO.\nIl sito \u00e8 stato proposto come Candidato alla lista dei Patrimoni dell'Umanit\u00e0 dell'UNESCO il 1\u00ba settembre 1992, nella categoria culturale."}
{"id": "2675445", "revid": "125027111", "url": "https://it.wikipedia.org/wiki?curid=2675445", "title": "Operazione Annibale", "text": "L'operazione Annibale (in tedesco \"Unternehmen Hannibal\") fu un'operazione militare condotta dalla Kriegsmarine tedesca finalizzata all'evacuazione via mare di truppe e profughi civili dalla Curlandia, dalla Prussia Orientale e dal Corridoio polacco a partire da met\u00e0 gennaio fino al maggio del 1945, durante l'avanzata dell'Armata Rossa sovietica nella Prussia e nella Pomerania orientale.\nL'offensiva della Prussia Orientale dei sovietici del 3\u00ba Fronte Bielorusso del generale Ivan Danilovi\u010d \u010cernjachovskij inizi\u00f2 il 13 gennaio 1945 e continu\u00f2 con il 2\u00ba Fronte Bielorusso del maresciallo dell'Unione Sovietica Konstantin Rokossovskij nei giorni seguenti, isolando tra il 23 gennaio e il 10 febbraio 1945 la Prussia orientale dal resto del territorio tedesco. Il grand'ammiraglio tedesco Karl D\u00f6nitz progett\u00f2 quindi un'imponente operazione di salvataggio via mare delle truppe e dei profughi civili rimasti intrappolati dall'avanzata sovietica, affidandone l'esecuzione all'ammiraglio Oskar Kummetz (comandante delle forze navali nel Mar Baltico) e al contrammiraglio Conrad Engelhardt (comandante della flotta trasporti della marina militare). D\u00f6nitz diede avvio all'operazione, denominata \"Annibale\", con un radiomessaggio inviato da Gotenhafen, nella parte occupata della Polonia, il 23 gennaio 1945: l'obiettivo di D\u00f6nitz, come si legge nelle sue memorie scritte dopo la guerra, era quello di evacuare quante pi\u00f9 persone possibile e di portarle lontano dai sovietici.\nFino al suo suicidio, Adolf Hitler insistette perch\u00e9 la guerra continuasse. L'ondata di sfollati civili tramut\u00f2 l'operazione nella pi\u00f9 grande evacuazione di emergenza via mare della storia: per un periodo di oltre 15 settimane fra le 494 e le 1.080 navi mercantili e da guerra di tutti i tipi, dai transatlantici alle imbarcazioni da pesca, trasportarono fuori dai territori accerchiati tra gli 800.000 e i 900.000 sfollati e 350.000 soldati, trasferendoli nella Germania settentrionale e nella Danimarca occupata dai tedeschi. L'operazione ebbe fine solo l'8 maggio 1945, con la fine della seconda guerra mondiale in Europa."}
{"id": "2675454", "revid": "149485", "url": "https://it.wikipedia.org/wiki?curid=2675454", "title": "Pattinaggio artistico su ghiaccio individuale", "text": ""}
{"id": "2675455", "revid": "84184", "url": "https://it.wikipedia.org/wiki?curid=2675455", "title": "Isola di Wrangell", "text": "Wrangell Island fa parte dell'arcipelago Alexander nell'Alaska sud-orientale. Amministrativamente appartiene al Borough di Wrangell (\"City and Borough of Wrangell\"). L'isola si trova all'interno della \"Tongass National Forest\".\nL'insediamento pi\u00f9 importante dell'isola \u00e8 la citt\u00e0 di Wrangell, che si trova sulla punta settentrionale dell'isola di fronte alla foce del fiume Stikine, mentre l'unico altro centro abitato \u00e8 Thoms Place, a sud-ovest, lungo lo \"Zimovia Strait\". Secondo il censimento del 2000 la popolazione dell'isola ammontava a 2401 abitanti.\nL'isola \u00e8 in gran parte ricoperta da foreste e vi \u00e8 un'abbondante presenza di fauna selvatica. La pesca e l'estrazione mineraria sono vietate sull'isola. Una segheria \u00e8 stata chiusa negli anni novanta. L'isola \u00e8 circondata da aree ricreative, come la foce del fiume Stikine.\nGeografia.\nWrangell, che si trova a sud della foce dello Stikine, \u00e8 separata dalla terraferma (a est) dai canali \"Eastern Passage\" e \"Blake Channel\" e a sud dall'\"Ernest Sound\". \u00c8 completamente circondata da altre isole: a nord-ovest Mitkof Island; a ovest, separate dallo \"Zimovia Strait\", le isole Woronkofski e Etolin.\nLe sue dimensioni sono di 48 km in lunghezza e da 8 a 23 in larghezza, per una superficie di 559,9 km2, che ne fanno la ventinovesima isola degli Stati Uniti per estensione. L'altezza massima \u00e8 di 991\u00a0m.\nMasse d'acqua.\nIntorno all'isola sono presenti le seguenti masse d'acqua (da nord in senso orario):\nPromontori.\nSull'isola sono presenti alcuni promontori (da nord in senso orario):\nLaghi e lagune.\nAlcuni laghi presenti sull'isola (le misure possono essere indicative - la seconda dimensione in genere \u00e8 presa ortogonalmente alla prima nel suo punto mediano):\nMonti.\nElenco dei monti presenti nell'isola:\nAltri rilievi montuosi (anonimi) e pi\u00f9 alti sono presenti nell'isola.\nFiumi e cascate.\nPrincipali fiumi dell'isola (le coordinate si riferiscono alla foce):\nParchi.\nSull'isola sono presenti le seguenti aree protette: \nStrade, sentieri e accessi.\nAlcune strade collegano la cittadina di Wrangell con altre localit\u00e0:\nSulle mappe locali sono segnati alcuni sentieri naturalistici:\nAll'isola si pu\u00f2 accedere per via aerea (aeroporto di Wrangell ) oppure via mare tramite i percorsi della societ\u00e0 di navigazione Alaska Marine Highway con collegamenti a nord verso Petersburg e a sud verso Ketchikan.\nStoria.\nIl primo europeo a avvistare l'isola, nel 1793, fu James Johnstone, uno degli ufficiali di George Vancouver durante la sua spedizione del 1791-1795. Egli tracci\u00f2 solo la costa orientale, non rendendosi conto che si trattava di un'isola.\nL'isola venne poi occupata nel 1834 dai russi. Nel 1848 il Dipartimento idrografico russo ne pubblica il nome come Ostrov Vrangelja (\u041e\u0441\u0442\u0440\u043e\u0432 \u0412\u0440\u0430\u043d\u0433\u0435\u043b\u044f) in onore del barone Ferdinand von Wrangel, ammiraglio ed esploratore tedesco baltico al servizio della Russia. Secondo quanto riporta il capitano Michail Teben'kov il nome indiano dell'isola era Kachkhanna. Dal 1867 al 1877 venne utilizzata come postazione militare, per poi diventare un punto di equipaggiamento per cacciatori ed esploratori, e per i minatori che utilizzavano il fiume Stikine per arrivare nello Yukon."}
{"id": "2675459", "revid": "228587", "url": "https://it.wikipedia.org/wiki?curid=2675459", "title": "Algarrobo", "text": ""}
{"id": "2675464", "revid": "1573940", "url": "https://it.wikipedia.org/wiki?curid=2675464", "title": "Monastero dei Cappuccini (\u0160kofja Loka)", "text": "Il monastero dei Cappuccini di Skofja Loka \u00e8 una struttura religiosa con sede a \u0160kofja Loka.\nStoria e descrizione.\nFondato nel 1707, dall'inizio i suoi frati si sono dedicati principalmente alla predicazione e la confessione. Nel 1721 don Romuald Marusic la \"Passione di \u0160kofja Loka\", testo scritto per la processione del Venerd\u00ec Santo che \u00e8 la pi\u00f9 antica opera teatrale in lingua slovena.\nL'originale \u00e8 conservato, con numerosi libri antichi tra cui un certo numero di incunaboli, nella biblioteca dei Cappuccini, che \u00e8 una dei pi\u00f9 importanti monumenti culturali della citt\u00e0."}
{"id": "2675468", "revid": "287204", "url": "https://it.wikipedia.org/wiki?curid=2675468", "title": "Phnom Da", "text": ""}
{"id": "2675471", "revid": "838137", "url": "https://it.wikipedia.org/wiki?curid=2675471", "title": "Black Jack - Dieci indagini nel buio", "text": ""}
{"id": "2675472", "revid": "1371441", "url": "https://it.wikipedia.org/wiki?curid=2675472", "title": "Elio Scardamaglia", "text": "\u00c8 il fondatore della \"Leone Film\", casa produttrice di film tra i quali \"El Desperado\", \"Arizona Colt\", \"Chiss\u00e0 perch\u00e9... capitano tutte a me\", \"Bomber\", \"Lo chiamavano Bulldozer\" e \"Uno sceriffo extraterrestre... poco extra e molto terrestre\".\nHa diretto un unico film, nel 1966, \"La lama nel corpo\", sotto lo pseudonimo \"Michael Hamilton\"."}
{"id": "2675473", "revid": "326822", "url": "https://it.wikipedia.org/wiki?curid=2675473", "title": "Black Jack TV", "text": ""}
{"id": "2675474", "revid": "326822", "url": "https://it.wikipedia.org/wiki?curid=2675474", "title": "Black Jack 21", "text": ""}
{"id": "2675478", "revid": "767487", "url": "https://it.wikipedia.org/wiki?curid=2675478", "title": "Artion Po\u00e7i", "text": "Carriera.\nNazionale.\nVanta una presenza con la Nazionale albanese."}
{"id": "2675479", "revid": "1573940", "url": "https://it.wikipedia.org/wiki?curid=2675479", "title": "Stephanos Christopoulos", "text": "Christopoulos partecip\u00f2 alle gare di lotta delle prime Olimpiadi moderne che si svolsero ad Atene. Vinse la medaglia di bronzo nella lotta greco-romana, venendo battuto in semifinale da Ge\u014drgios Tsitas.\nPrese parte anche ai giochi olimpici intermedi del 1906, nella lotta nella pesi massimi, fermandosi ai quarti di finale, e nel sollevamento pesi, nel sollevamento a una mano, alzando 40,00\u00a0kg e classificandosi undicesimo, e nel sollevamento con due mani, dove sollev\u00f2 108,5\u00a0kg, piazzandosi settimo."}
{"id": "2675488", "revid": "84604", "url": "https://it.wikipedia.org/wiki?curid=2675488", "title": "Allocromatico", "text": ""}
{"id": "2675493", "revid": "125892050", "url": "https://it.wikipedia.org/wiki?curid=2675493", "title": "Robert Stack", "text": "Deve la sua popolarit\u00e0 sia ai pi\u00f9 di 40 film interpretati nella sua carriera cinematografica, sia al ruolo di protagonista nella fortunata serie televisiva \"Gli intoccabili\" (1959-1963).\nBiografia.\nRobert Stack aveva solo un anno quando i genitori divorziarono, e cos\u00ec venne allevato unicamente dalla madre, Mary Elizabeth Wood, mentre il padre, James Langford Stack, ricco proprietario di un'agenzia di pubblicit\u00e0, mor\u00ec quando il figlio aveva solo 9 anni. Il nonno, un cantante d'opera originario dell'Illinois, si chiamava Charles Wood, ma era noto anche come \"Modini\".\nPur essendo nato a Los Angeles, Stack visse la primissima giovinezza in Europa, dove impar\u00f2 a parlare correntemente il francese e l'italiano, mentre non inizi\u00f2 a parlare l'inglese fin quando non torn\u00f2 a Los Angeles. A soli 16 anni era membro della nazionale statunitense di skeet, specialit\u00e0 in cui stabil\u00ec due record mondiali e divenne campione nazionale. Nel 1971 verr\u00e0 inserito nella \"Hall of Fame\" nazionale di tiro a volo. A 20 anni era inoltre un discreto giocatore di polo e, con il fratello, vinse l'International Outboard Motor Championships a Venezia.\nStack studi\u00f2 recitazione al Bridgewater State College. La sua voce profonda unita al bell'aspetto fisico richiamarono l'attenzione dei produttori di Hollywood, dove esord\u00ec in coppia con Deanna Durbin nella commedia \"Il primo bacio\" (1939), un film accolto in maniera controversa. Il primo ruolo di successo giunse l'anno dopo con \"Bufera mortale\" (1940), nel quale l'attore interpret\u00f2 il ruolo di un giovane che aderisce al partito nazista. La pellicola fu una delle prime a schierarsi apertamente contro la figura di Adolf Hitler. Nel 1942 fu tra gli interpreti della commedia \"Vogliamo vivere!\" con Carole Lombard, per la quale Stack ammise poi di aver preso una sbandata. La Lombard mor\u00ec poi poco dopo l'uscita del film in un incidente aereo.Durante la seconda guerra mondiale, Stack prest\u00f2 servizio nella United States Navy come istruttore di tiro. Al termine del conflitto rientr\u00f2 a Hollywood e prosegu\u00ec la sua carriera cinematografica in film come \"Falchi in picchiata\" (1948), \"Cos\u00ec sono le donne\" (1948) e \"Buana Devil\" (1952). Successivamente arriv\u00f2 un ruolo di grande spessore, quello di antagonista di John Wayne in \"Prigionieri del cielo\" (1954). Nel 1957 Stack ebbe una candidatura agli Oscar come miglior attore non protagonista per il melodramma \"Come le foglie al vento\" (1956) di Douglas Sirk, regista con cui lavor\u00f2 anche l'anno seguente ne \"Il trapezio della vita\" (1957).\nAlla fine degli anni cinquanta inizi\u00f2 a impersonare il poliziotto Eliot Ness nella serie televisiva \"Gli intoccabili\" (1959-1963), ambientata a Chicago ai tempi del proibizionismo. Grazie a questo ruolo, vinse un Premio Emmy come miglior attore protagonista nel 1960. In seguito fu protagonista di altre tre serie: \"Reporter alla ribalta\" (1968-1971), \"Most Wanted\" (1976) e \"Strike Force\" (1981). In ognuna di queste serie interpret\u00f2 la parte di un poliziotto, richiamando in maniere diverse il personaggio de \"Gli intoccabili\" che gli port\u00f2 tanta fortuna e che riprese in un'unica altra occasione, \"The Return of Eliot Ness\", un film TV prodotto nel 1992.\nTra i ruoli da caratterista di Stack ci sono due apparizioni in \"1941 - Allarme a Hollywood\" (1979) di Steven Spielberg (nei panni di un generale che nonostante si rechi al cinema a guardare Dumbo, si rivela l'unico personaggio con i piedi per terra in tutta la pellicola) e \"L'aereo pi\u00f9 pazzo del mondo\" (1980) di Jim Abrahams, David Zucker e Jerry Zucker (\u00e8 il pilota che deve aiutare il protagonista ad atterrare e continua a parlarne male nel tragitto fino all'aeroporto). Si dedic\u00f2 anche all'animazione, entrando in un cast di star per \"Transformers - The Movie\" (1986), nel ruolo di Ultra Magnus.\nStack apparve ancora nella mini-serie televisiva \"Hollywood Wives\" (1985) e in diversi episodi della popolare soap opera \"Falcon Crest\" nel 1986. Nel 1987 debutt\u00f2 come presentatore televisivo del programma \"Unsolved Mysteries\", una trasmissione incentrata su casi insoluti che egli port\u00f2 al successo, conducendola fino al 2002. Il programma continu\u00f2 ad andare in onda fino al 2010 con Dennis Farina come presentatore. Partecip\u00f2 inoltre anche al documentario \"Walt - il pap\u00e0 di Topolino\" (\"Walt: The Man Behind the Myth\") nel 2001.\nVita privata.\nRobert Stack fu sposato con l'attrice Rosemarie Bowe dal 1956 fino alla morte, sopraggiunta il 14 maggio 2003 per un attacco cardiaco, mentre l'anziano attore era gi\u00e0 in cura per un tumore alla prostata."}
{"id": "2675496", "revid": "120101878", "url": "https://it.wikipedia.org/wiki?curid=2675496", "title": "Gian Carlo Abelli", "text": "Carriera politica.\nAbelli inizia la sua carriera politica negli anni settanta nella Democrazia Cristiana lombarda. Nel 1974 \u00e8 presidente del Policlinico San Matteo di Pavia.\nNegli anni Novanta, a seguito della dissoluzione della DC, Abelli entra in Forza Italia si avvicina a Comunione e Liberazione e a Roberto Formigoni, che gli affida la gestione della sanit\u00e0 regionale come presidente della Commissione Sanit\u00e0 della Regione Lombardia.\nTra il 1996 e il 1997 Abelli riceve una tangente di 72 milioni di lire da Giuseppe Poggi Longostrevi, poi coinvolto nel principale scandalo di corruzione della sanit\u00e0 lombarda.\nAbelli \u00e8 stato capogruppo di Forza Italia nel consiglio regionale della Lombardia dal 2005. \u00c8 stato inoltre assessore regionale a famiglia e solidariet\u00e0 sociale, anche se maggiormente legato al sistema della sanit\u00e0 e a Comunione e Liberazione. Nel suo ruolo politico regionale, Abelli \u00e8 stato un grande sponsor dell'autostrada Broni-Pavia-Mortara, un progetto lanciato nell'ottobre 2002 e che ha sollevato l'opposizione di comitati e associazioni locali.\nAlle elezioni politiche italiane del 2008 Abelli \u00e8 eletto alla Camera dei deputati per il Popolo della Libert\u00e0. Abelli era il candidato numero tre nel listino del collegio Lombardia 1, direttamente dopo Berlusconi e Fini. Nell'agosto 2008 Abelli \u00e8 nominato da Berlusconi commissario della sezione altoatesina di Forza Italia, per portare il partito alle elezioni provinciali.\nVita privata e vicende giudiziarie.\nAbelli era sposato con Rosanna Gariboldi (\"lady Abelli\"), dal giugno 2006 assessore all'organizzazione interna della giunta della Provincia di Pavia.\nGariboldi era socia in affari con Massimo Ponzoni, assessore regionale all'ambiente, Massimo Buscemi, assessore regionale alle Reti e ai Servizi di utilit\u00e0, e Giorgio Pozzi, ex assessore all'Innovazione e all'Artigianato. I quattro detenevano la maggioranza della societ\u00e0 \"Lux ad sidera\", impegnata in una speculazione edilizia in provincia di Varese su terreni venduti dalle suore canossiane.\nNell'ottobre 2009 Gariboldi viene arrestata e detenuta nel carcere milanese di San Vittore, assieme all'imprenditore Giuseppe Grossi, nell'ambito dell'inchiesta sui fondi neri creati con la bonifica dell'area Montecity-Santa Giulia. Sul conto denominato \"Associati\", acceso da Gariboldi presso la Banque J. Safra di Montecarlo, e di cui anche Abelli agiva come procuratore, sarebbero stati bonificato da Grossi e da suoi fiduciari quasi 2,4 milioni di euro, poi in parte restituiti con altre rimesse a banche svizzere. Su altri conti della coppia a Montecarlo risultano altri versamenti di centinaia di migliaia di euro, di provenienza incerta.\nIl 12 gennaio 2010 ha patteggiato 2 anni di reclusione con pena sospesa ed \u00e8 uscita dal carcere di San Vittore dopo tre mesi di reclusione, acconsentendo a pagare 1,2 milioni di euro, soldi frutto del riciclaggio di cui l'ex assessore era accusata.\nAbelli muore dopo una lunga malattia a Broni, il 24 gennaio 2016 all'et\u00e0 di 74 anni."}
{"id": "2675497", "revid": "986213", "url": "https://it.wikipedia.org/wiki?curid=2675497", "title": "William Cavendish, V duca di Devonshire", "text": "Biografia.\nInfanzia.\nWilliam era il figlio maggiore ed erede del quarto Duca di Devonshire e di sua moglie Lady Charlotte Elizabeth Boyle, che aveva portato alla famiglia Cavendish un notevole patrimonio.\nMatrimonio.\nIl quinto Duca, che non fu un politico di spicco come i suoi predecessori, spos\u00f2 Georgiana Spencer, figlia di George Spencer, I conte Spencer, il 6 giugno 1774. Il matrimonio fu brillante quanto infelice, poich\u00e9 la coppia era divisa da incompatibilit\u00e0 di carattere (Il matrimonio dei Devonshire fu splendidamente satirizzato nella commedia di Richard Brinsley Sheridan, \"The School for Scandal\", dove una giovane moglie di campagna, Lady Teazle, \u00e8 affascinata dalla gente alla moda). L'iniziale incapacit\u00e0 di rimanere incinta della giovane Duchessa fu inoltre motivo di preoccupazione: le mogli aristocratiche erano valutate pi\u00f9 per la loro fertilit\u00e0 che per la loro dote o i legami familiari. Georgiana ebbe numerosi aborti prima di dare alla luce due figlie, e infine il tanto atteso (e unico) figlio maschio. Questi, William Cavendish, futuro VI duca del Devonshire (1790-1858), mor\u00ec scapolo e quindi senza eredi; la sorella, Georgiana Cavendish (1783-1858) spos\u00f2 George Howard, VI conte di Carlisle (1773-1844), mentre Harriet Cavendish (1785-1862) spos\u00f2 Granville Leveson-Gower, I conte Granville. Georgiana, donna di grande bellezza e di altrettanto fascino e carisma dett\u00f2 la moda del tempo e radun\u00f2 attorno a s\u00e9 una cerchia di letterati e politici. Viaggi\u00f2 molto, divenendo persino amica della regina di Francia Maria Antonietta. La duchessa fu ritratta da pittori come Thomas Gainsborough e Joshua Reynolds.\nScandali matrimoniali.\nFu Georgiana che present\u00f2 il Duca a quella che sarebbe diventata la sua amante, nonch\u00e9 seconda moglie, Lady Elizabeth Foster. \"Bess\" fu la migliore amica di Georgiana, la quale toller\u00f2 il \"m\u00e9nage \u00e0 trois\" per molti anni. Georgiana, da parte sua, ebbe una relazione con Charles Grey, II conte Grey, dal quale ebbe una figlia nel 1792, Eliza Courtney (un'antenata di Sarah, Duchessa di York). Lady Elizabeth Foster ebbe due figli dal Duca, un maschio e una femmina. Quando la Duchessa mor\u00ec, suo marito spos\u00f2 Bess Foster e prontamente si procur\u00f2 una nuova amante. Alla sua morte, il figlio che ebbe dalla Duchessa divent\u00f2 il VI Duca del Devonshire ma mor\u00ec scapolo, perci\u00f2 gli successe un cugino di secondo grado, William Cavendish, II conte di Burlington (1808-1891), gi\u00e0 era vedovo della nipote di Georgiana, Lady Blanche Howard.\nUltimi anni e morte.\nDal 1764, anno in cui eredit\u00f2 il titolo ducale, al 1793 Cavendish fu Lord Alto Tesoriere d'Irlanda.\nIl Duca mor\u00ec il 29 luglio 1811."}
{"id": "2675506", "revid": "326822", "url": "https://it.wikipedia.org/wiki?curid=2675506", "title": "Black Jack - The Movie", "text": ""}
{"id": "2675521", "revid": "767487", "url": "https://it.wikipedia.org/wiki?curid=2675521", "title": "The Essential Robert Haimer", "text": "The Essential Robert Haimer \u00e8 il primo album compilation del musicista statunitense Robert Haimer pubblicato nel 2006.\nL'album contiene diciassette canzoni soliste che Haimer non ha mai potuto pubblicare a causa del suo impegno con i Barnes &amp; Barnes. Tutte le canzoni che appaiono nell'album apparivano originariamente nei suoi album studio che pubblic\u00f2 su eBay."}
{"id": "2675527", "revid": "767487", "url": "https://it.wikipedia.org/wiki?curid=2675527", "title": "Girls (Beenie Man)", "text": "Girls \u00e8 il primo singolo del cantante reggae Beenie Man estratto dall'album \"Undisputed\" pubblicato nel 2006. La canzone, prodotta da Tony \"CD\" Kelly, vede la collaborazione del cantante R&amp;B senegalese Akon.\nInformazioni.\nBeenie Man introduce la canzone e rappa e canta tutte le strofe, mentre Akon canta (come al solito) il ritornello e conclude il brano.\n\"Girls\" \u00e8 entrata nelle charts di paesi come Nuova Zelanda, Portogallo e Regno Unito, ma non negli USA. Qui si \u00e8 invece classificato il secondo singolo \"Hmm Hmm\".\nVideoclip.\nIl videoclip \u00e8 stato diretto da Little X e vede Akon e Beenie Man eseguire il brano mentre si fanno continuamente fotografare con delle belle e prosperose ragazze. Prima che fosse pubblicato verso inizio giugno 2006, quello stesso giorno un \"Dietro le quinte\" del video era gi\u00e0 disponibile."}
{"id": "2675528", "revid": "339392", "url": "https://it.wikipedia.org/wiki?curid=2675528", "title": "Oltrep\u00f2 ferrarese", "text": ""}
{"id": "2675535", "revid": "716642", "url": "https://it.wikipedia.org/wiki?curid=2675535", "title": "Uro\u0161 Mati\u0107", "text": "\u00c8 il fratello minore di Nemanja Mati\u0107, centrocampista del Manchester United.\nCarriera.\nClub.\nNel gennaio 2014 passa dal Benfica al NAC Breda squadra che milita in Eredivisie dove contribuisce alla salvezza del club con 14 presenze.\nNel maggio 2014 viene siglato il prolungamento di contratto che lega Mati\u0107 a \"La Perla del Sud\" fino al 30 giugno 2017.\nNazionale.\nIl 27 dicembre 2014 comunica la decisione di giocare con la nazionale macedone."}
{"id": "2675551", "revid": "287204", "url": "https://it.wikipedia.org/wiki?curid=2675551", "title": "Primera Divisi\u00f3 2007-2008", "text": "La Primera Divisi\u00f3 2007-2008 fu la 13\u00aa edizione del campionato andorrano di calcio disputato tra il 23 settembre 2007 e il 27 aprile 2008 concluso con la vittoria del FC R\u00e0nger's, al suo secondo titolo consecutivo.\nFormula.\nLe squadre partecipanti furono 8 e il campionato venne diviso in due fasi. Nella prima parte della stagione le squadre si incontrarono in un turno di andata e ritorno per un totale di 14 partite. Le prime 4 furono inserite in un girone playoff mentre le rimanenti 4 giocarono in un girone al termine del quale l'ultima fu retrocessa mentre la penultima gioc\u00f2 uno spareggio con la seconda classificata della Segona Divisi\u00f3 per l'ultimo posto disponibile.\nLe squadre qualificate alle coppe europee furono due: la vincente partecip\u00f2 alla UEFA Champions League 2008-2009 mentre la vincitrice della Copa Constituci\u00f3 fu qualificata alla Coppa UEFA 2008-2009\nSquadre partecipanti.\nTutte le partite furono disputate nello Estadi Comunal d'Aixovall.\nStagione regolare.\nLegenda:\nNote:\nSeconda fase.\nLe squadre mantengono i punti conquistati nella prima fase.\nPlayout.\nLegenda:\nNote:\nSpareggio.\nIl UE Engordany, arrivato settimo, incontr\u00f2 l'UE Extremenya, seconda classificata della Segona Divisi\u00f3, in un doppio spareggio per determinare l'ultima classificata al campionato di massima divisione della stagione successiva."}
{"id": "2675559", "revid": "599013", "url": "https://it.wikipedia.org/wiki?curid=2675559", "title": "The Call Up", "text": "The Call Up \u00e8 un brano del gruppo punk rock dei Clash, primo singolo estratto dal loro quarto album \"Sandinista!\". Fu pubblicato come 45 giri nel 1980, con \"Stop the World\" sul lato B.\nIl brano.\nIl brano si apre con i cori dei Marines statunitensi. La canzone contiene anche il rifiuto dei lavori senza prospettive (\u00ab\"who gives you work and why should you do it?\"\u00bb, ovvero \"chi ti d\u00e0 il lavoro e perch\u00e9 dovresti farlo?\"). Sebbene gli Stati Uniti abbiano abolito il servizio di leva nel 1973, nel 1980 il congresso ripristin\u00f2 l'obbligo per gli uomini di et\u00e0 compresa tra 18 e 25 anni di registrarsi al Selective Service System. Questo fatto potrebbe essere stato d'ispirazione per il testo del pezzo.\nLa canzone \u00e8 stata registrata agli Electric Lady Studios di New York.\nPubblicazione e ripubblicazioni.\nIl brano fu ripubblicato nel 1981 negli Stati Uniti dalla \"Epic Records\" (02036) come 45 giri e con una copertina diversa dall'originale. \"The Cool Out\", remix strumentale di \"The Call Up\", fu pubblicata come \"B-side\" nell'edizione statunitense del singolo.\nOltre all'inserimento su \"Sandinista!\", \"The Call Up\" \u00e8 stata inclusa anche nelle raccolte \"Clash on Broadway\" e \"The Singles\". Non fu pubblicata su \"The Essential Clash\", sebbene sia inclusa \"Stop the World\". \"Stop the World\" \u00e8 stata ripubblicata anche su \"Clash on Broadway\" e sulla raccolt\u00e0 di rarit\u00e0 \"Super Black Market Clash\".\nIl singolo \u00e8 stato ristampato in CD nel box set \"Singles Box\", come disco no. 12. \"The Cool Out\", anch'essa inclusa nel box, non \u00e8 presente nel disco 12 ma nel disco no. 14, come \"b-side\" del brano \"The Magnificent Seven\"."}
{"id": "2675561", "revid": "599013", "url": "https://it.wikipedia.org/wiki?curid=2675561", "title": "Mehdi Carcela-Gonz\u00e1lez", "text": "Biografia.\nNato da padre spagnolo e madre marocchina, possiede la nazionalit\u00e0 spagnola.\nCaratteristiche tecniche.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nCarriera.\nIl 30 agosto 2011 viene acquistato dai russi dell'An\u017ei per la cifra di 9,1 milioni di euro con un contratto quadriennale da 4,2 milioni annui e con una clausola rescissoria di 40 milioni. Il 1\u00ba settembre 2013 \u00e8 tornato in patria, dopo essere stato riacquistato dallo , in cambio di \u20ac 1 milione. Il 13 giugno 2015 passa al Benfica per \u20ac 2,5 milioni, con cui firma un contratto quadriennale.\nStatistiche.\nPresenze e reti nei club.\n\"Statistiche aggiornate al 6 febbraio 2021.\""}
{"id": "2675568", "revid": "125287577", "url": "https://it.wikipedia.org/wiki?curid=2675568", "title": "Bruno Berni", "text": "Biografia.\nLaureato in lingue e letterature nordiche e in letteratura tedesca nel 1983 alla Sapienza di Roma, dal 1993 \u00e8 stato direttore della biblioteca dell'Istituto Italiano di Studi Germanici a Roma, dove ha il ruolo di Primo ricercatore. Ha insegnato lingua e letteratura danese all'Universit\u00e0 di Urbino e all'Universit\u00e0 di Pisa e lingua danese alla LUISS di Roma.\nA partire dal 1987 ha pubblicato numerose traduzioni di autori classici e moderni prevalentemente danesi, ma anche svedesi, norvegesi e tedeschi. Ha scritto saggi su autori scandinavi in riviste italiane e danesi, pubblicato volumi monografici e bibliografie e recensito opere nordiche in alcuni quotidiani."}
{"id": "2675570", "revid": "767487", "url": "https://it.wikipedia.org/wiki?curid=2675570", "title": "Igli Allmu\u00e7a", "text": "Carriera.\nAllenatore.\nIl 14 ottobre 2019 viene esonerato dalla Dinamo Tirana al suo posto subentrer\u00e0 Mauro Manzoni.\nGiocatore.\nNazionale.\nNel 2011 ha esordito con la Nazionale albanese nell'amichevole contro l'Argentina, partita poi finita 4-0 per gli argentini."}
{"id": "2675572", "revid": "196390", "url": "https://it.wikipedia.org/wiki?curid=2675572", "title": "RoboCop II", "text": ""}
{"id": "2675574", "revid": "124190733", "url": "https://it.wikipedia.org/wiki?curid=2675574", "title": "Museo di storia delle scienze biomediche", "text": "Il Museo universitario (precedentemente denominato Museo di Storia delle Scienze Biomediche) \u00e8 sito a Chieti presso il palazzo ex-OND in Piazza Trento e Trieste, nel centro storico.\nStoria.\nIl primo nucleo di esposizione del Museo di Storia delle Scienze Biomediche venne inaugurato presso l'Universit\u00e0 degli Studi \"Gabriele d'Annunzio\" nel 1994 nel Palazzo De Pasquale. Il 21 gennaio del 1998, il museo fu spostato in una sede pi\u00f9 ampia del campus universitario di Madonna delle Piane, per poi essere definitivamente collocato nella sede di Piazza Trento e Trieste. Presso il Museo fu istituito il primo nucleo del Giardino dei Semplici.\nFondatore e Direttore del Museo \u00e8 Luigi Capasso, Professore Ordinario di Antropologia nella Facolt\u00e0 di Medicina e Chirurgia dell'Universit\u00e0 \"G. d'Annunzio\" di Chieti.\nIl Palazzo OND.\nIl nome completo originale \u00e8 Palazzo Opera Nazionale Dopolavoro \"Arnaldo Mussolini\", e venne costruito sopra gli ottocenteschi bagni pubblici, in stile neoclassico umbertino. L'edificio fu anche cinematografo nel dopoguerra, poi cadde in degrado fino alla riqualificazione del 1994 per ospitare il museo; si trova in Piazza Trento e Trieste, costruzione in stile razionalista opera di Camillo Guerra, realizzata intorno al 1934, e simbolo del fascismo architettonico a Chieti. Il palazzo fu sede dell'Opera Nazionale del Dopolavoro, successivamente fu cinematografo, e dopo l'abbandono, divenne sede del Museo delle scienze biomediche dell'Universit\u00e0 \"Gabriele d'Annunzio\". Ha doppia scalinata monumentale, e le scale a chioccola si torcono intorno al profilo svettante di due enormi fasci littori laterali, simboli del regime.\nIl percorso museale.\nDal 2010 ha assunto la denominazione di \"museo universitario\" della Storie di Scienze. Inizialmente le collezioni erano composte da materiali paleontologici, antropologici e storici legati alla storia della medicina e del popolamento, concessi in prestito temporaneo dalla Soprintendenza Archeologica d'Abruzzo; la prima collezione \u00e8 quella di Adriano Antonucci di 2951 pezzi, una serie di reperti preistorici, una collezione di sabbie, reperti dal sito di Palena (CH), comune in cui esiste uno specifico di Paleontologia Abruzzese nel castello ducale, e una collezione mineralogica. Negli anni a seguire il museo si \u00e8 arricchito di varie altre collezioni.Si ricordano le collezioni del Liceo classico \"Giambattista Vico\" di Chieti, l'Istituto \"Isabella Gonzaga\" e il Seminario pontificio regionale \"San Pio X\": strumenti scientifici, campioni naturalistici, preparati anatomici e libri di testo.\nIl museo oltretutto, dal 2014, \u00e8 arricchito dalla scultura di una tartaruga che sorregge sul guscio la citt\u00e0 di Chieti, opera realizzata da Paolo Borghi. La scultura si trova all'ingresso laterale su via IV Novembre."}
{"id": "2675575", "revid": "767487", "url": "https://it.wikipedia.org/wiki?curid=2675575", "title": "Marcos Camozzato", "text": ""}
{"id": "2675579", "revid": "123097653", "url": "https://it.wikipedia.org/wiki?curid=2675579", "title": "Guido Lopez", "text": "Biografia.\nFiglio di Sisa Tabet e Sabatino Lopez, appartenente a famiglia ebraica, all'anagrafe \u00e8 Lopez Nunes. Esordisce nel 1948 con il romanzo autobiografico \"Il Campo\", premio Bagutta opera prima. Il testo narra le vicende della rocambolesca fuga in Svizzera per sfuggire alle persecuzioni razziali e della successiva vita nei campi profughi, fino alla liberazione dell'Italia nel 1945.\nNel 1953 esce \"La prove del nove\", secondo ed ultimo romanzo. Nel 1957 termina il suo rapporto con la casa editrice Arnoldo Mondadori dove occupava il ruolo di capo ufficio stampa e dove ebbe l'opportunit\u00e0 di incontrare i principali autori del dopoguerra, da Elio Vittorini a Georges Simenon, da Ernest Hemingway a William Faulkner, da Marino Moretti a Italo Calvino. Di quegli incontri pubblica nel 1972 un testo di memorie \"I verdi, i viola, gli arancioni\".\nFondamentale \u00e8 la scoperta e l'esplorazione di Milano. Stimolato dal fotografo Piero Castellenghi, percorre vicoli e cortili spinto dalla curiosit\u00e0 di un giornalista, con il puntiglio di uno storico. Nel 1965 esce \"Milano in mano\", giunto nel 2015 alla diciottesima edizione, aggiornata dal figlio Fabio.\nLa ricerca delle radici della propria citt\u00e0 lo porta ad esplorare lo scenario della storia milanese sotto il dominio delle dinastie dei Visconti e degli Sforza. Riscopre e valorizza la vicenda delle nozze fra Ludovico il Moro e Beatrice d'Este, raccontate in forma epica da Tristano Calco, e descritte in dettaglio da Jacopo Trotti, ambasciatore del duca d'Este curando il volume \"Festa di nozze per Ludovico il Moro\" (De Carlo, 1976). Da allora, inizia a produrre testi storici e narrativi legati alle vicende rinascimentali, attorno a Ludovico e al suo pi\u00f9 famoso collaboratore, Leonardo da Vinci. Escono: da Mursia \"La roba e la libert\u00e0\" (1982); da Camunia \"Moro! Moro!\" (1992); da Newton &amp; Compton \"I Signori di Milano\" (2003); \"Storia e storie di Milano\" (2005); nel 2012 \"Breve storia di Milano\".\nPer Partipilo e Celip scrive i testi per i volumi fotografici della citt\u00e0 realizzati da vari fotografi, da Mario De Biasi a Fulvio Roiter, sui cortili, le chiese, lo stile liberty, i Navigli.\nCollabor\u00f2 a \"la Repubblica\" e \"il Giorno\", scrivendo corsivi concernenti la metropoli lombarda. Ha ricevuto l'Ambrogino d'oro del Comune di Milano e la Medaglia di riconoscenza della Provincia Di Milano.\n\u00c8 stato presidente dal 1971 al 2002 dell'Universit\u00e0 Popolare di Milano (fondata nel 1901).\nNel 2013 il Ministero per i Beni Ambientali Culturali e Turismo ha riconosciuto l'interesse nazionale del suo archivio. L'epistolario \u00e8 stato conferito e catalogato presso la Fondazione Arnoldo e Alberto Mondadori con sede a Milano."}
{"id": "2675586", "revid": "28182070", "url": "https://it.wikipedia.org/wiki?curid=2675586", "title": "CAM Common Interface", "text": ""}
{"id": "2675587", "revid": "28182094", "url": "https://it.wikipedia.org/wiki?curid=2675587", "title": "CAM CI", "text": ""}
{"id": "2675590", "revid": "28182137", "url": "https://it.wikipedia.org/wiki?curid=2675590", "title": "CAM multicrypt", "text": ""}
{"id": "2675591", "revid": "767487", "url": "https://it.wikipedia.org/wiki?curid=2675591", "title": "R\u00e9ginal Goreux", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "2675592", "revid": "124744236", "url": "https://it.wikipedia.org/wiki?curid=2675592", "title": "Giochi di carte di Digimon", "text": "Alle serie di Digimon sono stati dedicati svariati giochi di carte collezionabili, il primo dei quali fu introdotto in Giappone nel 1999, dalla Bandai.\nSebbene il nome originale sia semplicemente , ci si riferisce solitamente ad esso come , denominazione del set di regole del gioco stesso.\nIl gioco \u00e8 stato importato negli altri paesi col nome di Digi-Battle. In Italia, l'importazione si \u00e8 fermata allo starter set di sessantadue carte, denominato \u201cModulo di Base\u201d, e alla prima serie di espansione, comprendente altre cinquantaquattro carte.\nIn America del Nord, oltre ad essere andati avanti con la pubblicazione di nuove carte ed aver ideato la modalit\u00e0 di gioco alternativa \u201c\"Street Battle\"\u201d, sono stati distribuiti altri due giochi di carte: \"Digimon D-Tector Card Game\" e \"Digimon Collectible Card Game\".\nIn Giappone, invece, oltre al primo gioco di carte citato sono stati realizzati altri due giochi: \"Digital Monster Card Game Alpha\" e \"Digimon Xros Wars Super Digica Taisen\". Entrambi fanno ausilio di cabinati arcade per ampliare l'esperienza di gioco.\nConcetti di base.\nIn un sistema simile alla morra cinese i Digimon si sfidano su un'arena di gioco per cercare di battere il proprio avversario. Elemento di tattica essenziale \u00e8 cercare di far digievolvere il proprio Digimon nel tentativo di ottenerne uno di un tipo che sia dominante su quello avversario. Ulteriori carte dagli svariati effetti, note come \"Opzioni di Potenza\", garantiscono un gioco sempre mutevole.\nTavola di gioco.\nL'arena su cui si svolgono i duelli si suddivide in cinque diverse aree, ognuna delle quali \u00e8 adibita ad una specifica funzione:\nTipi di carte.\nLe carte si suddividono in due grandi categorie: le \"Carte Digimon\" e le carte \"Opzioni di Potenza\". Le prime servono per affrontarsi nella \"Zona Duello\" mentre le seconde servono per aumentare la potenza e la versatilit\u00e0 delle carte Digimon che combattono.\nCarte Digimon.\nLa caratteristica principale di ciascun Digimon, che determina il suo successo in battaglia, \u00e8 data dal cosiddetto Tipo di Attacco.\nEsistono tre diversi Tipi di Attacco, ognuno dei quali \u00e8 dominante su un altro e debole contro il rimanente:\n\u25cf [Rosso]: Contraddistingue tutti i Digimon di tipo vaccino; predomina sul \u25c6 [Giallo] ma \u00e8 debole contro il \u25a0 [Verde];\n\u25c6 [Giallo]: Contraddistingue tutti i Digimon di tipo virus; predomina sul \u25a0 [Verde] ma \u00e8 debole contro il \u25cf [Rosso];\n\u25a0 [Verde]: Contraddistingue tutti i Digimon di tipo dati; predomina sul \u25cf [Rosso] ma \u00e8 debole contro il \u25c6 [Giallo];\nIl Tipo di Attacco influisce direttamente su un'altra caratteristica di ciascun Digimon, la cosiddetta Potenza del Digimon.\nIn base al Tipo di Attacco dell'avversario, infatti, gli effetti dell'attacco eseguito dal proprio Digimon possono essere pi\u00f9 o meno efficaci.\nCiascun Digimon, inoltre, pu\u00f2 presentare Abilit\u00e0 Speciali quali \"Volare\", \"Nuotare\" o \"Scavare\", che possono essere requisiti essenziali per poter attivare una determinata tipologia di carte \"Opzioni di Potenza\", o determinati Effetti Speciali, che possono manifestarsi durante lo scontro.\nLa potenza di ciascuna creatura \u00e8 anche determinata, chiaramente, dal suo livello. Si parte dal \"livello principiante\" (intermedio), per passare ai pi\u00f9 potenti \"livello campione\", \"definitivo\" (evoluto) e \"mega\".\nPer poter digievolvere \u00e8 necessario soddisfare tutti i requisiti espressi sulla carta del nuovo livello.\nOgni Digimon, infine, \u00e8 contraddistinto da una determinata Famiglia che, per\u00f2, non ha alcuna influenza sul gioco in s\u00e9, ma aiuta ad orientarsi su che tipo di creature pu\u00f2 digievolvere un determinato Digimon.\nFamiglie Digimon.\nLe Famiglie Digimon rappresentano le diverse classificazioni alle quali appartengono i Digimon del gioco. Ogni diversa famiglia ha un proprio colore, rappresentato sullo sfondo delle carte del vecchio CCG.\nLe diverse famiglie Digimon sono le seguenti:\nNon tutti i Digimon appartengono ad una singola famiglia. In diversi casi carte diverse accreditano uno stesso Digimon in diverse famiglie.\nOpzioni di Potenza.\nQuesta categoria di carte si suddivide in altre tre sottocategorie, che sono le seguenti:\nRegole del gioco.\nLa partita si suddivide in quattro fasi distinte, che si ripetono finch\u00e9 uno dei due giocatori non raggiunge i mille punti: i Preparativi, la DigiEvoluzione, la Battaglia ed il Ripristino del Gioco.\nPreparativi.\nUna volta disposte tutte le carte del \"Modulo di Base\" su un tavolo, a faccia in su, si lancia una moneta per decidere chi inizia per primo. Successivamente, a turno ciascun giocatore sceglie una carta da aggiungere al proprio mazzo, finch\u00e9 entrambi non ne hanno trenta ciascuno. Le due rimaste si scartano di conseguenza.\nA questo punto, ciascun giocatore preleva una carta Digimon di livello principiante dal proprio mazzo e la posiziona sulla \"Zona Duello\" coperta; mischia poi le carte rimanenti, se ne d\u00e0 dieci e le altre le posiziona coperte sulla \"Zona Interna\".\nI giocatori svelano, infine, la carta giocata sulla \"Zona Duello\" e ne confrontano la \"Potenza Digimon\" in base al \"Tipo di Attacco\" del proprio avversario.\nRiguardando le dieci carte in mano, i giocatori pensano alla successiva strategia da seguire. Nel caso fosse possibile, si passa alla successiva fase della Digievoluzione.\nDigiEvoluzione.\nSe tra le carte in mano ne \u00e8 presente una per poter far digievolvere il proprio Digimon, la si pone coperta sulla \"Zona della DigiEvoluzione\" e altrettanto fa l'avversario.\nQuesta carta di livello superiore deve, chiaramente, avere tra i requisiti il Digimon presente nella propria \"Zona Duello\" e bisogna essere pronti per soddisfare anche gli altri eventuali requisiti espressi.\nPer il livello campione: Spostare una o due carte dalla \"Zona Interna\" a quella \"Esterna\" come \"pagamento\";\nPer il livello definitivo o mega: Apporre una carta \"Opzioni di Potenza\" dedicata alla \"DigiEvoluzione\" oppure il secondo Digimon per effettuare una DNA Digievoluzione sulla \"Porta Energetica\".\nSe il giocatore che ha passato il turno ha una carta nella \"Zona della Digi-Evoluzione\" \u00e8 obbligato a scartarla; allo stesso modo, \u00e8 obbligato a passare il turno se non ha una carta che gli consenta la Digievoluzione. Se entrambi i giocatori sono impossibilitati a digievolvere, si passa direttamente alla \"Fase di Battaglia\".\nPer ciascun Duello si pu\u00f2 far digievolvere il proprio Digimon solamente di un livello.\nBattaglia.\nPartendo dal vincitore del lancio della moneta, a turno entrambi i giocatori utilizzano le proprie carte \"Opzioni di Potenza\" nella \"Porta Energetica\", utilizzandone soltanto una per turno.\nCiascuna carta avr\u00e0 un particolare effetto sui Digimon duellanti e per alcune \u00e8 necessario rispettare particolari \"Requisiti d'Uso\" per poterne usufruire.\nSi continua cos\u00ec finch\u00e9 uno dei giocatori non termina questa tipologia di carte o decide di passare il turno. A sua volta, l'altro giocatore pu\u00f2 decidere di continuare a giocare le proprie carte, finch\u00e9 non le termina, o di smettere di giocarne.\nA questo punto, si confrontano le due nuove \"Potenze Digimon\", stabilendo il Digimon avvantaggiato sull'altro, che vince il \"Duello\".\nIl vincitore ottiene dei punti in base al livello del Digimon avversario sconfitto, illustrati in basso della carta vincente, e li aggiunge al proprio segnapunti.\nIl vincitore tiene tutte le carte in gioco nella \"Zona Duello\", mentre il perdente deve spostarle tutte, eccetto il Digimon di livello principiante, nella \"Zona Esterna\". Entrambi i giocatori spostano le carte \"Opzioni di Potenza\" dalla \"Porta Energetica\" alla \"Zona Esterna\".\nIl vincitore inizia per primo il Duello successivo.\nIl primo giocatore che realizza un totale di mille punti vince la partita.\nRipristino del gioco.\nInnanzitutto, bisogna riportare a dieci unit\u00e0 le carte che si hanno in mano. Per fare ci\u00f2, basta pescarne un numero adeguato dal mazzo della \"Zona Interna\".\nSe il giocatore lo ritiene necessario, in questa fase gli \u00e8 concesso scartare le carte che desidera, mandandole nella \"Zona Esterna\", prima di pescarne di nuove.\nSe nel mazzo non sono presenti carte sufficienti per ottenere le dieci carte necessarie, le si pescano tutte e si attua il seguente procedimento:\nA questo punto, ai giocatori \u00e8 data la possibilit\u00e0 di cambiare gli eventuali Digimon di Livello Principiante presenti nella \"Zona Duello\". Per far ci\u00f2, il giocatore posiziona il nuovo Digimon di livello principiante, coperto, sul precedente.\nSe in questa fase si possiede una carta coi \"Requisiti\" per far digievolvere il nuovo Digimon, la si pu\u00f2 gi\u00e0 posizionare coperta sulla \"Porta Energetica\".\nAllo stesso modo, se si possiede il Digimon di livello successivo, in cui far digievolvere il livello principiante presente nella \"Zona Duello\", lo si posiziona coperto sulla \"Zona della Digi-Evoluzione\".\nOra si \u00e8 pronti a ricominciare la sfida, ripartendo dalla \"Fase della Digievoluzione\", partendo dal vincitore del precedente \"Duello\" o, in caso di pareggio, dal giocatore arrivato primo.\nStreet Battle.\nLa \"Street Battle\" \u00e8 una modalit\u00e0 di gioco alternativa, ideata dagli americani per rendere pi\u00f9 intuitivo e semplice il gioco.\nQuesta modalit\u00e0, infatti, non necessita dell'utilizzo della tavola di gioco, motivo per cui \u00e8 stata denominata cos\u00ec.\nLa partita si suddivide in poche e semplici fasi:\nIn questa modalit\u00e0 di gioco, dunque, si utilizzano solamente carte Digimon, rendendo la partita basata quasi esclusivamente sulla fortuna dei giocatori.\nCarte italiane.\nIn Italia sono state pubblicate un totale di centosedici carte, sessantadue appartenenti al \"Modulo di Base\" e cinquantaquattro alle \"Carte di Espansione (Serie 1)\".\nModulo di Base.\nNel \"Modulo di Base\" sono contenute sempre le stesse carte, pertanto sono tutte classificabili come rarit\u00e0 \"comune\". Oltre alle carte, esso contiene anche la tavola di gioco e due segnapunti. Le carte facenti parte di questo gruppo, sono contraddistinte dal codice \"MB\".\nCarte Digimon:\nLe \"Carte Digimon\" sono quarantotto, tra cui si hanno dodici di livello principiante, ventidue di livello campione, undici di livello definitivo e tre di livello mega (queste ultime, sono olografiche).\nSono elencate di seguito:\nOpzioni di Potenza:\nLe carte \"Opzioni di Potenza\" facenti parte del \"Modulo di Base\" sono in totale quattordici, tra cui si hanno tre \"Effetti della Forza\", cinque \"Colpo Energetico\" e sei \"DigiEvoluzione\".\nSono elencate di seguito:\nCarte di Espansione (Serie 1).\nLe \"Carte di Espansione (Serie 1)\" sono in totale cinquantaquattro, vendute in pacchetti da otto carte singole. Le carte facenti parte di questo gruppo, sono contraddistinte dal codice \"CE\".\nCarte Digimon:\nLe \"Carte Digimon\" sono quarantadue, tra cui si hanno tre di livello principiante, diciotto di livello campione, quattordici di livello definitivo e sette di livello mega (tra cui tre olografiche).\nOltre alle pi\u00f9 consuete categorizzazioni della rarit\u00e0, si ha il gruppo \"Lettere D'Oro\", costituito da carte rare che presentano il nome Digimon, appunto, in lettere dorate.\nSono elencate di seguito:\nOpzioni di Potenza:\nLe carte \"Opzioni di Potenza\" facenti parte delle \"Carte di Espansione (Serie 1)\" sono in totale dodici, tutte \"Colpo Energetico\".\nSono elencate di seguito:"}
{"id": "2675593", "revid": "28182159", "url": "https://it.wikipedia.org/wiki?curid=2675593", "title": "CAM programmabile", "text": ""}
{"id": "2675601", "revid": "767487", "url": "https://it.wikipedia.org/wiki?curid=2675601", "title": "Gli ultimi della strada", "text": "Gli ultimi della strada \u00e8 un film del 1939 diretto da Domenico Paolella"}
{"id": "2675609", "revid": "445508", "url": "https://it.wikipedia.org/wiki?curid=2675609", "title": "OCP", "text": ""}
{"id": "2675612", "revid": "22229", "url": "https://it.wikipedia.org/wiki?curid=2675612", "title": "Giancarlo Abelli", "text": ""}
{"id": "2675613", "revid": "198277", "url": "https://it.wikipedia.org/wiki?curid=2675613", "title": "Nicky Kuiper", "text": "Statistiche.\nPresenze e reti nei club.\n\"Statistiche aggiornate al 26 maggio 2017\""}
{"id": "2675614", "revid": "106456", "url": "https://it.wikipedia.org/wiki?curid=2675614", "title": "Maria di Kleve", "text": ""}
{"id": "2675615", "revid": "125464199", "url": "https://it.wikipedia.org/wiki?curid=2675615", "title": "Taio Cruz", "text": "Ha raggiunto il successo mondiale tra il 2008 e il 2009, con la pubblicazione degli album \"Departure\" e \"Rokstarr\" e in particolare con il successo dei singoli \"Break Your Heart\" e \"Dynamite\".\nBiografia.\nEsordi (2005-2006).\nNato da padre nigeriano e da madre brasiliana, Taio Cruz ha manifestato fin da ragazzino una predisposizione per la musica, tuttavia \u00e8 solo negli anni delle college che ha iniziato a lavorare come artista musicale. In quegli anni Cruz \u00e8 entrato a far parte di un collettivo di autori musicali Redzone Entarteinment, creato dal produttore discografico Tricky Stewart. Fra i brani a cui ha lavorato in quegli anni figura la hit \"Your Game\" di Will Young, che gli permise di vincere un Brit Award nel 2005. In seguito ha fondato la \"Rokstarr Music London\", tramite la quale ha pubblicato il suo singolo di debutto \"I Just Wanna Know\" nel 2006. Nello stesso anno ha firmato un accordo con la 'Music Companies, la Republic Records e la Island Records.\nDeparture, Rockstar (2008 - 2011).\nNel 2007 Cruz ha pubblicato il singolo \"Moving On,\" con cui ha ottenuto un piazzamento in top 30 nella classifica britannica. Nel 2008 ha prodotto e pubblicato il suo album di debutto \"Departure.\" Il progetto \u00e8 stato promosso dai singoli \"Come On Girl\" (in collaborazione con la cantante britannica Luciana), \"I Can Be\" e \"She's Like a Star,\" quest'ultimo in collaborazione con Busta Rhymes e Sugababies. L'album era un progetto prettamente R&amp;B e ottenne un buon successo nel Regno Unito, ottenendo il disco d'oro. In questo periodo gli venne offerto di incidere il brano \"Umbrella\", successivamente diventato uno dei pi\u00f9 grandi successi di Rihanna, ma l'artista rifiut\u00f2. Nel 2009 l'artista \u00e8 apparso nel singolo \"Take Me Back\" di Tinchy Stryder, che ha raggiunto la numero 3 nella classifica britannica.\nIl primo disco \u00e8 stato seguito, l'anno successivo, nel mese di ottobre, del secondo \"Rokstarr\", anticipato dal singolo \"Break Your Heart\", in collaborazione col rapper Ludacris. Il brano divenne un enorme successo internazionale, raggiungendo la vetta in Stati Uniti, Regno Unito e Canada, diventando una hit in tanti paesi, vendendo globalmente oltre 5,2 milioni di copie. A differenza del precedente, quest'album presenta un sound tendente alla musica dance ed elettronica. Dall'album vennero successivamente estratti i seguenti singoli: \"Higher,\", \"Dynamite,\" che divenne il pi\u00f9 grande successo di Cruz, vendendo globalmente oltre 8 milioni di copie, e \"Dirty Picture\" feat. Ke$ha. Nel settembre del 2010 il cantante pubblica \"The Rokstarr Collection\", una raccolta contenente tutti i singoli del cantante, nonch\u00e9 dei remix ufficiali di Higher in collaborazione con Travie McCoy e Kylie Minogue.\nTY,O, #Black, Roses Collection (2011-presente).\nNel marzo 2011 ha partecipato alla colonna sonora del film d'animazione \"Rio\" con il brano inedito \"Telling The World\". Nel maggio successivo ha collaborato con David Guetta e Ludacris nel singolo \"Little Bad Girl\", che ottenne un notevole successo internazionale. Nello stesso mese ha ricevuto per la prima volta un premio durante i Billboard Music Awards. Nell'ottobre del 2011 Cruz pubblica \"Hangover\", singolo in collaborazione con il rapper Flo Rida che ebbe un ottimo successo in Europa. Il singolo anticiper\u00e0 l'album che usc\u00ec il mese successivo dalla quale verranno estratti ulteriori 4 singoli: \"Troublemaker\", \"There She Goes\", \"World in Our Hands\" e \"Fast Car\", tutti di scarso successo. Nel 2012 l'artista ha aperto la leg australiana del \"Planet Pit World Tour\" di Pitbull. Il 12 agosto 2012 si \u00e8 esibito alla cerimonia di chiusura delle Olimpiadi di Londra.\nNel 2013 Cruz ha collaborato con Deadmau5 nel singolo \"Touch The Sky\". Nel 2014 ha annunciato la pubblicazione di un nuovo album intitolato #Black e pubblicato il lead single \"Don't You Dare\"; ad oggi l'album non \u00e8 stato mai pubblicato. Nel 2015 ha pubblicato altri singoli intitolati \"Do You Like It\" e \"Booty Bounce\", a cui hanno fatto seguito Row The Body con French Montana nel 2017 e altri singoli nel 2018. Il 6 Settembre 2019 l\u2019artista pubblica il singolo \"Time For You\" in collaborazione con Wonder Stereo. Nel 2020 ha pubblicato un singolo intitolato proprio 2020, ancora in collaborazione con Wonder Stereo.\nCome autore.\nOltre ai lavori scritti in giovent\u00f9, tra cui la gi\u00e0 citata \"Your Game\" di Will Young, Cruz ha scritto vari brani per altri artisti nel corso degli anni. Cruz ha infatti scritto la hit \"Shine A Light\" di McFly e \"Take Me Back\" di Tinchy Stryder, entrambi singoli in cui figura anche come featured artist, nonch\u00e9 il noto singolo di Jennifer Lopez e Lil Wayne \"I'm Into You\". Successivamente ha scritto alcuni brani per David Guetta, tra cui \"Without You\" cantata da Usher, e \"Mechanic Of The Heart\" di Cheryl dall'album \"A Million Lights\"."}
{"id": "2675617", "revid": "287204", "url": "https://it.wikipedia.org/wiki?curid=2675617", "title": "Caterina di Cl\u00e8ves", "text": ""}
{"id": "2675625", "revid": "1210536", "url": "https://it.wikipedia.org/wiki?curid=2675625", "title": "Kumiko Aso", "text": "Nel 2001 \u00e8 tra i protagonisti del film \"Kairo\", per la regia di Kiyoshi Kurosawa.\nIl 2004 \u00e8 l'anno di \"Kyashan - La rinascita\" dove compare tra i protagonisti accanto a Yusuke Iseya e Toshiaki Karasawa.\n\u00c8 protagonista, nel 2008, del film \"Achille e la tartaruga\" di Takeshi Kitano."}
{"id": "2675626", "revid": "112950826", "url": "https://it.wikipedia.org/wiki?curid=2675626", "title": "Eugenio Arduino", "text": "Figlio di un calzolaio, Eugenio Arduino aveva due fratelli e tre sorelle. Da ragazzo visse ad Ormea, ma a 10 anni, grazie all'aiuto del marchese Ferrero, si trasfer\u00ec a Torino per studiare all'accademia d'arte.\nSi rivel\u00f2 pittore di grande talento, tanto che il marchese avrebbe voluto tenerlo con s\u00e9, ma Arduino prefer\u00ec ritornare nella sua citt\u00e0 natale.\nRimase ad Ormea in una casa in via Roma, dove abitava con il padre e le sorelle. I suoi dipinti furono tutti di carattere religioso e costituiscono ancora la decorazione nella Chiesa Parrocchiale, nella chiesa di Prale e in quella di Borgo di Garessio. Inoltre rimangono di lui ancora molti piloni e quadri dipinti.\nLasci\u00f2 numerose decorazioni e pitture in non poche Chiese della Liguria, ad Onzo, Pontedassio ed in altri luoghi.\nOltre che pittore, egli fu anche organista e cantore, ma per le sue opere non volle mai ricompense in denaro. \nBibliografia.\nElena Mandrile, \"Indagini sull'opera di Eugenio Arduino pittore e restauratore di Ormea\" tesi di laurea, Accademia Albertina di Torino, 2006-2007"}
{"id": "2675631", "revid": "599013", "url": "https://it.wikipedia.org/wiki?curid=2675631", "title": "Peter Wisgerhof", "text": ""}
{"id": "2675632", "revid": "767487", "url": "https://it.wikipedia.org/wiki?curid=2675632", "title": "Automotrice FS 60", "text": "Le automotrici del gruppo 60 sono state delle automotrici a vapore in grado di trainare piccoli convogli per il servizio misto (trasporto viaggiatori, merci, postale) sulle linee secondarie a basso traffico delle Ferrovie dello Stato.\nStoria.\nTra il 1905 e il 1907 le Ferrovie dello Stato cercarono di risolvere il problema dell'alto costo di esercizio del treni viaggiatori a bassa composizione e a scarsa frequentazione, su linee che non era conveniente elettrificare, con l'introduzione di automotrici a vapore. Queste, classificate come gruppo 60, assommavano in un unico rotabile la locomotiva, bagagliaio e comparto postale; vennero costruite nel notevole numero di 65 unit\u00e0 ma svolsero un servizio del tutto insoddisfacente non avendo una grande prestazione utilizzabile. Presto una dopo l'altra finirono fuori servizio; mentre 16 unit\u00e0 vennero trasformate, mediante l'eliminazione di parte del carro e dell'asse posteriore, in una locomotiva, soprannominata \"il cubo\", inquadrata nel gruppo 800, le restanti, alla fine degli anni venti, vennero demotorizzate e adattate all'uso come carri riscaldo a vapore assumendo la classificazione di Vr 808 200\u2013249.\nCaratteristiche.\nLe automotrici del gruppo 60 vennero costruite secondo un tipico progetto dell'epoca; un telaio rigido con una cassa chiusa su cui era montata una caldaia a vapore verticale di limitato ingombro ma per forza di cose di limitate prestazioni con un meccanismo motore a due assi accoppiati e un asse portante posteriore. Il rotabile era diviso in due parti: una cabina compatta sul cui frontale era ricavato il vano per il carbone e la sezione posteriore del rotabile attrezzata a bagagliaio e postale. Le automotrici erano in grado di trainare alcune carrozze a due assi o carri merci, ma a causa del loro basso peso aderente e della poca potenza, avevano una scarsa capacit\u00e0 di traino."}
{"id": "2675634", "revid": "599013", "url": "https://it.wikipedia.org/wiki?curid=2675634", "title": "Hyattville", "text": "Hyattville \u00e8 un census-designated place degli Stati Uniti d'America, situato nella Contea di Big Horn dello stato del Wyoming. Nel censimento del 2000 la popolazione era di 73 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Hyattville si estende su una superficie di 10,5 km\u00b2, tutti occupati da terre.\nPopolazione.\nSecondo il censimento del 2000, a Hyattville vivevano 73 persone, ed erano presenti 20 gruppi familiari. La densit\u00e0 di popolazione era di 7 ab./km\u00b2. Nel territorio comunale si trovavano 62 unit\u00e0 edificate. Per quanto riguarda la composizione etnica degli abitanti, il 97,26% era bianco, l'1,37% proveniva dall'Asia e l'1,37% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 26,0% era al di sotto dei 18, il 5,5% fra i 18 e i 24, il 21,9% fra i 25 e i 44, il 27,4% fra i 45 e i 64, mentre infine il 19,2% era al di sopra dei 65 anni di et\u00e0. L'et\u00e0 media della popolazione era di 42 anni. Per ogni 100 donne residenti vivevano 102,8 maschi."}
{"id": "2675635", "revid": "1544245", "url": "https://it.wikipedia.org/wiki?curid=2675635", "title": "EvoBus", "text": "EvoBus GmbH \u00e8 un'azienda tedesca, totalmente controllata da Daimler, che produce autobus con i marchi Mercedes-Benz e Setra. Inoltre attraverso i marchi OmniPlus e BusStore gestisce l'assistenza post-vendita e la vendita di ricambi oltre che l'acquisto e la vendita di autobus usati.\nImpianti.\nLo stabilimento di produzione di Mannheim \u00e8 dedicato alla costruzione degli autobus urbani/suburbani/extraurbani della linea Citaro a marchio Mercedes-Benz, c'\u00e8 poi quello di Nuova Ulma dove sono prodotti gli autobus Setra, ed altri impianti in Spagna (costruzione telai a marchio Mercedes-Benz), Repubblica Ceca e Turchia, in quest'ultimo sono prodotti gli autobus turistici a marchio Mercedes-Benz."}
{"id": "2675643", "revid": "2149408", "url": "https://it.wikipedia.org/wiki?curid=2675643", "title": "Lovell", "text": ""}
{"id": "2675644", "revid": "241195", "url": "https://it.wikipedia.org/wiki?curid=2675644", "title": "Ionizzazione chimica a pressione atmosferica", "text": "In spettrometria di massa la ionizzazione chimica a pressione atmosferica \u00e8 una tecnica di ionizzazione a pressione atmosferica e un'interfaccia ionizzante per cromatografia liquida. Questa tecnica produce poca frammentazione, \u00e8 una tecnica di ionizzazione \"soft\". Pu\u00f2 essere accoppiata con flussi fino a 1-2 ml/min, \u00e8 adatta per composti di bassa e media polarit\u00e0 e risente meno dell'ESI della presenza di tamponi inorganici. Sotto molti punti di vista si pu\u00f2 dire che \u00e8 una tecnica complementare all'ESI e all'APPI.\nComunemente si indica con APCI, dalla lingua inglese atmospheric pressure chemical ionization.\nMeccanismo.\nIl campione viene nebulizzato con l'aiuto di un gas ausiliario (aria o azoto) e fatto evaporare in una zona fortemente riscaldata (500-600\u00a0\u00b0C) per un tempo molto breve, simile alla tecnica utilizzata per l'ICP: in questo modo i composti termolabili non degradano. Pu\u00f2 comunque verificarsi talvolta degradazione termica. Il campione viene poi ionizzato da un ago sottoposto a un voltaggio (circa 2-3 \u03bcA) che produce una scarica effetto corona: dapprima vengono ionizzati i gas ausiliari e si formano gli \"ioni primari\" (il cui tempo di vita \u00e8 di circa 1 \u00b5s), questi ionizzano il solvente formando gli \"ioni reagenti\" (il cui tempo di vita \u00e8 di circa 500 \u00b5s), i quali a loro volta ionizzano il campione. Con questa tecnica non si formano ioni multicarica.\nLa carica \u00e8 depositata attraverso un puntale, un ago metallico con il potenziale molto alto (1500/2000 V), in questo modo le gocce di solvente si separano e si d\u00e0 vita ad una scarica elettrica che si alimenta in continuazione per via della presenza del potenziale, inoltre si ha una continua formazione di gocce che, acquisita la carica, si comportano come quello dell'elettrospray. Il puntale da una scarica a corona in cui le gocce tendono a deflettere verso destra fino ad esplodere. \nIn vecchie applicazioni la ionizzazione veniva prodotta da un emettitore di radiazione \u03b2: 63Ni (\"Ni-APCI\")."}
{"id": "2675652", "revid": "110157", "url": "https://it.wikipedia.org/wiki?curid=2675652", "title": "Le postillon de Lonjumeau", "text": "Il postiglione di Longjumeau \u00e8 un'opera in tre atti di Adolphe Adam su libretto di Adolphe de Leuven e L\u00e9on L\u00e9vy Brunswick.\nLa prima assoluta \u00e8 stata all'Op\u00e9ra-Comique di Parigi il 13 ottobre 1836.\nNel Regno Unito la premi\u00e8re \u00e8 stata il 13 marzo 1837 nel St James's Theatre di Londra.\nAl Th\u00e9\u00e2tre d'Orl\u00e9ans di New Orleans la prima \u00e8 stata il 19 aprile 1838.\nL'opera \u00e8 una tra le pi\u00f9 famose del compositore francese, apprezzata soprattutto per il suo virtuosismo e la sua originalit\u00e0."}
{"id": "2675658", "revid": "1793900", "url": "https://it.wikipedia.org/wiki?curid=2675658", "title": "200P/Larsen", "text": "200P/Larsen, indicata anche come cometa Larsen 1, \u00e8 una cometa periodica del Sistema solare, appartenente alla famiglia delle comete gioviane. \u00c8 stata scoperta dall'astronomo Jeff Larsen il 3 novembre 1997 dall'Osservatorio di Kitt Peak, in Arizona.\nLa cometa percorre un'orbita moderatamente eccentrica, inclinata di circa 12\u00b0 rispetto al piano dell'eclittica. L'afelio, esterno all'orbita di Giove, \u00e8 a 6,56\u00a0UA dal Sole; il perielio, compreso tra le orbite di Giove e di Marte, \u00e8 a 3,30\u00a0UA dal Sole. La cometa completa un'orbita in circa 11 anni. I primi a calcolare l'orbita percorsa dalla cometa sono stati Patrick Rocher e Kenji Muraoka.\nDurante l'apparizione del 1997-1998, la cometa ha raggiunto una magnitudine massima pari alla 15,5\u00aa. Il 9 giugno 2008 \u00e8 stata recuperata da James Scotti come un oggetto della 20\u00aa magnitudine ed in seguito ha raggiunto la 17\u00aa.\nLe nuove osservazioni ottenute nel corso del 2008 hanno permesso di migliorare la conoscenza dell'orbita percorsa dalla cometa. Kazuo Kinoshita ha cos\u00ec scoperto che la Cometa Larsen 1 \u00e8 stata spostata sull'orbita attuale in seguito ad un incontro ravvicinato con Giove avvenuto nel febbraio del 1995 (la minima distanza raggiunta \u00e8 stata di 0,3499\u00a0UA).\nNel corso del XXII secolo la cometa sar\u00e0 interessata da nuovi incontri con Giove, sebbene i valori previsti per la minima distanza sono molto superiori rispetto a quanto avvenuto nel 1995. Il massimo avvicinamento avverr\u00e0 il 25 luglio 2160, quando Giove e la cometa disteranno 0,817\u00a0UA."}
{"id": "2675659", "revid": "767487", "url": "https://it.wikipedia.org/wiki?curid=2675659", "title": "Lovell (Wyoming)", "text": "Lovell \u00e8 un centro abitato (\"town\") degli Stati Uniti d'America, situato nella Contea di Big Horn dello Stato del Wyoming. Nel censimento del 2000 la popolazione era di 2.281 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Lovell si estende su una superficie di 2,8 km\u00b2, tutti occupati da terre.\nPopolazione.\nSecondo il censimento del 2000, a Lovell vivevano 2.281 persone, ed erano presenti 613 gruppi familiari. La densit\u00e0 di popolazione era di 824 ab./km\u00b2. Nel territorio comunale si trovavano 1.013 unit\u00e0 edificate. Per quanto riguarda la composizione etnica degli abitanti, il 90,93% era bianco, lo 0,04% era afroamericano, lo 0,70% era nativo, lo 0,18% proveniva dall'Asia, lo 0,13% proveniva dall'Oceano Pacifico, il 5,66% apparteneva ad altre razze e il 2,37% apparteneva a due o pi\u00f9 razze. La popolazione di ogni razza ispanica corrispondeva al 9,16% degli abitanti.\nPer quanto riguarda la suddivisione della popolazione in fasce d'et\u00e0, il 29,2% era al di sotto dei 18, il 9,8% fra i 18 e i 24, il 22,0% fra i 25 e i 44, il 21,5% fra i 45 e i 64, mentre infine il 17,6% era al di sopra dei 65 anni di et\u00e0. L'et\u00e0 media della popolazione era di 36 anni. Per ogni 100 donne residenti vivevano 100,4 maschi."}
{"id": "2675660", "revid": "123457800", "url": "https://it.wikipedia.org/wiki?curid=2675660", "title": "Museo della battaglia di Ortona", "text": "Il Museo della battaglia di Ortona o semplicemente MUBA \u00e8 sito nell'ex-convento di Sant'Anna in Via Garibaldi ad Ortona, in provincia di Chieti ed \u00e8 dedicato alla omonima battaglia della seconda guerra mondiale.\nStoria.\nIl museo \u00e8 stato allestito nel 2002 nell'ex convento di Sant'Anna, lungo corso Garibaldi. La chiesa dov'\u00e8 allestito il museo, ossia quella di Santa Caterina d'Alessandria, sub\u00ec gravi danni durante la seconda guerra mondiale ed oggi si presenta in stile moderno. Il museo \u00e8 stato allestito grazie alla collaborazione di testimoni ortonesi della guerra, ancora in vita, e a ritrovamenti di materiale bellico nei dintorni del territorio, e al contributo della famiglia Berardi, la cui propriet\u00e0 di campagna fu requisita dagli americani l'11 dicembre 1943. Il casale anche oggi \u00e8 un museo.\nNel 2018-19 il museo ha subito un rinnovamento con l'esposizione sui muri di cartellonistica multilingue per ripercorrere dettagliatamente le fasi della battaglia di Ortona del 20-18 dicembre 1943, in pi\u00f9 \u00e8 stato realizzato nell'ultima sala un grande plastico della citt\u00e0 di Ortona prima della guerra, finanziato dal Royal Edmonton Regiment, inaugurato il 1 giugno 2019."}
{"id": "2675665", "revid": "121142452", "url": "https://it.wikipedia.org/wiki?curid=2675665", "title": "Daeg Faerch", "text": "Ha interpretato il ruolo di Michael Myers, il serial killer della saga \"Halloween\", nel film \"Halloween - The Beginning\", nel periodo in cui quest'ultimo era bambino. \u00c8 inoltre comparso nel film \"Hancock\" nel ruolo di un bullo (Michel) che viene scaraventato verso l'alto dallo stesso Hancock che era stato pi\u00f9 volte insultato dal ragazzino arrogante."}
{"id": "2675667", "revid": "445508", "url": "https://it.wikipedia.org/wiki?curid=2675667", "title": "Giugulare", "text": ""}
{"id": "2675669", "revid": "1160255", "url": "https://it.wikipedia.org/wiki?curid=2675669", "title": "Tiago Ferreira", "text": "Carriera.\nClub.\nSporting Lisbona.\nRicopre il ruolo di portiere in questa squadra per circa 15 anni. Il 27 maggio 2012 annuncia il suo ritiro dall'attivit\u00e0 agonistica."}
{"id": "2675671", "revid": "1856513", "url": "https://it.wikipedia.org/wiki?curid=2675671", "title": "Joseph V\u00f6gele", "text": "Joseph V\u00f6gele AG \u00e8 un'azienda di ingegneria meccanica nel campo della costruzione di strade e sentieri con sede a Ludwigshafen am Rhein. \nStoria.\nL'azienda \u00e8 stata fondata nel 1836 dal fabbro Joseph V\u00f6gele a Mannheim e ha iniziato a produrre deviatoi, ponti trasbordatori, piattaforme girevoli e sistemi di manovra per la ferrovia tedesca.\nNel 1925, il fulcro della gamma di prodotti inizi\u00f2 a spostarsi sulla costruzione di strade. Furono costruiti i primi treni per pavimentazione in calcestruzzo, malte per terreno e finitrici per asfalto. Con il rapido aumento del traffico stradale, questa divisione \u00e8 diventata rapidamente la pi\u00f9 importante dell'azienda. Dopo la seconda guerra mondiale, V\u00f6gele rilev\u00f2 la divisione pompe di lubrificazione da Bosch. La fabbrica costruita a questo scopo a Hockenheim nel 1960 \u00e8 stata venduta a Willy Vogel AG nel 1999.\nNel 1996 il Gruppo Wirtgen ha rilevato la maggioranza della Joseph V\u00f6gele AG. Gli ultimi azionisti, che detenevano ancora l'1,75% delle azioni, sono stati liquidati in uno squeeze-out nel 2002 e le azioni sono state cancellate dalla quotazione. Nel 2004 la produzione della finitrice stradale pi\u00f9 piccola della gamma, che in precedenza era stata esternalizzata in Slovenia, \u00e8 stata riportata a Mannheim. Nel 2006 circa 800 dipendenti hanno generato un fatturato di 320 milioni di euro. Nel 2010 l'azienda \u00e8 stata trasferita da Mannheim-Neckarau a Ludwigshafen-Rheing\u00f6nheim.\nProdotti.\nIl fulcro della produzione \u00e8 sulle finitrici stradali, che vengono prodotte come macchine con trazione integrale o a cingoli. La gamma di prodotti comprende le finitrici Mini Class per la pavimentazione di percorsi pedonali e di servizio, le finitrici Compact Class e Universal Class per la pavimentazione di strade fino a 10 metri e la Highway Class per progetti come autostrade e aeroporti. Il modello SUPER 3000-3 ha una larghezza di stesa massima di 18 metri e pu\u00f2 spianare fino a 1.600 tonnellate all'ora. Lo spessore massimo del manto stradale qui \u00e8 di 50 cm.\nGli alimentatori della serie PowerFeeder, anch'essi prodotti, trasportano il materiale necessario nelle finitrici. I massetti prodotti, che vengono fissati all'estremit\u00e0 posteriore della finitrice, applicano la pavimentazione come asfalto o cemento con profilo e spessore adeguati. Quando si parla dell'interazione delle varie macchine, alimentatore e finitrice stradale, si parla anche di treno di stesa.\nCon l'introduzione della generazione \"Dash 3\" nel 2012, non solo il comando di controllo \u00e8 stato ulteriormente ottimizzato, ma sono state apportate anche modifiche fondamentali al design della macchina. Ci\u00f2 ha portato la macchina SUPER 1900-3 a vincere il concorso di design industriale iF Award nel 2013. Questo \u00e8 stato gi\u00e0 assegnato nel 2007 per il modello precedente SUPER 1900-2. Nel 2009 i prodotti della serie VISION hanno vinto il premio.\nLastricatore.\nL'attuale gamma di prodotti per finitrici stradali di Joseph V\u00f6gele AG \u00e8 suddivisa nella serie SUPER e nella serie di prodotti VISION specificatamente per il mercato nordamericano e australiano. Nella denominazione del prodotto, il numero dopo il trattino sta per la generazione della macchina (pronunciato: \"trattino 3\") e l'ultima cifra del primo numero per il numero di assi (\"0\" per trazione a cingoli, \"3\" per tre- trazione sull'asse).\nAlimentatore.\nGli alimentatori con il nome PowerFeeder vengono utilizzati nei cantieri pi\u00f9 grandi per aumentare la redditivit\u00e0 (attraverso un flusso continuo di materiale e quindi tempi di fermo macchina ridotti), ma possono essere utilizzati anche per scopi speciali; ad esempio, quando si costruiscono percorsi ausiliari paralleli alla carreggiata, il carico \u00e8 possibile utilizzando un nastro trasportatore girevole.\nMassetti.\nIl massetto di pavimentazione (spesso chiamato anche solo massetto) \u00e8 appeso sul retro della finitrice e garantisce il risultato di pavimentazione appropriato durante il passaggio sul materiale da pavimentare mediante misure dipendenti dall'attrezzatura. Joseph V\u00f6gele AG offre due tipi fondamentali di massetto: il banco estensibile, che pu\u00f2 modificare la larghezza di lavoro mediante l'impianto idraulico, e il banco rigido, che pu\u00f2 essere allargato con moduli fissi."}
{"id": "2675675", "revid": "348618", "url": "https://it.wikipedia.org/wiki?curid=2675675", "title": "Manderson", "text": "Manderson \u00e8 un centro abitato (\"town\") degli Stati Uniti d'America, situato nella Contea di Big Horn dello Stato del Wyoming. Nel censimento del 2000 la popolazione era di 104 abitanti.\nGeografia fisica.\nSecondo i rilevamenti dell'Ufficio del censimento degli Stati Uniti d'America, la localit\u00e0 di Manderson si estende su una superficie di 2,3 km\u00b2, tutti occupati da terre.\nPopolazione.\nSecondo il censimento del 2000, a Manderson vivevano 104 persone, ed erano presenti 27 gruppi familiari. La densit\u00e0 di popolazione era di 48 ab./km\u00b2. Nel territorio comunale si trovavano 51 unit\u00e0 edificate. Per quanto riguarda la composizione etnica degli abitanti, il 92,31% era bianco, il 6,73% apparteneva ad altre razze e lo 0,96% apparteneva a due o pi\u00f9 razze. La popolazione di ogni razza ispanica corrispondeva al 5,77% degli abitanti.\nPer quanto riguarda la suddivisione della popolazione in fasce d'et\u00e0, il 27,9% era al di sotto dei 18, il 2,9% fra i 18 e i 24, il 28,8% fra i 25 e i 44, il 27,9% fra i 45 e i 64, mentre infine il 12,5% era al di sopra dei 65 anni di et\u00e0. L'et\u00e0 media della popolazione era di 39 anni. Per ogni 100 donne residenti vivevano 112,2 maschi."}
{"id": "2675679", "revid": "104216", "url": "https://it.wikipedia.org/wiki?curid=2675679", "title": "Fotoionizzazione a pressione atmosferica", "text": "La fotoionizzazione a pressione atmosferica \u00e8 una tecnica di ionizzazione a pressione atmosferica usata per la spettrometria di massa. \nQuesta tecnica produce poca frammentazione; \u00e8 quindi una tecnica di ionizzazione \"soft\".\nComunemente si indica con APPI, dall'inglese \"Atmospheric Pressure PhotoIonization.\"\nMeccanismo.\nIl campione viene nebulizzato con l'aiuto di un gas ausiliario (aria o azoto) e ionizzato con una lampada ultravioletta. Le lampade comunemente usate sono quelle ad argon, a kripton e a xeno. Spesso si aggiunge un \"dopante\" al campione, cio\u00e8 un composto che si ionizza per primo, ionizzando poi l'analita."}
{"id": "2675680", "revid": "122187701", "url": "https://it.wikipedia.org/wiki?curid=2675680", "title": "Friedrich Traun", "text": "Biografia.\nNato a Wandsbek, oggi parte della citt\u00e0 di Amburgo, Traun crebbe in una famiglia benestante, suo padre era proprietario di impresa commerciale.\nPartecip\u00f2 alle gare di tennis e di atletica leggera delle prime Olimpiadi moderne che si svolsero ad Atene.\nVinse la medaglia d'oro, in coppia con il britannico John Pius Boland, nel doppio, battendo in finale Dionysios Kasdaglis e Dimitrios Petrokokkinis. Nel torneo singolare, venne sconfitto al primo turno dallo stesso Boland, vincitore anche di questa categoria.\nPrese parte anche ai 100 metri piani, arrivando terzo al primo turno, senza qualificarsi per la finale, e ai 800 metri, piazzandosi sempre terzo nelle batterie preliminari.\nDopo la sua vittoria olimpica, egli emigr\u00f2 negli Stati Uniti d'America, ritornando in Germania qualche anno dopo. Egli fu inoltre cofondatore e segretario generale del Hamburg Golf Club. Nel 1908, spos\u00f2 Friedel Preetorius. Venne trovato morto in una stanza d'albergo nei pressi di Amburgo, suicida con un colpo d'arma da fuoco, forse per la sua bigamia o per la sua infedelt\u00e0."}
{"id": "2675685", "revid": "355597", "url": "https://it.wikipedia.org/wiki?curid=2675685", "title": "Kilkenny City F.C.", "text": ""}
{"id": "2675686", "revid": "355597", "url": "https://it.wikipedia.org/wiki?curid=2675686", "title": "Kilkenny City A.F.C.", "text": ""}
{"id": "2675689", "revid": "110157", "url": "https://it.wikipedia.org/wiki?curid=2675689", "title": "Eremo di Tizzano", "text": "Il santuario del Santissimo Crocifisso alla Parrocchia dei SS. Giovanni Battista e Benedetto di Tizzano, pi\u00f9 noto semplicemente come Eremo di Tizzano, \u00e8 una chiesa di Casalecchio di Reno, nella citt\u00e0 metropolitana di Bologna.\nStoria.\nLa costruzione del monastero inizi\u00f2 nel 1655 per volere dei monaci camaldolesi. I lavori terminarono solo nel 1741 circa, quando la chiesa fu consacrata a san Benedetto.\nNel 1799 la vecchia chiesa di Tizzano, intitolata a san Giovanni Battista, fu chiusa dal direttorio francese e la chiesa dell'Eremo divenne una parrocchia al suo posto. La nuova parrocchia ebbe cos\u00ec due santi protettori: san Benedetto, a ricordo della comunit\u00e0 monastica, e san Giovanni Battista, antico titolare.\nCollocazione.\nL'Eremo si trova a Tizzano, piccola frazione di soli 14 abitanti del comune di Casalecchio di Reno. Sorge su un colle alto 243 m s.l.m., da cui si gode uno splendido panorama che spazia su tutta la pianura bolognese. Si pu\u00f2 scorgere sulla destra la valle del Reno, di fronte il Santuario di San Luca e, in assenza di foschia, fino al Monte Mario e a Badolo.\nDescrizione.\nAll'esterno presenta uno stile barocco bolognese semplice ed elegante. Sul lato sinistro dell'edificio si erge il campanile, costruito nel 1724 e un tempo abitato dal Priore. I resti di due delle originarie diciassette celle per i monaci eremiti sono visibili nell'ampio prato sul retro. Da l\u00ec si pu\u00f2 inoltre accedere a una chiesina secondaria, una sorta di cantina consacrata, che al tempo della seconda guerra mondiale serv\u00ec da rifugio.\nAll'interno, la navata unica, alta e luminosa, \u00e8 circondata da sei cappelle laterali, collegate fra loro da stretti passaggi e decorate da opere pittoriche di ottima fattura. L'opera d'arte pi\u00f9 importante conservata all' interno \u00e8 un crocifisso ligneo situato nella seconda cappella a sinistra, databile alla seconda met\u00e0 del XVI secolo. Alla base del crocefisso \u00e8 riposto un reliquiario che, secondo la tradizione, custodirebbe frammenti della Vera Croce ed altre reliquie.\nCelebrazioni.\nLa piccola parrocchia di Tizzano festeggia il suo crocifisso il 3 maggio. Nel caso in cui cada di venerd\u00ec i festeggiamenti hanno una particolare solennit\u00e0."}
{"id": "2675690", "revid": "161273", "url": "https://it.wikipedia.org/wiki?curid=2675690", "title": "Cometa Larsen 1", "text": ""}
{"id": "2675693", "revid": "74801", "url": "https://it.wikipedia.org/wiki?curid=2675693", "title": "Meadow Lark Lake", "text": "Meadow Lark Lake \u00e8 un census-designated place degli Stati Uniti d'America, situato nella Contea di Big Horn dello stato del Wyoming. Nel censimento del 2000 la popolazione era di 8 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Meadow Lark Lake si estende su una superficie di , dei quali occupati da terre e da acque.\nPopolazione.\nSecondo il censimento del 2000, a Meadow Lark Lake vivevano 8 persone, ed erano presenti 2 gruppi familiari. La densit\u00e0 di popolazione era di . Nel territorio comunale si trovavano 46 unit\u00e0 edificate. Per quanto riguarda la composizione etnica degli abitanti, l'87,50% era bianco e il 12,50% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 62,5% era al di sotto dei 18, lo 0% fra i 18 e i 24, lo 0% fra i 25 e i 44, il 37,5% fra i 45 e i 64, mentre infine lo 0% era al di sopra dei 65 anni di et\u00e0. L'et\u00e0 media della popolazione era di 24 anni. Per ogni 100 donne residenti vivevano 166,7 uomini."}
{"id": "2675694", "revid": "219355", "url": "https://it.wikipedia.org/wiki?curid=2675694", "title": "APCI", "text": ""}
{"id": "2675698", "revid": "599013", "url": "https://it.wikipedia.org/wiki?curid=2675698", "title": "Juliaan Vanzeebroeck", "text": "Carriera.\nOriginario del Brabante, Vanzeebroeck (in taluni casi riportato anche come Julien van Zeebroeck) inizi\u00f2 a correre in moto a sedici anni. L'esordio nel motomondiale avvenne nel 1967, ma solo nel 1974, dopo aver ottenuto l'anno precedente il titolo di campione belga della classe 50, ottenne i suoi primi punti, dopo essere stato ingaggiato dalla Kreidler-Van Veen come compagno di squadra di Henk van Kessel per gareggiare nella pi\u00f9 piccola classe allora presente nelle competizioni, la Classe 50.\nGi\u00e0 nel primo anno di attivit\u00e0 da pilota ufficiale ha vinto il suo primo gran premio, quello di Finlandia; al termine della stagione si classificher\u00e0 al terzo posto. Quella di Imatra fu la prima vittoria nel Mondiale per un centauro belga.\nHa continuato ad essere presente nelle classifiche della classe 50 fino al 1978, affiancando anche alcune presenze nella Classe 125 nel 1976 e 1977.\nOltre che per la casa che l'aveva originariamente fatto debuttare, ha gareggiato anche per la Morbidelli di cui ha usato le motociclette per quasi tutte le presenze in classe 125.\nAl momento del suo ritiro le statistiche parlano di un totale di 3 GP vinti e di 10 piazzamenti sul podio.\nRitiratosi dalle corse, ha aperto nel 1995 insieme al figlio un negozio di accessori per moto a Sint-Pieters-Leeuw."}
{"id": "2675699", "revid": "106908", "url": "https://it.wikipedia.org/wiki?curid=2675699", "title": "Dyonisios Kasdaglis", "text": ""}
{"id": "2675700", "revid": "106908", "url": "https://it.wikipedia.org/wiki?curid=2675700", "title": "Friedrich Adolph Traun", "text": ""}
{"id": "2675704", "revid": "125747795", "url": "https://it.wikipedia.org/wiki?curid=2675704", "title": "World Athletics", "text": "La World Athletics, precedentemente nota come International Association of Athletics Federations (IAAF), \u00e8 l'organizzazione che si occupa dell'atletica leggera a livello mondiale.\n\u00c8 stata fondata il 17 luglio 1912 a Stoccolma, con il nome di \"International Amateur Athletics Federation (IAAF)\" durante un congresso che, con l'adesione di diciassette nazioni (Italia esclusa), chiamava a presiederla lo svedese Sigfrid Edstr\u00f6m. Le basi del massimo organo di governo dell'atletica mondiale saranno confermate il 20 agosto 1913 a Berlino.\nDurante il congresso del 2001 i membri decisero di cambiare nome in \"International Association of Athletics Federations\", sostituendo la parola \"amateur\" con \"association\". Nel giugno 2019 il congresso ha approvato il cambio di nome in \"World Athletics\", denominazione diventata effettiva dopo i campionati del mondo di Doha.\nLa World Athletics ha sede nel Principato di Monaco dall'ottobre 1993; in precedenza la sede era situata a Londra.\nStoria.\nLa IAAF \u00e8 stata fondata il 17 luglio 1912 durante il suo primo congresso a Stoccolma, due giorni dopo i Giochi della V Olimpiade nella stessa citt\u00e0, da 17 diverse nazioni. Queste nazioni non avevano tutte una federazione gi\u00e0 stabilita, come la Francia (1920) o la Spagna (1920), ma erano presenti delegati provenienti da Australasia (Australia e Nuova Zelanda), Austria (separata dall'Ungheria), Belgio, Canada, Cile, Danimarca, Egitto, Finlandia, Francia, Germania, Gran Bretagna, Grecia, Norvegia, Russia, Stati Uniti, Svezia ed Ungheria. Questi 17 delegati creano la \"F\u00e9d\u00e9ration internationale d'athl\u00e9tisme amateur\" o in inglese \"International Amateur Athletics Federation\" (IAAF), con due lingue ufficiali, il francese e l'inglese.\nIl nome \"International Association of Athletics Federation\" viene scelto durante il congresso del 2001 quando si decise di rimuovere la parola \"amateur\" senza cambiare la sigla. Dal 1982, con Primo Nebiolo, la IAAF era gi\u00e0 diventata professionista.\nLa sede della IAAF \u00e8 nel Principato di Monaco da ottobre 1993, precedentemente era a Londra.\nNel novembre 2019, la IAAF cambia nome in World Athletics (decisione presa durante il congresso dell'8 giugno 2019).\nConsiglio federale.\nIl Consiglio della World Athletics, che gestisce tutti gli affari della stessa federazione, nel 1912 era composto da 7 membri provenienti dalle 17 federazioni membri. Oggi, invece, i membri sono 26 e provengono dalle 214 federazioni membri.\nNel 1968, un rappresentante di ogni zona del mondo \u00e8 stato eletto al Consiglio della federazione e nel 1995 due donne sono state elette per la prima volta. Il Consiglio \u00e8 assistito da comitati e commissioni per quanto riguarda le decisioni di ampia portata; questi sono presidiati da esperti nei vari campi.\nMembri del Consiglio.\nI 26 membri del Consiglio della World Athletics sono:\nTutti i membri del Consiglio devono essere di nazionalit\u00e0 diversa. Almeno sette membri del Consiglio devono essere donne.\nAttuali membri del Consiglio.\nIl Consiglio della World Athletics \u00e8 attualmente cos\u00ec composto:\nCongresso.\nIl Congresso della World Athletics, che si riunisce ogni due anni durante i campionati del mondo di atletica leggera, \u00e8 formato dai membri del Consiglio e dai Soci Onorari. Le elezioni del Consiglio e dei Comitati si svolgono una volta ogni due congressi (ovvero ogni quattro anni). Il Congresso ha anche il diritto di eleggere, in riconoscimento al servizio prestato, i presidenti e vicepresidenti onorari a vita, nonch\u00e9 i membri onorari. Il Congresso ha inoltre il diritto di modificare le norme e di introdurre nuove manifestazioni o competizioni.\nIl Congresso pu\u00f2 anche concedere, su raccomandazione del consiglio, alcuni premi:\nComitati.\nLa World Athletics ha cinque comitati, eletti dal Congresso, che assistono il Consiglio nelle relazioni al Congresso. I membri di questi comitati durano in carica per un periodo di quattro anni.\nQuesti comitati sono i seguenti:\nCommissioni.\nLe commissioni della World Athletics sono organi composti da esperti in vari settori. Le 13 commissioni, nominate dal Consiglio ogni quattro anni, sono:\nScopi.\nGli scopi della World Athletics sono i seguenti:\nPrincipali regole e regolamenti della World Athletics.\nFalsa partenza.\nIn tutte le gare di corsa dell'atletica leggera, inclusa anche la marcia, il via \u00e8 dato da un apposito giudice, lo starter, che d\u00e0 agli atleti i comandi per la partenza e spara il colpo di pistola che fa partire gli atleti. La partenza si dice \"falsa\" quando uno o pi\u00f9 atleti hanno un tempo di reazione inferiore a un decimo di secondo. In caso di falsa partenza l'atleta che l'ha commessa viene squalificato e la procedura ricomincia. Tale regola, modificata nel 2010, sostituisce la vecchia e controversa regola del 2003.\nEliminazione del filo di lana e cronometraggio elettronico.\nDa sempre, il metodo unico per individuare il vincitore di una competizione di corsa era quello del filo di lana. Tale metodo \u00e8 stato abbandonato con l'introduzione del fotofinish ai Giochi olimpici di , un sistema che, attraverso un'apparecchiatura fotografica, permette di stabilire con sicurezza il vincitore, le posizioni degli altri atleti e, soprattutto, i tempi (con la precisione del centesimo di secondo) di tutti i concorrenti.\nOmologazione dei record mondiali.\nI record mondiali di atletica leggera, come gi\u00e0 detto in precedenza, vengono omologati dalla World Athletics, che \u00e8 l'organo che si occupa di registrare i primati e di stabilire le regole che permettono di considerare valido un nuovo record. Un esempio va fatto per l'influenza del vento sulle prestazioni degli atleti (nelle gare di velocit\u00e0, ostacoli alti e nei salti in estensione). Infatti, se un atleta corre con una certa intensit\u00e0 di vento a favore, \u00e8 certamente pi\u00f9 avvantaggiato di uno che corre con il vento contro. Per questo motivo la World Athletics ha stabilito che i record mondiali sono validi con un vento a favore che non sia superiore ai 2 m/s (che comporta, sui 100 metri piani, un vantaggio di circa un decimo di secondo).\nCompetizioni.\nLa World Athletics si occupa dell'organizzazione delle seguenti competizioni internazionali:\nIn passato ha organizzato anche le seguenti competizioni:\nPremi e riconoscimenti.\nAtleta mondiale dell'anno.\nL'atleta mondiale dell'anno (conosciuto anche con il suo nome originale \"World Athlete of the Year\"), \u00e8 un premio istituito nel 1988 e assegnato annualmente agli atleti che partecipano agli eventi di atletica leggera organizzati dalla World Athletics. L'atleta maschile pi\u00f9 titolato \u00e8 il velocista Usain Bolt per un totale di sei volte, mentre l'atleta femminile pi\u00f9 titolata \u00e8 l'astista Elena Isinbaeva con tre riconoscimenti.\nIAAF Hall of Fame.\nLa IAAF Hall of Fame \u00e8 la hall of fame della World Athletics. \u00c8 stata istituita nel 2012, in occasione del centenario della federazione.\nPartner ufficiali.\nI partner ufficiali della World Athletics sono:\nL'emittente ufficiale \u00e8 la TBS, mentre il fornitore ufficiale \u00e8 la Mondo."}
{"id": "2675711", "revid": "661526", "url": "https://it.wikipedia.org/wiki?curid=2675711", "title": "Racconti brevi di Roald Dahl", "text": "Di seguito sono riportati i titoli di tutti i racconti brevi di Roald Dahl in ordine alfabetico."}
{"id": "2675714", "revid": "148107", "url": "https://it.wikipedia.org/wiki?curid=2675714", "title": "Terrence O'Hara", "text": "Biografia.\nDopo aver svolto una breve attivit\u00e0 di attore caratterista (1978-1985) sul piccolo schermo, passa dietro la macchina da presa ed \u00e8 attivo, dall'inizio degli Anni Novanta, in molte serie televisive distribuite a livello internazionale, tra cui \"Smallville\", ', \"NCIS\", '.\nDal 1986 \u00e8 sposato con l'attrice Shanna Reed."}
{"id": "2675715", "revid": "767487", "url": "https://it.wikipedia.org/wiki?curid=2675715", "title": "Mark Rossiter", "text": "Carriera.\nCresciuto nel Sunderland, rimase lontano dai campi di gioco per due anni e mezzo a causa di gravi infortuni.\nNel gennaio 2007 venne ingaggiato dal Bohemian."}
{"id": "2675719", "revid": "219355", "url": "https://it.wikipedia.org/wiki?curid=2675719", "title": "Atmospheric pressure chemical ionization", "text": ""}
{"id": "2675720", "revid": "753473", "url": "https://it.wikipedia.org/wiki?curid=2675720", "title": "Tonal", "text": "Il Tonal \u00e8 un concetto insito nello studio della religione, dei miti, del folclore e dell'antropologia mesoamericani. \nSi riferisce alla credenza, presente in molte culture indigene mesoamericane, nel fatto che una persona, al momento della nascita, riceva una sorta di \u00abanello del potere\u00bb con cui gradualmente organizzare le conoscenze del mondo e mettere ordine nel caos delle percezioni. Esso consiste cio\u00e8 in tutto quel che sappiamo: inizia con la nascita, e la sua fine determina la morte.\nComplementare al \"Nagual\", per il quale invece non esiste alcuna descrizione n\u00e9 denominazione possibile, il potere del \"Tonal\" viene talora rappresentato come un collegamento spirituale con un animale: legame che perdura per tutta la vita di entrambe le creature, e che lo rende simile al concetto del Totem.\nStudi antropologici.\nLa parola deriva dal termine nahuatl \"tonalli\", che significa \u00abgiorno\u00bb, nel senso di \u00abenergia\u00bb, ma anche \u00abanima\u00bb o \u00abdestino\u00bb. \nNella religione azteca il giorno di nascita di una persona calcolato nel Tonalpohualli avrebbe determinato la sua natura; ogni giorno era associato ad un animale che poteva avere un aspetto forte o debole, in maniera analoga ai segni zodiacali. Le persone nate il giorno del cane, ad esempio, ne avrebbero ereditato l'aspetto debole. In lingua nahuatl il termine \"tonalli\" era usato per far riferimento sia al giorno che all'animale ad esso legato.\nNelle credenze maya il concetto di compagno animale di una persona veniva chiamato \"Way\". L'odierno popolo dei Mixe lo definisce \"Ts'ok\". I Jakaltek maya di Concepcion Huista, in Guatemala, lo chiamano \"\", che significa \u00abportatore di anima\u00bb.\nLo studio del tonalismo fu iniziato dal famoso archeologo, linguista ed etnologo Daniel Garrison Brinton, che pubblic\u00f2 un trattato intitolato \"Nagualism: A Study in Native-American Folklore and History\". In quest'opera vengono descritte le interpretazioni storiche della parola da parte di coloro che praticavano il nagualismo in Messico nel 1894. Viene identificato con vari culti associati al tonalismo di alcune comunit\u00e0 messicane moderne come i Mixe, i Nahua, gli Zapotechi ed i Mixtechi.\nSignificato del \"tonal\".\nSi tratta di un concetto complementare a quello di \"nagual\", con cui gli antropologi l'hanno spesso confuso, perch\u00e9 entrambi i principi potevano essere rappresentati da uno spirito animale. Mentre per\u00f2 il \"tonal\" consiste nella realt\u00e0 ordinaria in cui un individuo si trova a vivere, comprendente gli eventi collegati al suo destino e all'energia vitale della sua persona, il \"nagual\" designa la dimensione ignota, vasta e indefinibile in cui \u00e8 in grado di penetrare soltanto lo stregone-sciamano.\nIl concetto di \"tonal\" \u00e8 stato reso popolare dal romanzo di Carlos Castaneda, \"L'isola del Tonal\" del 1974. In esso l'autore riferisce la spiegazione ricevuta in merito dal suo maestro don Juan, che paragona il \"tonal\" ad un'isola su cui si trova ogni sorta di oggetti, ovvero gli elementi, i concetti e le abitudini che nella vita ci sono familiari, mentre intorno ad essa fluttua il mare sconfinato del \"nagual\", cio\u00e8 della realt\u00e0 extra-ordinaria.\nUn neonato \u00e8 soltanto \"nagual\", ma crescendo sviluppa il \"tonal\" che ne offusca a poco a poco la potenza, e da semplice protettore qual era della sua persona, diventa un tiranno. Il \"tonal\" cos\u00ec finisce sempre pi\u00f9 per dominare, pur essendo al contempo assai vulnerabile. Il \"nagual\", al contrario, non affiora quasi pi\u00f9, ma quando il suo mistero irrompe improvvisamente nel \"tonal\", rischia spesso di terrorizzarlo e annientarlo.\nObiettivo degli stregoni non \u00e8 eliminare il \"tonal\", ma anzi tutelarlo ed evitare che spadroneggi per lasciar emergere il \"nagual\". Entrambi compongono insieme la totalit\u00e0 della persona: il primo sostiene il mondo con la ragione, il secondo con la volont\u00e0. "}
{"id": "2675721", "revid": "1409041", "url": "https://it.wikipedia.org/wiki?curid=2675721", "title": "Albo d'oro della Primera Divisi\u00f3", "text": "La pagina elenca l'albo d'oro del massimo livello del campionato andorrano di calcio, istituito per la prima volta nel 1995. Nella stagione 1994-1995 si \u00e8 giocata una stagione che ha visto la vittoria del e che la federazione calcistica di Andorra non considera ufficiale."}
{"id": "2675724", "revid": "219355", "url": "https://it.wikipedia.org/wiki?curid=2675724", "title": "Atmospheric pressure photoionization", "text": ""}
{"id": "2675725", "revid": "219355", "url": "https://it.wikipedia.org/wiki?curid=2675725", "title": "APPI", "text": ""}
{"id": "2675730", "revid": "433605", "url": "https://it.wikipedia.org/wiki?curid=2675730", "title": "Emanuela Pantani", "text": "Da dilettante ha vinto molti incontri e si \u00e8 aggiudicata un titolo italiano, collezionando al contempo numerose presenze con la maglia azzurra. \u00c8 passata professionista col \"Team Boxe Rosanna Conti Cavini\", sotto i cui colori ha debuttato il 17 marzo 2006 contro Kata Satorhegyi, vincendo ai punti; a questo sono seguiti altri cinque incontri vincenti. Il 27 novembre 2007 ha conquistato il titolo europeo dei pesi gallo battendo l'ungherese Elena Miftode per k.o.. Il 19 dicembre 2008 ha conquistato il titolo iridato dei pesi gallo in versione WBA, battendo l'argentina Betina Garino."}
{"id": "2675732", "revid": "1684799", "url": "https://it.wikipedia.org/wiki?curid=2675732", "title": "Dimitrios Petrokokkinis", "text": "Partecip\u00f2 alle gare di tennis delle prime Olimpiadi moderne che si svolsero ad Atene. Vinse la medaglia d'argento, in coppia con Dionysios Kasdaglis, nel doppio, battuti in finale John Pius Boland e Friedrich Traun. Nel torneo singolare, venne sconfitto al primo turno da Evangelos Rallis."}
{"id": "2675733", "revid": "228587", "url": "https://it.wikipedia.org/wiki?curid=2675733", "title": "Tonalpohualli", "text": "Il tonalpohualli, termine nahuatl che significa \"conto dei giorni\", \u00e8 un periodo sacro di 260 giorni (spesso definito \"anno\") in uso nella Mesoamerica precolombiana, e soprattutto tra gli Aztechi. Questo periodo non \u00e8 solare n\u00e9 lunare, ma \u00e8 piuttosto formato da 20 trecena di 13 giorni ognuna. Ogni trecena \u00e8 dedicata ad una diversa divinit\u00e0.\nDescrizione.\nIn parte a causa della sua antichit\u00e0, l'origine del \"tonalpohualli\" \u00e8 sconosciuta. Sono state avanzate numerose teorie per spiegare questo calendario: che rappresenta un ciclo venusiano, il periodo di gestazione umano o che rappresenta il numero di giorni in cui il sole non \u00e8 sopra la testa nelle pianure tropicali, tra il 12 agosto ed il 30 aprile. D'altra parte, alcuni studiosi tra cui John Eric Sidney Thompson ipotizzano che il \"tonalpohualli\" non fosse basato su fenomeni naturali, ma piuttosto sui numeri 13 e 20, entrambi importanti nelle culture mesoamericane.\nL'altro importante calendario azteco, lo \"xiuhpohualli\", \u00e8 un calendario solare, basato su 18 mesi di 20 giorni. Uno \"xiuhpohualli\" prendeva il nome dal primo giorno del suo \"tonalpohualli\". Ad esempio, Hern\u00e1n Cort\u00e9s incontr\u00f2 Montezuma il giorno 8 Vento dell'anno 1 Canna (o 8 novembre 1519 nel calendario giuliano).\nLo \"xiuhpohualli\" ed il \"tonalpohualli\" coincidono ogni 52 anni. L'\"anno\" 1 Canna era il tredicesimo all'interno del ciclo di 52 anni.\nSimboli dei giorni.\nNel calendario azteco esistono venti simboli di giorni.\nGalleria dei simboli dei giorni.\nI simboli sono sistemati in senso antiorario attorno al ciclo del calendario."}
{"id": "2675736", "revid": "357043", "url": "https://it.wikipedia.org/wiki?curid=2675736", "title": "Enoch Josiah Mgijima", "text": ""}
{"id": "2675737", "revid": "599013", "url": "https://it.wikipedia.org/wiki?curid=2675737", "title": "Diocesi di Bac\u00f3lod", "text": ""}
{"id": "2675738", "revid": "767487", "url": "https://it.wikipedia.org/wiki?curid=2675738", "title": "Ehi... ci stai?", "text": "Ehi... ci stai? (\"The Pick-up Artist\") \u00e8 un film del 1987 scritto e diretto da James Toback. \u00c8 una commedia romantica che ha come protagonisti Molly Ringwald e Robert Downey Jr.\nTrama.\nJack Jericho \u00e8 un giovane allenatore di baseball che vive nella citt\u00e0 di New York. Subisce con facilit\u00e0 il fascino delle donne che per\u00f2 spesso non ricambiano con le stesse attenzioni, tranne nel caso della grintosa Randy Jensen. La ragazza lavora come guida in un Museo e non ha una vita semplice a causa dei comportamenti di suo padre Flash, alcolizzato che lascia debiti con il boss Alonso. Randy riesce a fidarsi di Jack al quale racconta dei suoi guai, soprattutto perch\u00e9 ha solo 24 ore per pagare il debito paterno. Decide di tentare la sua fortuna in una sala gioco, ma il colpo va male. Jack riesce cos\u00ec ad ottenere un prestito, vince una forte somma riuscendo a salvare Randy dal ricatto del boss e liberando il padre della ragazza."}
{"id": "2675740", "revid": "435108", "url": "https://it.wikipedia.org/wiki?curid=2675740", "title": "Constel-Laci\u00f3 Esportiva", "text": ""}
{"id": "2675741", "revid": "742538", "url": "https://it.wikipedia.org/wiki?curid=2675741", "title": "Tonantzin", "text": "Nella mitologia azteca, e tra gli odierni Nahua, Tonantzin (Nostra Cara Terra) \u00e8 un titolo generico associato alle divinit\u00e0 femminili. Le fonti di Bernardino de Sahag\u00fan, ad esempio, lo usavano per chiamare una spaventosa dea della guerra e del parto, Cihuacoatl. Si crede che faccia particolare riferimento alla Madre Terra e, tra i cattolici, denota oggi la Vergine Maria. \nAspetti.\nTra i titoli onorifici appartenenti a Tonantzin ci sono \"Dea del sostentamento\", \"Nonna onorata\", \"Serpente\", \"Portatrice di mais\" e \"Madre del grano\". Tra gli altri nomi indigeni ci sono \"Chicomexochitl\" (\"Sette Fiori\") e \"Chalchiuhcihuatl\" (\"Donna della Pietra Preziosa\"). Tonantzin veniva festeggiata durante la festa di \"Xochilhuitl\".\nTardo sincretismo.\nAlcuni antropologi credono che Nostra Signora di Guadalupe (una manifestazione indigena di Maria madre di Ges\u00f9 e patrona della Chiesa cattolica messicana) sia un sincretismo ed una Tonantzin cristianizzata. La Basilica di Nostra Signora di Guadalupe costruita nel XVII secolo a Citt\u00e0 del Messico, eretta in onore della vergine e forse il pi\u00f9 importante monumento religioso messicano, si fonda sulla base della collina di Tepeyac, che si crede essere stata usata in periodo precolombiano per il culto di Tonantzin. \nSecondo una teoria, la creazione di Nostra Signora di Guadalupe come Tonantzin cristianizzata sarebbe un'idea dei missionari per la conversione degli Aztechi. Supportando questo punto di vista, Jacques Lafaye ne scrisse in \"Quetzalcoatl and Guadalupe\"."}
{"id": "2675744", "revid": "110157", "url": "https://it.wikipedia.org/wiki?curid=2675744", "title": "Tesoro degli Llanganatis", "text": "Il tesoro degli Llanganatis sarebbe un enorme ammontare di oro lavorato ed altri tesori che si crede essere stato nascosto all'interno della catena montuosa degli Llanganatis in Ecuador dal generale Inca Rumi\u00f1ahui.\nStoria.\nNel 1532 Francisco Pizarro fond\u00f2 la citt\u00e0 di San Miguel de Piura, iniziando cos\u00ec la conquista dell'impero Inca. In seguito, sempre nello stesso anno, cattur\u00f2 l'imperatore Inca Atahualpa a Cajamarca. Atahualpa, capito che gli spagnoli amavano l'oro sopra ogni cosa, promise loro di riempire d'oro una stanza in cambio della libert\u00e0. Pizarro accett\u00f2 lo scambio, nonostante non avesse intenzione di liberare Atahualpa. Prima di riuscire a riempire la stanza d'oro, Atahualpa perse la fiducia di Pizarro e di molti dei restanti guerrieri inca, venendo garrotato il 26 luglio 1533.\nSecondo una versione della leggenda il generale inca Rumi\u00f1ahui si stava portando a Cajamarca con circa 750 tonnellate d'oro lavorato per pagare il riscatto, quando seppe che Atahualpa era stato ucciso. Molti studiosi credono che si tratti di una stima nettamente esagerata. La sola citazione di una tale quantit\u00e0 d'oro viene dal soldato spagnolo Pedro Cieza de Leon, che la quantifica in '300 cargas'. Una carga \u00e8 quanto un singolo uomo pu\u00f2 trasportare per lunghe distanze, e si stima che non fosse pi\u00f9 di 22,5 chili, il che porterebbe il totale massimo a sette tonnellate.\nSecondo la leggenda torn\u00f2 a Quito (che ai tempi era il territorio dell'attuale Ecuador), port\u00f2 il tesoro sugli Llanganatis buttandolo in un lago. Rumi\u00f1ahui continu\u00f2 a combattere gli spagnoli, finch\u00e9 non fu catturato e torturato, senza per\u00f2 rivelare mai il luogo in cui aveva messo l'oro.\nMolti hanno cercato il tesoro nel corso degli ultimi 500 anni, e molti hanno fatto una brutta fine, il che ha iniziato a far girare la voce di una maledizione che lo proteggerebbe. La leggenda \u00e8 stata rispolverata nel mondo di lingua anglosassone quando il botanico Richard Spruce scopr\u00ec una mappa disegnata da un ecuadoriano di nome Don Atanasio Guzman, pubblicando la storia nel \"Journal of Royal Geographical Society\" nel 1860.\nMolti credono che il tesoro sia stato trovato e portato via alla fine del XVIII secolo da Antonio Pastor y Marin de Segura, nonostante nessuno l'abbia mai provato."}
{"id": "2675749", "revid": "773636", "url": "https://it.wikipedia.org/wiki?curid=2675749", "title": "Nemzeti Bajnoks\u00e1g I 2006-2007", "text": "Il Nemzeti Bajnoks\u00e1g I 2006-2007 \u00e8 stato la 106\u00aa edizione della massima serie ungherese, ed \u00e8 stato vinto dal Debrecen, che ha conquistato il suo terzo titolo.\nCapocannoniere del torneo fu P\u00e9ter Bajz\u00e1t del Gy\u0151ri ETO FC con 18 reti."}
{"id": "2675751", "revid": "1543377", "url": "https://it.wikipedia.org/wiki?curid=2675751", "title": "Bushiri Lungundu", "text": "Ha operato nell'ex Congo Belga (Provincia Orientale) verso la fine del dominio coloniale, proclamandosi \u201cSostituto di Ges\u00f9\u201d (\"Mulumozi wa Yesu\")."}
{"id": "2675761", "revid": "1442080", "url": "https://it.wikipedia.org/wiki?curid=2675761", "title": "Mike Sorber", "text": "Caratteristiche tecniche.\nGiocava come centrocampista difensivo.\nCarriera.\nClub.\nIl padre Pete \"Sorbs\" Sorber fu l'allenatore della squadra di calcio del St. Louis Community College per trent'anni. Mike Sorber gioc\u00f2 a scuola prima con il St. Thomas Aquinas-Mercy High School, dove vinse due titoli nel 1985 e nel 1988, venendo anche premiato come uno dei migliori giocatori.\nDopo il si trasfer\u00ec in Messico con i Pumas UNAM; nel 1996 per\u00f2 si accas\u00f2 nella recentemente formatasi Major League Soccer, e fu assegnato ai Kansas City Wizards. Dopo una sola stagione fu per\u00f2 ceduto ai New York MetroStars in cambio di Damian Silvera, e la squadra arriv\u00f2 ai playoff una sola volta, nel 1998. I New England Revolution acquistarono Sorber dopo che i MetroStars lo cedettero, ma venne poi lasciato ai Chicago Fire come quarta scelta del Draft 2001; si ritir\u00f2 dopo una sola stagione con la compagine dell'Illinois.\nNazionale.\nDebutt\u00f2 il 25 gennaio 1992; in tutto conta 67 presenze e due reti, con l'ultimo \"cap\" risalente al 1998\nAllenatore.\n\u00c8 stato il vice allenatore alla sua vecchia universit\u00e0, la St. Louis, prima di essere chiamato da Bob Bradley per fargli da assistente alla guida della Nazionale di calcio degli Stati Uniti."}
{"id": "2675766", "revid": "599013", "url": "https://it.wikipedia.org/wiki?curid=2675766", "title": "Henk van Kessel", "text": "Carriera.\nDopo aver esordito a livello nazionale nel 1967, fece il suo ingresso nelle classifiche del motomondiale nel 1972, nella classe minore in quel momento in competizione, la Classe 50. Sar\u00e0 proprio questa classe quella che gli dar\u00e0 le maggiori soddisfazione e quella in cui garegger\u00e0 pi\u00f9 a lungo, fino alla sua sostituzione con la Classe 80 avvenuta nel 1984. Nel motomondiale 1974 se ne aggiudicher\u00e0 il titolo a bordo di una Kreidler, casa che lo aveva seguito fin dall'inizio e con cui correr\u00e0 fino al 1975; dopo tre anni in cui si \u00e8 dedicato alle gare nelle cilindrate superiori, torner\u00e0 a gareggiarvi dal 1978 al 1980 con una moto di fabbricazione artigianale olandese, la Sparta. Tra l'altro, proprio con una motocicletta di quella casa artigianale, Kessel aveva anche battuto vari record di velocit\u00e0 terrestre per la cilindrata 50 cm\u00b3: nel chilometro da fermo aveva raggiunto la velocit\u00e0 media di 221,586 km/h.\nPer i due anni successivi del motomondiale in classe 50 torner\u00e0 invece a guidare una Kreidler; nel motomondiale 1984 si presenter\u00e0 al via della nuova Classe 80 in sella ad una HuVo-Casal, altra moto artigianale di origine olandese. In occasione del suo ultimo anno di gare, nel 1986, utilizz\u00f2 invece una Krauser.\nNegli stessi anni in cui gareggiava nel mondiale, il palmar\u00e8s di van Kessel si \u00e8 anche arricchito di 7 titoli nazionali nei campionati di velocit\u00e0 dei Paesi Bassi.\nAnche per quanto riguarda la classe 125 in cui van Kessel ha gareggiato per 11 stagioni, le sue presenze furono molto spesso in sella a motociclette semi-artigianali con le quali ha pi\u00f9 volte raggiunto dei buoni risultati, seppure non assimilabili a quelli della classe minore: quando si \u00e8 ritirato dall'attivit\u00e0 agonistica aveva infatti conquistato sette vittorie nei singoli GP, tutti in classe 50."}
{"id": "2675767", "revid": "484362", "url": "https://it.wikipedia.org/wiki?curid=2675767", "title": "Kitawala", "text": "Il kitawala (o kitower) \u00e8 un movimento religioso nativista africano formatosi all'inizio del XX secolo per un'interpretazione indigena della predicazione di missionari statunitensi della Watch Tower (testimoni di Geova). Il movimento Kitawala si diffuse soprattutto in Angola, Rhodesia, Kenya, Niassa (attuale Mozambico), Uganda e raggiunse anche il Congo. \u00c8 una delle pi\u00f9 vaste organizzazioni religiose africane.Il culto presenta alcune dottrine in comune con i testimoni di Geova."}
{"id": "2675768", "revid": "357043", "url": "https://it.wikipedia.org/wiki?curid=2675768", "title": "Watch Tower", "text": ""}
{"id": "2675769", "revid": "599013", "url": "https://it.wikipedia.org/wiki?curid=2675769", "title": "P\u00e1draig Amond", "text": "Carriera.\nClub.\nHa giocato nella prima divisione irlandese con e e nella prima divisione portoghese con il .\nNazionale.\nNel 2008 ha giocato 4 partite con la nazionale irlandese Under-21."}
{"id": "2675772", "revid": "357043", "url": "https://it.wikipedia.org/wiki?curid=2675772", "title": "Bushiri", "text": ""}
{"id": "2675773", "revid": "287204", "url": "https://it.wikipedia.org/wiki?curid=2675773", "title": "Padraig Amond", "text": ""}
{"id": "2675776", "revid": "57342", "url": "https://it.wikipedia.org/wiki?curid=2675776", "title": "Constel\u00b7laci\u00f3 Esportiva", "text": "La Constel\u00b7laci\u00f3 Esportiva \u00e8 stata una squadra di calcio andorrana con sede a Andorra La Vella.\nStoria.\nIl primo titolo.\nLa squadra ha iniziato a giocare nella Primera Divisi\u00f3 nel 1998. La grande annata arriv\u00f2 nel 2000, dove battendo l'FC Encamp 6-0 vinse il suo primo ed unico titolo nazionale.\nLo scandalo e l'espulsione.\nNell'estate del 2000 fece scalpore l'accusa della Federazione calcistica di Andorra che accus\u00f2 la squadra di aver compiuto delle irregolarit\u00e0 finanziarie nell'acquisto di alcuni calciatori stranieri. Inoltre il team non volle dividere il guadagno dell'ingresso in Coppa UEFA con la Lega, e per questo fu espulsa per sette anni dal campionato e conseguentemente a questo si sciolse."}
{"id": "2675783", "revid": "79227", "url": "https://it.wikipedia.org/wiki?curid=2675783", "title": "Le Ecclesiazuse", "text": ""}
{"id": "2675790", "revid": "767487", "url": "https://it.wikipedia.org/wiki?curid=2675790", "title": "Sean Byrne", "text": "Carriera.\nByrne trascorse sette anni nella famosa accademia dell'Home Farm per poi trasferirsi al \"Belvedere FC\" all'et\u00e0 di under-16.\nNel 2008 venne acquistato dal Bohemian per cui ha debuttato il 7 aprile 2009 contro il Galway United."}
{"id": "2675806", "revid": "3115", "url": "https://it.wikipedia.org/wiki?curid=2675806", "title": "Giuseppe Grossi (imprenditore)", "text": "Studi e attivit\u00e0 imprenditoriali.\nGrossi inizia a lavorare nel 1970 come venditore di semilavorati di alluminio presso l'ufficio vendite di Milano della SLIM SpA, una societ\u00e0 del gruppo REYNOLDS METALS. Suo padre gestisce un negozio di frutta e verdura in centro a Milano. \nDopo il diploma di ragioniere, Grossi da le dimissioni e fonda una societ\u00e0 di montaggi industriali che lavora a Taranto per l'ITALSIDER, ora ILVA. Non ha mai lavorato come dipendente ITALSIDER. La sua esperienza industriale deriva totalmente dal montaggio della ITALSIDER di Taranto.\nNon \u00e8 chiaro cosa abbia fatto prima del luglio del 1997 quando compra la filiale italiana di una societ\u00e0 statunitense, la Browning Ferris Industries, gi\u00e0 ex gruppo EMAS (Ercole Marelli Impianti Tecnologici di propriet\u00e0 dei fratelli Pisante), poi diventata Green Holding. Nel corso del primo anno della sua gestione riesce a licenziare o a far licenziare tutti di dipendenti chiave del gruppo.\nDal 2001 la Green Holding entra nella propriet\u00e0 della Rea Spa, che gestisce l'inceneritore di Dalmine, acquisendo anche i contributi statali Cip6 per le energie rinnovabili. Nel 2008 Grossi ne chiede il raddoppio, ma viene bloccato dall'amministrazione locale.\nUn ulteriore inceneritore \u00e8 in progetto sull'area di Casei Gerola, tra Voghera e Pavia, sull'insediamento di un ex zuccherificio. Il progetto, supportato dall'amministrazione di centrodestra, sconta l'opposizione della popolazione.\nProcedimenti giudiziari.\nL'inchiesta sulla bonifica di Montecity.\nLa societ\u00e0 Risanamento S.p.A. si \u00e8 occupata della bonifica ambientale dell'area Montecity, a sud di Milano, per predisporla alla costruzione del nuovo quartiere Santa Giulia. Nel giugno 2009, Formigoni ha concesso 44 milioni di euro di contributi regionali aggiuntivi per la bonifica.\nIl 20 ottobre 2009, Grossi viene arrestato nell'ambito dell'inchiesta sui fondi neri creati con la bonifica dell'area Montecity-Santa Giulia, e detenuto nel carcere milanese di San Vittore. Con lui \u00e8 detenuta la sua segretaria personale Maria Ruggiero. Entrambi sono accusati di associazione per delinquere finalizzata alla frode fiscale, all'appropriazione indebita, alla truffa, al riciclaggio di denaro e alla corruzione.\nAnche l'immobiliarista Luigi Zunino proprietario della societ\u00e0 Risanamento S.p.A., \u00e8 finito sotto inchiesta.\nL'indagine su Grossi nasce da una segnalazione della procura tedesca di Kaiserslautern. Secondo gli inquirenti tedeschi, sei affaristi locali avrebbero accettato compensi gonfiati per smaltire i rifiuti in arrivo dalle bonifiche di Santa Giulia e di Pioltello. Tramite giri societari, Grossi sarebbe stato cos\u00ec in grado di accumulare 22-23 milioni di euro in fondi neri.\nSecondo una successiva perizia ordinata dalla procura, solo la met\u00e0 del materiale tossico dichiarato bonificato da Grossi sarebbe stato effettivamente esportato dalle aree di bonifica.\nGrazie inoltre alle confessioni dell'avvocato svizzero Fabrizio Pessina, la Procura di Milano accusa Grossi di aver accumulato almeno 23 milioni di euro di fondi neri. Buona parte di questi sarebbero stati esportati illegalmente in svizzera tramite spalloni, in tranche di 200.000 euro per volta.\nGrossi avrebbe infine speso almeno 6 milioni di euro in orologi di pregio da 150.000 euro ciascuno, da regalare a politici da addolcire; avrebbe inoltre regalato buoni benzina a funzionari dell'amministrazione finanziaria, e messo a disposizione i propri jet privati a personaggi quali Gian Carlo Abelli e Mario Resca, pupillo di Sandro Bondi. Una sua societ\u00e0 avrebbe affittato ad Abelli la sua Porsche 911 coup\u00e9. E sul conto svizzero \"Associati\" di Gian Carlo Abelli e Rosanna Gariboldi sarebbe stato lasciato un saldo di 1,2 milioni di euro.\nNel maggio 2014 il giudice per le udienze preliminari Roberta Nunnari ha emesso una sentenza con la quale gli imputati vengono assolti dalle accuse in quanto il fatto non sussiste."}
{"id": "2675807", "revid": "1723025", "url": "https://it.wikipedia.org/wiki?curid=2675807", "title": "Ordine dei due fiumi", "text": "L'Ordine dei due fiumi era un'onorificenza del regno dell'Iraq, ripresa poi dalla repubblica irachena.\nStoria.\nL'ordine venne fondato nel 1922 da Faysal I, primo re dell'Iraq in occasione del suo primo anno di regno. Esso venne creato con l'intento di premiare quanti si fossero dimostrati benemeriti verso l'Iraq che occupa geograficamente l'area della Mesopotamia, compresa tra i fiumi Tigri ed Eufrate (i due fiumi dell'ordine, appunto). L'onorificenza venne rivista nel proprio statuto e ridisegnata il 24 maggio 1959 dopo la caduta della monarchia e la nascita della repubblica irachena assumendo le forme attuali.\nClassi.\nL'ordine, suddiviso in classe civile e militare, consta delle seguenti classi di benemerenza:"}
{"id": "2675810", "revid": "486946", "url": "https://it.wikipedia.org/wiki?curid=2675810", "title": "Faisal I dell'Iraq", "text": ""}
{"id": "2675811", "revid": "357043", "url": "https://it.wikipedia.org/wiki?curid=2675811", "title": "Kitower", "text": ""}
{"id": "2675818", "revid": "1543377", "url": "https://it.wikipedia.org/wiki?curid=2675818", "title": "Train in Vain", "text": "Train in Vain \u00e8 un brano del gruppo punk rock The Clash, terzo singolo estratto dall'album \"London Calling\", del 1979. Originariamente, la canzone non era indicata sulla \"tracklist\" dell'album, ma appariva come una \"ghost track\" alla fine del disco. Questo fu il primo singolo dei Clash ad entrare in una Top 30 statunitense. Nel 2004, il brano \u00e8 apparso alla posizione no. 292 nella lista delle 500 migliori canzoni stilata dalla rivista Rolling Stone.\nNegli Stati Uniti, il pezzo fu pubblicato come \"Train in Vain (Stand by Me)\". Inoltre, il brano fu intitolato \"Train in Vain\" e non \"Stand by Me\" per evitare confusione con il singolo \"Stand by Me\" di Ben E. King.\nNel 1995 una cover di Annie Lennox viene prodotta e inserita nel suo secondo album \"Medusa\".\nFormazione.\nThe Clash\nAltri musicisti\nCrediti"}
{"id": "2675821", "revid": "122187997", "url": "https://it.wikipedia.org/wiki?curid=2675821", "title": "George Stuart Robertson", "text": "Biografia.\nAd Oxford.\nRobertson frequent\u00f2 l'Universit\u00e0 di Oxford, dove vinse il Gaisford Prize per i versi greci nel 1894 e un \"Oxford Blue\" nel lancio del martello (vincendo anche, dal 1893 al 1985, una sfida sportiva contro l'Universit\u00e0 di Cambridge). Nel 1896, vide una pubblicit\u00e0 su una bacheca di un'agenzia turistica londinese e in seguito disse \"I classici greci sono stati il mio miglior campo accademico, quindi potevo resistere a non andare alle Olimpiadi?\". Pag\u00f2 11 \u00a3 per arrivare ad Atene per i primi giochi olimpici dell'era moderna.\nAi Giochi Olimpici di Atene 1896.\nAl suo arrivo, fu dispiaciuto dal fatto che il lancio del martello, disciplina nella quale era pi\u00f9 preparato, non faceva parte del programma olimpico. Comunque, nello spirito amatoriale che permeava tutte le manifestazioni sportive, prese parte comunque alle gare dell'atletica leggera e nel tennis. Fu anche corrispondente del giornale \"The Field\" per la manifestazione.\nVinse la medaglia di bronzo, in coppia con l'australiano Edwin Flack, nel torneo di doppio di tennis. Nel torneo singolare, venne sconfitto al primo turno da Konstantinos Paspatis. Partecip\u00f2 alla gara del lancio del disco, dove si classific\u00f2 quarto.\nRobertson viene anche ricordato per aver composto un'ode in greco antico, in occasione della cerimonia di chiusura dei Giochi olimpici. Alla sua morte, avvenuta all'et\u00e0 di 94 anni, fu l'ultimo partecipante in vita dei primi giochi olimpici."}
{"id": "2675826", "revid": "439868", "url": "https://it.wikipedia.org/wiki?curid=2675826", "title": "Muana Lesa", "text": "Muana, che aveva dato al Kitawala un indirizzo indipendentista non scevro da violenze, fu arrestato dalle autorit\u00e0 belghe nel 1926 e, riconosciuto reo di omicidio, venne impiccato."}
{"id": "2675828", "revid": "70217", "url": "https://it.wikipedia.org/wiki?curid=2675828", "title": "Taijiquan famiglia Yang forma 13", "text": ""}
{"id": "2675834", "revid": "767487", "url": "https://it.wikipedia.org/wiki?curid=2675834", "title": "J\u00e1nos Balogh", "text": "Carriera.\nDopo una carriera passata in patria, si \u00e8 trasferito all'Hearts dal Debrecen per 200.000 euro."}
{"id": "2675841", "revid": "767487", "url": "https://it.wikipedia.org/wiki?curid=2675841", "title": "Walter Frentz", "text": "Durante il periodo del regime nazista lavor\u00f2 dapprima come cameraman per la regista Leni Riefenstahl e in seguito, dal 1939 al 1945 fu incaricato di fotografare e filmare le attivit\u00e0 dei pi\u00f9 alti gradi del regime, tra cui il dittatore Adolf Hitler.\nFu tra gli ultimi ad abbandonare il F\u00fchrerbunker poco prima che l'Armata Rossa conquistasse Berlino. \n\u00c8 scomparso nel 2004."}
{"id": "2675846", "revid": "74801", "url": "https://it.wikipedia.org/wiki?curid=2675846", "title": "Ludv\u00edk Dan\u011bk", "text": "\u00c8 stato detentore del record mondiale di specialit\u00e0 dal 1964 al 1968."}
{"id": "2675847", "revid": "339392", "url": "https://it.wikipedia.org/wiki?curid=2675847", "title": "Dabura", "text": ""}
{"id": "2675848", "revid": "640277", "url": "https://it.wikipedia.org/wiki?curid=2675848", "title": "Allen Telescope Array", "text": "L'Allen Telescope Array, precedentemente conosciuto come One Hectare Telescope, \u00e8 un radiotelescopio multiplo interferometrico situato nella contea di Shasta in California, frutto di una collaborazione tra il SETI e l'Universit\u00e0 di Berkeley.\n\u00c8 intitolato a Paul Allen, cofondatore della Microsoft e principale finanziatore della realizzazione di questo progetto.\nEntrato in funzione in ottobre 2007, \u00e8 costituito attualmente da 42 paraboloidi di 6,10 metri di diametro, ampliato a fine 2010 con 350 elementi disposti su un'area di 1\u00a0km di diametro, funzionanti come un unico radiotelescopio interferometrico. A progetto ultimato, la sensibilit\u00e0 complessiva \u00e8 diventata equivalente a quella di un radiotelescopio di 100 metri di diametro.\n\u00c8 stato progettato in particolare per tenere sotto osservazione migliaia di stelle alla ricerca di segnali extraterrestri, di potenza simile a quelli generati dal radiotelescopio di Arecibo. I ricercatori del SETI cercano segnali alieni nella cosiddetta \"pozza dell'acqua\": l'idea \u00e8 nata da Frank Drake che quando si \u00e8 trovato a immaginare quale frequenza potessero usare delle ipotetiche civilt\u00e0 aliene ha subito pensato all'idrogeno, infatti questo \u00e8 l'elemento pi\u00f9 diffuso in natura e per questo \u00e8 sinonimo di universale. L'idrogeno ha una frequenza elettromagnetica (come tutti gli elementi presenti nell'universo) che corrisponde a 1420,5\u00a0MHz. Da questa i ricercatori sono arrivati alla frequenza del radicale OH, ovvero 300\u00a0MHz pi\u00f9 alta.\nIl progetto \u00e8 stato \"congelato\" nell'aprile 2011 a causa dei tagli di bilancio del governo USA e dell'Universit\u00e0 di Berkeley, che hanno ridotto i finanziamenti a un decimo di quanto richiesto. Nell'agosto 2011, grazie all'aiuto di 2000 donatori privati (tra cui l'attrice Jodie Foster e l'astronauta dell'Apollo 8 William Anders), il progetto \u00e8 ripartito."}
{"id": "2675855", "revid": "357043", "url": "https://it.wikipedia.org/wiki?curid=2675855", "title": "Tomo Nyirenda", "text": ""}
{"id": "2675856", "revid": "767487", "url": "https://it.wikipedia.org/wiki?curid=2675856", "title": "Ordine della Stella d'Etiopia", "text": "L'Ordine della Stella d'Etiopia \u00e8 un ordine cavalleresco dell'Etiopia.\nStoria.\nL'Ordine venne fondato nel 1879 dal Negus Menelik II come uno dei numerosi ordini di collazione nazionale per celebrare lo stato etiope e la sua antica tradizione simbologica.\nClassi.\nL'Ordine consta dei seguenti gradi di benemerenza che danno diritto a dei post nominali qui indicati tra parentesi:"}
{"id": "2675857", "revid": "123588256", "url": "https://it.wikipedia.org/wiki?curid=2675857", "title": "Break Your Heart", "text": "Break Your Heart \u00e8 un singolo di Taio Cruz, preso dal suo album \"Rokstarr\".\nDescrizione.\nLa canzone viene scritta e prodotta da Cruz e Fraser T.Smith, per essere pubblicata il 14 settembre 2009. Raggiunge il primo posto nella classifica inglese, mantenendolo per tre settimane, e rimane tra i primi dieci per 6 settimane, mentre in Irlanda raggiunge il secondo.\n\"Break Your Heart\" era uno dei due brani scritti da Taio Cruz per la cantante britannica Cheryl Cole, da includere nel suo primo album da solista, \"3 Words\". La canzone non fu tuttavia gradita dall'etichetta discografica della Cole, per cui Cruz la rielabor\u00f2 per una voce maschile e la incluse nel suo album \"Rokstarr\".\nVideo musicale.\nIl video musicale prodotto per \"Break Your Heart\" \u00e8 stato filmato a Marbella in Spagna nel luglio 2009, e vede protagonista al fianco di Taio Cruz la modella Nadya Nepomnyashaya. Nuove parti del video sono state invece girate a Miami, Florida a febbraio 2010 per includere Ludacris ed aggiunte per una nuova versione del video."}
{"id": "2675858", "revid": "1318658", "url": "https://it.wikipedia.org/wiki?curid=2675858", "title": "Federico Bonetti Amendola", "text": "Figlio dell'attore e organizzatore teatrale Emilio Amendola e dell'editrice d'arte Lidia Bonetti, nipote del commediografo Mario, ha compiuto parallelamente studi umanistici e musicali. \nHa composto cinque opere liriche, azioni coreografiche e balletti, song-cycles e musica strumentale per importanti istituzioni di spettacolo italiane e internazionali tra cui: Festival dei Due Mondi di Spoleto, Brighton Festival, Panatenee Pompeiane, Festival del Teatro Medievale e Rinascimentale di Anagni, Ministero Affari Esteri, Ministero per i Beni e le Attivit\u00e0 Culturali, Rettorato di Santa Croce in Firenze, Batignano Festival, Festival Internazionale della Pace di Assisi, Universit\u00e0 di Bari e Politecnico di Bari, Istituto Nazionale di Fisica Nucleare, Laboratorio di Tecniche Nucleari per i Beni Culturali (Firenze), Istituto Nazionale di Astrofisica (INAF), Museo Galileo di Firenze, Biblioteca Nazionale Centrale Firenze.\nPer il teatro e la televisione ha collaborato come compositore, tra gli altri, con Franco Zeffirelli, Mauro Bolognini, Glauco Mauri, Mario Scaccia e Marco Baliani. \nLe principali composizioni di Federico Bonetti Amendola sono edite da Rai Trade, Sonzogno, Warner Chappell Music Italiana, Bongiovanni, Multimedia San Paolo ed incise per le etichette Rai Trade, Rai Com, EMI Classics, Warner Chappell Music Italiana, Bongiovanni, Multimedia San Paolo, Aer Arts, Nodo Libri. \nA partire dal 1992 assume il nome d'arte Federico Bonetti Amendola, in luogo di quello anagrafico con cui aveva firmato le prime creazioni musicali, anche per distinguersi dall'omonimo cugino Federico Amendola direttore d'orchestra e musicologo figlio di Ferruccio Amendola e Rita Savagnone.\n\u00c8 fondatore e direttore artistico dell'Associazione Aer Arts.\nCollegamenti esterni.\nSito ufficiale"}
{"id": "2675859", "revid": "1428919", "url": "https://it.wikipedia.org/wiki?curid=2675859", "title": "Viljo Vesterinen", "text": "Biografia.\nVesterinen studi\u00f2 pianoforte e violoncello all'istituto di musica Vyborg ma fu un autodidatta come un fisarmonicista. Vesterinen suon\u00f2 principalmente in diversi gruppi e teatri agli inizi della sua carriera. Egli registr\u00f2 la sua prima composizione nel 1929. La sua principale composizione rimane \"S\u00e4kkij\u00e4rven polkka\" del 1939. Altre sue popolari canzoni sono \"Mets\u00e4kukkia\" (1931), \"Hilpe\u00e4 hanuri\" (1936) e \"Valssi menneilt\u00e4 ajoilta\" (1939). Vesterinen registr\u00f2 un totale di 130 composizioni durante la sua carriera. A causa di abuso di alcolici e tabacco divenne sempre pi\u00f9 debole e non riusc\u00ec pi\u00f9 a suonare come prima. Mor\u00ec il 18 maggio 1961.\nVesterinen fu protagonista di alcuni film, tra cui \"S\u00e4kkij\u00e4rven polkka\" (1955) il quale racconta la sua vita.\nPremi.\nVesterinen vinse il campionato nordico fisarmonica quattro volte nel 1934, 1936, 1938 e 1939 e il secondo premio G\u00f6teborg nelle competizioni internazionali di fisarmonica nel 1934. Nel 1960 la casa discografica PSO ha assegnato il premio \"Disco del grammofono d'oro\" a Vesterinen, A. Aimolle, Martti J\u00e4ppil\u00e4lle e Georg Malmsten. \nRegistrazioni.\nLe prime registrazioni che ha fatto risalgono all'anno 1929 e l'ultima all'anno 1953. Il pezzo pi\u00f9 famoso di Vesterinen, registrato nel 1939, \u00e8 \"S\u00e4kkij\u00e4rven Polkka\". Questa canzone non \u00e8 stata composta da Vesterinen, ma la sua esecuzione \u00e8 quella pi\u00f9 famosa. Essa \u00e8 nota soprattutto per l'uso militare durante la Guerra di Continuazione per effettuare il jamming sulle radio mine dei Sovietici. \nL'ultima registrazione risale all'anno 1953, quando Kauko K\u00e4yhk\u00f6 cantava al suo accompagnamento il valzer \"Soittajan kaipuu\". Esistono oltre 130 registrazioni di Viljo Vesterinen.\nFamiglia.\nViljo Vesterinen era sposato con Toini Vesterinen (1921 - 1991)."}
{"id": "2675870", "revid": "2187", "url": "https://it.wikipedia.org/wiki?curid=2675870", "title": "Sant'Aniello", "text": ""}
{"id": "2675871", "revid": "767487", "url": "https://it.wikipedia.org/wiki?curid=2675871", "title": "Zaganella e il cavaliere", "text": "Zaganella e il cavaliere \u00e8 un film del 1932, diretto da Gustavo Serena e Giorgio Mannini\nCritica.\nDalla Tribuna del 16 dicembre 1932: \u00ab Il film ha uno svolgimento lento e una sceneggiatura alquanto statica ma in compenso \u00e8 realizzato un po' alla svelta, certi esterni hanno persino il difetto dell'entrata in campo dei passanti che si soffermano a guardare la ripresa, senza troppe preoccupazioni per l'inquadratura e la fotografia \u00bb"}
{"id": "2675875", "revid": "1573940", "url": "https://it.wikipedia.org/wiki?curid=2675875", "title": "John Paine", "text": "Biografia.\nAnd\u00f2 dal fratello Sumner, che abitava a Parigi, mentre si recava da Boston a Atene, e lo spinse a seguirlo. Partecip\u00f2 ad una sola gara di tiro a segno, vincendo la medaglia d'oro nella rivoltella militare, colpendo 25 bersagli su 30; nella stessa gara, il fratello si piazz\u00f2 al secondo posto. Rinunci\u00f2 alla gara della pistola libera, per consentire la vittoria anche a Sumner Paine.\nI due usavano le stesse pistole, che erano di ottima manifattura, soprattutto per la gara con rivoltella militare essi usavano le colt che erano di molto superiori alle armi degli avversari. Si giustifica cos\u00ec l'enorme distacco tra i due fratelli e gli avversari; infatti, mentre John arriv\u00f2 a 442 punti e Sumner a 380, il terzo, Nikolaos Morak\u012bs, ottenne solo 205 punti.\nSuo padre, Charles Jackson Paine, aveva difeso l'America's Cup qualche anno prima. John Paine \u00e8 nonno di C\u00e9cile Tucker, che partecip\u00f2 alle Giochi della XXVI Olimpiade nel canottaggio."}
{"id": "2675877", "revid": "767487", "url": "https://it.wikipedia.org/wiki?curid=2675877", "title": "Fratelli nella notte", "text": "Fratelli nella notte (\"Uncommon Valor\") \u00e8 un film statunitense del 1983, diretto da Ted Kotcheff.\nTrama.\nIl colonnello Jason Rhodes \u00e8 ossessionato dalla ricerca di suo figlio Frank, dato per disperso dieci anni prima nella guerra del Vietnam. Convinto che Frank sia vivo e che sia prigioniero ancora in mano ai vietnamiti, chiede aiuto al governo, ma le autorit\u00e0 americane dopo la fine della guerra negano perfino l'esistenza di questi prigionieri.\nAttraverso ricerche private, Rhodes individua in una localit\u00e0 del Laos il campo in cui suo figlio \u00e8 tenuto segregato. Ottiene un finanziamento da un amico imprenditore, il cui figlio era stato anch'egli dato per disperso, ed organizza un blitz mettendo insieme un gruppo di reduci, alcuni dei quali erano commilitoni di Frank."}
{"id": "2675878", "revid": "339392", "url": "https://it.wikipedia.org/wiki?curid=2675878", "title": "Korudo Dai\u014d", "text": ""}
{"id": "2675886", "revid": "188402", "url": "https://it.wikipedia.org/wiki?curid=2675886", "title": "Karjalan Kunnailla", "text": ""}
{"id": "2675889", "revid": "729019", "url": "https://it.wikipedia.org/wiki?curid=2675889", "title": "Base aerea di Tel Nof", "text": "La base aerea di Tel Nof ,(in ebraico: \u05e2\u05d1\u05e8\u05d9\u05ea ; in inglese: Tel Nof Israeli Air Force Base) , nota in Israele anche come Air Force Base 8, \u00e8 una delle tre principali basi aeree della Israeli Air Force. Tel Nof si trova nei pressi della \"citt\u00e0 della scienza\" Rehovot nella parte centrale di Israele. Venne fondata durante il Mandato britannico della Palestina come RAF Aqir ed \u00e8 stata la principale base della Royal Air Force in Palestina per molti decenni. Durante la guerra arabo-israeliana del 1948, gli venne dato il nome Base Aerea Ekron. Oggi Tel Nof ospita alcuni squadroni di caccia-bombardieri ed elicotteri. Alcune unit\u00e0 speciali delle Israel Defense Forces hanno la base operativa qui, includendo l'Unit 669 (airborne combat search and rescue) e il centro di addestramento dei paracadutisti. Tel Nof era la sede dell'accademia di volo della IAF fino all'aprile del 1966 quando venne trasferita alla Hatzerim Airbase.\nAlcuni analisti militari sostengono che molte armi nucleari di Israele sono stoccate dentro oppure attorno alla Tel Nof Airbase. In aggiunta, alcuni sostengono che aerei caccia-bombardieri (in passato F-4 Phantom II e attualmente soprattutto F-15) capaci di trasportare e compiere attacchi con questi carichi nucleari siano stati in stato di allerta 24/24 ore 7/7 giorni per gli ultimi 30 anni."}
{"id": "2675892", "revid": "31360", "url": "https://it.wikipedia.org/wiki?curid=2675892", "title": "Tel Nof Israeli Air Force Base", "text": ""}
{"id": "2675894", "revid": "287204", "url": "https://it.wikipedia.org/wiki?curid=2675894", "title": "Anton\u00edn Vranick\u00fd", "text": "La vita.\nFratello minore del pi\u00f9 noto compositore Paul Wranitzky, Anton\u00edn Vranick\u00fd studi\u00f2 filosofia a Olm\u00fctz e successivamente giurisprudenza e musica a Brno dal 1778 al 1782. Trasferitosi a Vienna nel 1783, studi\u00f2 con Wolfgang Amadeus Mozart, Joseph Haydn e Johann Georg Albrechtsberger. Nel 1797 venne nominato Kapellmeister del Principe Lobkowitz prima a Praga e poi, fino alla morte, a Vienna. \nDal 1807 fu inoltre direttore d'orchestra del Teatro di Corte di Vienna e dal 1\u00ba agosto 1814 direttore del Theater an der Wien."}
{"id": "2675895", "revid": "31360", "url": "https://it.wikipedia.org/wiki?curid=2675895", "title": "Tel Nof Air base", "text": ""}
{"id": "2675909", "revid": "287204", "url": "https://it.wikipedia.org/wiki?curid=2675909", "title": "Muzza Piacentina", "text": "La Muzza Piacentina (\"La M\u00fcssa\" in dialetto lodigiano) \u00e8 una frazione del comune lombardo di Cavenago d'Adda.\nStoria.\nLa localit\u00e0 della Muzza Piacentina \u00e8 un piccolo borgo agricolo di antica origine, posto nel punto in cui la strada da Lodi a Piacenza incrociava il canale Muzza.\nIn \"pendant\" con questa localit\u00e0, poste a corona intorno alla citt\u00e0 di Lodi, esistono anche le localit\u00e0 di Muzza Sant'Angelo (fraz. di Cornegliano Laudense) e Muzza di Milano (fraz. di Tavazzano con Villavesco).\nIn et\u00e0 napoleonica (1809-16) la Muzza Piacentina fu frazione di San Martino in Strada, recuperando un'effimera autonomia con la costituzione del Regno Lombardo-Veneto. Fu aggregata al comune di Caviaga nel 1841, a sua volta aggregato a Cavenago d'Adda nel 1869."}
{"id": "2675911", "revid": "599013", "url": "https://it.wikipedia.org/wiki?curid=2675911", "title": "Uladzimir Dubro\u016d\u0161\u010dyk", "text": "In carriera ha vinto un titolo europeo nel 1994. Vinse un argento alle olimpiadi di Atlanta 1996. Nel 2001 decise di ritirarsi dalle competizioni."}
{"id": "2675916", "revid": "31360", "url": "https://it.wikipedia.org/wiki?curid=2675916", "title": "Tel Nof Airbase", "text": ""}
{"id": "2675917", "revid": "124598614", "url": "https://it.wikipedia.org/wiki?curid=2675917", "title": "Giovanni Busoni", "text": "Carriera.\nClub.\nAquila Montevarchi.\nCresciuto nelle giovanili del Livorno, pass\u00f2 alla F.I.L (G.S. Fabbrica Isolatori Livorno) dove da qui venne ceduto giovanissimo, poco pi\u00f9 che sedicenne, (e per questo soprannominato \"i' citto\" che nel gergo valdarnese significa \"ragazzo\"), all'Aquila Montevarchi, societ\u00e0 che si apprestava a disputare per la prima volta, dopo l'affiliazione ufficiale alla FGCI, il campionato di Terza Divisione del 1929\u20131930. Rest\u00f2 nella societ\u00e0 toscana fino al campionato 1931\u20131932 e contribu\u00ec con i suoi goal a portare il club toscano al prestigioso traguardo del campionato nazionale di Prima Divisione. Il talento di questo giovane attaccante dal fiuto del goal ineguagliabile e dallo scatto devastante fu notato da molti osservatori che frequentavano i campi di provincia alla ricerca di nuovi talenti da inserire nelle rispettive squadre professioniste e alla fine fu il Torino ad aggiudicarsi i favori dell'attaccante, pagandolo la rispettabile cifra di Ottantamila lire, pi\u00f9 un'amichevole da disputarsi a Montevarchi prima dell'inizio del campionato. Per Busoni ormai si erano aperte le porte del campionato di Serie A in uno dei club pi\u00f9 blasonati e prestigiosi d'Italia. Da ricordare la sua grande vena realizzatrice che lo port\u00f2 nell'arco di poco meno di tre anni a realizzare con la casacca rossoblu dell'Aquila Montevarchi, l'incredibile cifra di 81 goal in 58 partite. Grazie al suo grande talento, e alle sue straordinarie doti tecniche, Giovanni Busoni (i citto) lasci\u00f2 nella piccola citt\u00e0 toscana un segno indelebile nei tifosi e negli appassionati di calcio, che ancora oggi ne ricordano le gesta e le grandi qualit\u00e0 tecniche e umane, ha stabilito record ancora oggi ineguagliati, da ricordare fra tanti, il pi\u00f9 grande goleador del Montevarchi di tutti i tempi, con 83 reti all'attivo in 64 partite. A fine carriera, all'et\u00e0 ormai di oltre 34 anni, scelse di tornare per un breve periodo di tempo a giocare a Montevarchi, nella societ\u00e0 che per prima aveva creduto in lui, e che lo lanci\u00f2 verso una carriera ricca di gloria e soddisfazioni.\nNel 2017 la citt\u00e0 di Montevarchi per ricordarne e tramandarne la memoria, gli ha dedicato una mostra storico-documentaria, dove \u00e8 stato ripercorso, attraverso documenti, fotografie, oggetti, e cimeli vari dell'epoca, la carriera di questo giocatore, evidenziandone in particolar modo, gli anni trascorsi nella cittadina toscana e i traguardi raggiunti con la squadra locale di calcio, citt\u00e0 e squadra, da dove, poi part\u00ec la sua folgorante carriera, e dove ancora oggi vive nel ricordo di tanti tifosi e sportivi, e ne rappresenta il pi\u00f9 importante calciatore di sempre.\nTorino.\nReduce dai precedenti campionati nel club toscano del Montevarchi, culminati in autentici trionfi a suon di reti, fu acquistato dal con cui esord\u00ec appena diciottenne in Serie A il 23 ottobre 1932 in -Torino (2-2), sesta giornata di campionato, in cui si rivel\u00f2 segnando una doppietta nella gara in trasferta, rimontando i gol di Colaussi e di Rocco, che appena un minuto prima aveva portato i padroni di casa sul 2-0. Si ripet\u00e9 alla settima, disputata il 6 novembre 1932 con una doppietta nella vittoria casalinga contro il Casale per 9-0, all'ottava, giocata il 13 novembre 1932, nella vittoria casalinga contro l'Ambrosiana per 3-2, quando pareggi\u00f2 il gol iniziale di Levratto, alla quindicesima giornata, quando il 22 gennaio 1933 segn\u00f2 una tripletta nella vittoria casalinga contro il Bari per 6-3, il 5 febbraio 1933, 17\u00aa giornata, con una doppietta in Torino-Padova, gara finita 4-2 e nel derby di Torino del 30 aprile 1933 (27\u00aa giornata) quando segn\u00f2 il gol dei granata in Juventus-Torino, partita terminata per 2-1. A fine stagione, nel suo torneo d'esordio, aveva realizzato 18 reti in 26 partite, che gli fruttarono l'ottavo posto nella classifica dei cannonieri di quella stagione, precedendo giocatori come Silvio Piola (che concluse la stagione segnando 11 gol) e Raimundo Orsi, autore di 10 reti durante la stagione.\nLivorno.\nL'anno successivo si trasfer\u00ec al sostituendo l'ungherese J\u00e1nos Nehadoma e qui fu protagonista della gara inaugurale dello stadio cittadino, in cui segn\u00f2 due reti alla Fiorentina nella partita terminata 3-0 per i livornesi; con la maglia amaranto firm\u00f2 35 gol in 62 partite e fu vice-capocannoniere del torneo 1933-1934 con 24 reti, precedendo campioni del calibro di Piola (15), Meazza (21), Ferrari (16), Arcari (16).\nNapoli.\nNel 1935 si trasfer\u00ec al insieme ad Ulisse Uslenghi per l'allora notevole somma di 250\u00a0000 lire. A fine campionato la societ\u00e0 partenopea lo mise in vendita per ripianare parzialmente i propri debiti. Nella sua prima partecipazione nel campionato 1935-1936 con la maglia azzurra del Napoli realizzer\u00e0 12 reti in 27 partite, risultando in quarta posizione nella classifica cannonieri, superato solo da Meazza (25), Gabetto (20), Piola (19) e precedendo Arcari (11) e Schiavio (10).\nBologna.\nSi trasfer\u00ec quindi, nel 1936, al , dove avrebbe dovuto raccogliere l'eredit\u00e0 di Angelo Schiavio. Si rivel\u00f2 un buon realizzatore, addirittura superbo durante il Torneo Internazionale dell'Expo Universale di Parigi del 1937, dove fece coppia in attacco proprio con Schiavio, alle ultime partite in carriera. Nel torneo parigino si distinse subito per le sue doti di goleador segnando 3 reti in altrettante partite, nei quarti di finale contro i francesi del Sochaux, (4-1). in semifinale contro i cecoslovacchi dello (2-0). e Nella finale contro i maestri inglesi del Chelsea (4-1) realizz\u00f2 la quarta rete dopo la tripletta di Reguzzoni. Gioc\u00f2 per due stagioni in rossoblu vincendo uno scudetto e il Torneo Internazionale dell'Expo Universale di Parigi. Nel 1941 e 1943 ritorn\u00f2 brevemente al Bologna, che dopo la fine della guerra lo mise in lista di trasferimento.\nAmbrosiana-Inter e fine carriera.\nDopo una parentesi in prestito all'Ambrosiana, gioc\u00f2, sempre in prestito, con le maglie del Molinella, dell', e del . Nella stagione 1946-1947 ha segnato 3 reti in 6 presenze nel Montevarchi.\nIn massima serie collezion\u00f2 164 presenze e 76 reti e 35 presenze e 16 reti in Serie B\nNazionale.\nIn virt\u00f9 anche del suo scatto fu convocato nella Nazionale da Vittorio Pozzo ma non scese mai in campo. Ha collezionato invece una presenza ed una rete nella Nazionale B, in occasione della sfida dell'11 febbraio 1934 di Trieste contro i pari categoria dell'Austria, vinta dall'Italia per 2-0, gara in cui segn\u00f2 il primo gol su passaggio di Faccio.partita che consacrer\u00e0 Busoni come uno dei giovani pi\u00f9 promettenti e interessanti del calcio italiano, e posto all'attenzione della stampa, dei tecnici, e dagli addetti ai lavori dell'epoca, come la rivelazione pi\u00f9 significativa dell'anno 1934, ecco alcuni commenti dei giornalisti presenti alla partita, Mario Zappa (gazzetta dello sport) \"\"un brio incredibile nei contatti coll'uomo; una rapidit\u00e0 di intuito e una risolutezza sui palloni da stupire. Uno scatto di primo ordine; classe internazionale sicura e neppure un briciolo di emozione. Un'autentica recluta azzurra\".\" Luigi Cavallero, (stampa), \"Busoni super\u00f2 brillantemente la prova, specialmente nel primo tempo, quando il suo scatto e la sua velocit\u00e0 sorpresero i terzini austriaci, e fece nel complesso una bella partita. Non manc\u00f2 un solo colpo di testa sui palloni alti, per il possesso dei quali salt\u00f2 contemporaneamente con gli avversari; apr\u00ec spesse volte il gioco sulle ali, retrocesse sovente fino a met\u00e0 campo a cercar lavoro e tutti e due i goal portano la sua marca di fabbrica perch\u00e9 anche quello realizzato da levratto giunse a maturazione per il suo precedente lavoro. Proprio a voler essere severi, gli si pu\u00f2 rimproverare ancora di girare troppo spesso le spalle alla porta e di gettarsi con tanto impeto sulla palla, quando essa giunge in area di rigore, da non poterla poi trattare con quella sicurezza che \u00e8 indispensabile per il conseguimento del punto. Ma \u00e8 gi\u00e0 bello poter dire che in questo giovane le qualit\u00e0 sono ormai superiori di molto ai difetti e che appare evidente che egli pu\u00f2 migliorare ancora, animato com'\u00e8 dalla volont\u00e0 di far bene\" prima di questa partita il commissario tecnico Vittorio Pozzo si espresse cos\u00ec nei confronti del giovane Busoni,\n\"\u00c8 un ragazzo che possiede doti eccezionali per il ruolo di centravanti. Voglio dire che ha uno scatto magnifico..\". sembrava il preludio per una convocazione nella nazionale maggiore in vista dei mondiali ma non approd\u00f2 mai nella nazionale A nonostante nel biennio 1933-1934 risultasse uno dei pi\u00f9 prolifici attaccanti in circolazione, segnando ben 41 reti, superato solo dallo juventino Felice Borel (60) ma affiancando Meazza (41) e superando campioni del calibro di Angelo Schiavio (37) e Silvio Piola (fermo a 26).\nProbabilmente il motivo per cui Busoni non ebbe l'occasione di approdare alla nazionale A e poter disputare il campionato del mondo nel 1934 \u00e8 da ricercarsi nel non essere stato in un grande club del Nord (Juve, , Ambrosiana Inter) o della capitale, (Roma, Lazio), bens\u00ec aver militato nel Torino che in quegli anni non era ancora quella squadra che poi sarebbe diventata, e nel piccolo Livorno neopromossa dalla B proprio in quegli anni.\nAllenatore.\nFu allenatore del Benevento nel campionato 1957-1958.\nPremio \"Giovanni Busoni\".\nDal 2021 l'associazione \"Memoria rossoblu', storia dell'Aquila Montevarchi\" ha istituito il premio con cadenza annuale \"Giovanni Busoni\", da assegnare al miglior marcatore dell'Aquila Montevarchi alla fine del campionato corrente.\nalbo d'oro.\n2021) Saulyman Jallow (serie D)"}
{"id": "2675921", "revid": "400694", "url": "https://it.wikipedia.org/wiki?curid=2675921", "title": "Monte di Venere (chiromanzia)", "text": ""}
{"id": "2675923", "revid": "287204", "url": "https://it.wikipedia.org/wiki?curid=2675923", "title": "Monte di Venere (disambigua)", "text": ""}
{"id": "2675925", "revid": "116211132", "url": "https://it.wikipedia.org/wiki?curid=2675925", "title": "Ordine di Santa Caterina", "text": "L'Ordine di Santa Caterina (in russo: \"\u0418\u043c\u043f\u0435\u0440\u0430\u0442\u043e\u0440\u0441\u043a\u0438\u0439 \u041e\u0440\u0434\u0435\u043d \u0421\u0432\u044f\u0442\u043e\u0439 \u0415\u043a\u0430\u0442\u0435\u0440\u0438\u043d\u044b\") fu un'onorificenza femminile concessa dell'Impero di Russia.\nStoria.\nIstituito il 24 novembre 1714 da Pietro il Grande in occasione del suo matrimonio con Caterina, l'onorificenza venne pensata dallo zar per riconoscere alla nazione il valore dimostrato dalla donna che egli aveva accanto, in particolare per il ruolo sociale da lei avuto nella campagna del Prut del 1711. Secondo la leggenda, infatti, in quella campagna l'esercito russo si trov\u00f2 ad un certo punto circondato dall'esercito turco e Caterina, che seguiva sempre il marito sui campi di battaglia, prese la decisione di donare tutti i suoi gioielli per corrompere il comandante turco Mehmed Pasha, evento a seguito del quale i russi furono in grado di concludere una tregua coi turchi e trionfare infine nella campagna. Le testimonianze dell'epoca non confermano i meriti di Caterina, soprattutto perch\u00e9 la somma incriminata (150.000 rubli) venne consegnata in denaro al gran visir; tuttavia universalmente le venne riconosciuto il merito di aver presenziato sul campo di battaglia a fianco del marito e del suo esercito al settimo mese di gravidanza.\nGli statuti dell'ordine vennero pubblicati per\u00f2 gi\u00e0 nel 1713 e l'onorificenza venne posta sotto il patronato spirituale di Santa Caterina d'Alessandria, santa patrona dell'Imperatrice consorte. Il giorno dell'istituzione, l'Imperatrice Caterina ne ottenne il gran magistero e nomin\u00f2 i primi membri, mentre i successivi vennero nominati solo a partire dal 1726.\nL'ordine fu per molto tempo l'unico ordine esclusivamente femminile presente in Russia (l'Ordine di Sant'Olga arriver\u00e0 solo nel 1916 per poi terminare la propria esistenza gi\u00e0 nel 1917).\nL'Ordine fu soppresso dopo la rivoluzione russa del 1917. Attualmente Maria Vladimirovna Romanova, discendente degli zar, rivendica il diritto di conferirlo come ordine dinastico. \nIl governo russo ha recuperato l'onorificenza ed attualmente conferisce l'Ordine di Santa Caterina la Grande Martire.\nClassi.\nL'Ordine si suddivide in due classi:\nAppartenenza all'Ordine.\nTutte le granduchesse russe, per disposizioni dello zar Paolo I, ottennero di diritto tale onorificenza al loro battesimo oppure al loro matrimonio con un membro della famiglia imperiale russa e le principesse di sangue reale la ottenevano all'et\u00e0 di 18 anni.\nOltre ai membri della famiglia reale venne fissato un numero massimo di 106 membri:\nI dodici membri di Gran Croce erano solitamente membri delle famiglie reali straniere come ad esempio Alessandra di Danimarca, regina d'Inghilterra, o la principessa Alice di Battenberg.\nL'unico uomo il cui conferimento ci sia giunto risale al 1727 e fu quello del principe Alexandre Menshikov, il migliore amico della zar Pietro I.\nLe dame di Croce Minore erano dame dell'alta nobilt\u00e0 o personaggi femminili della corte russa distintisi per opere filantropiche o di carit\u00e0."}
{"id": "2675932", "revid": "219355", "url": "https://it.wikipedia.org/wiki?curid=2675932", "title": "Ionizzazione per elettronebulizzazione", "text": ""}
{"id": "2675936", "revid": "729019", "url": "https://it.wikipedia.org/wiki?curid=2675936", "title": "Pra\u00e7a do Imp\u00e9rio", "text": "La Pra\u00e7a do Imp\u00e9rio in portoghese (in italiano: \"Piazza dell'Impero\") \u00e8 una piazza che si trova nella freguesia di Bel\u00e9m della citt\u00e0 di Lisbona.\nLa piazza \u00e8 un quadrato di circa 280 metri di lato ed \u00e8 la pi\u00f9 grande piazza della penisola iberica e una delle pi\u00f9 grandi d'Europa.\nIntorno alla piazza sorgono il Monastero dos Jer\u00f3nimos e il Centro Cultural de Bel\u00e9m e al suo centro vi \u00e8 un giardino di 3.300 m\u00b2 con una grande fontana.\nLa piazza commemora l'Impero portoghese e venne costruita in occasione della Grande Esposizione del Mondo Portoghese del 1940."}
{"id": "2675939", "revid": "114532454", "url": "https://it.wikipedia.org/wiki?curid=2675939", "title": "Episodi di Medicina generale (prima stagione)", "text": "La prima stagione della serie televisiva italiana Medicina generale \u00e8 andata in onda su Rai Uno dal 25 febbraio 2007 e si \u00e8 conclusa il 2 giugno 2008.\nLa stagione \u00e8 stata interrotta a cinque episodi dal termine della prima stagione, con l'episodio \"Un amico per nemico\". I restanti episodi sono stati trasmessi a partire dal 13 maggio 2008 sempre su Rai Uno.\nLa scelta di Anna.\nImmaginate che sia il vostro primo giorno di lavoro. \u00c8 tardi e non siete ancora usciti di casa. Vostro figlio doveva essere accompagnato a scuola dall'ex marito, che naturalmente sembra essersi volatilizzato. Riuscite a sistemare la cosa, una corsa in mezzo al traffico e finalmente arrivate a destinazione, dove durante una manovra tamponate una macchina, e mentre cercate di rimediare, un barbone fuori di testa non va d\u00e0 pace. Finalmente vi presentate ai nuovi colleghi e la loro accoglienza vi gela: il superiore \u00e8 furioso mentre vi chiede che fine avevate fatto, tutti gli altri vi guardano con un'aria diffidente e scettica. Come vi sentireste? Immaginate adesso che tutto questo succeda alla nuova caposala del reparto di medicina del Sant'Angelo, un ospedale romano. Anna Morelli, giovane infermiera appena laureata, la prima del suo corso, ha appena ottenuto il posto: sta per iniziare una nuova vita, ma l'inizio non \u00e8 certo dei migliori. Per fortuna l'apparenza spesso inganna, e dietro quelle facce ostili si nascondono in realt\u00e0 colleghi generosi, anche se a volte dai modi un po' bruschi. Angelo fa l'infermiere da trent'anni, e se adesso sbraita tanto \u00e8 perch\u00e9 quel posto di caposala se lo sentiva gi\u00e0 in tasca. Bergamini, il primario, lo tiene a bada: \u00e8 stato lui a scegliere Anna per l'incarico e giustificare le sue scelte non \u00e8 nelle sue abitudini. Il lavoro non manca, le emergenze nemmeno, e Anna ha subito l'occasione di riscattarsi e di farsi apprezzare dai medici per le sue capacit\u00e0 professionali e umane. Durante uno shock da infarto, infatti, \u00e8 proprio grazie alla sua prontezza che il paziente viene salvato\u2026 e Giacomo Pogliani, il pi\u00f9 giovane tra i medici del reparto, appena separato dalla fidanzata Camilla, inizia a guardarla con occhi molto interessati. Se ne accorge, Anna, e anche se si sente lusingata non \u00e8 certo a questo tipo di pensieri che si pu\u00f2 abbandonare adesso. Si \u00e8 appena separata dal marito Andrea, ma a quanto pare non dai problemi in cui lui si caccia, visto che ogni volta che \u00e8 in difficolt\u00e0 corre da lei. Spirito da crocerossina? Forse, ma ad Anna chi ci pensa? L'unica a cui chiede aiuto \u00e8 Ornella, sorella di Andrea. Ornella lavora nello stesso ospedale di Anna, nel reparto maternit\u00e0\u2026 \u2026 e in quello stesso reparto Anna si trova, stavolta sua malgrado, a fare visita all'amica, quando scopre di essere incinta. Non ha il coraggio di dirlo al marito, che non perde un'occasione per sottolineare la sua allergia alle responsabilit\u00e0. E cos\u00ec ancora una volta Anna \u00e8 sola a dover fare una scelta. Un aiuto prezioso e inaspettato le arriva da Elide, una vecchia paziente dell'ospedale che come la giovane caposala si trova di fronte a una scelta difficile che comporta grandi responsabilit\u00e0: l'amputazione di una gamba, e quindi la perdita della propria indipendenza, contro il rischio di morire. Per entrambe c'\u00e8 da scegliere tra la vita e la morte, tra il proprio istinto e la responsabilit\u00e0 di fronte agli altri. Una nuova vita sta per iniziare per Anna. L'inizio non sar\u00e0 stato dei migliori, ma lascia presagire molte sorprese.\nMadri.\nLe settimane passano e Anna non ha ancora deciso se tenere il bambino che, all'insaputa del padre, continua a crescere dentro di s\u00e9. E proprio mentre cerca di affrontare questa scelta con calma e serenit\u00e0, un neonato irrompe nel reparto: \u00e8 Lorenzo, figlio di una paziente ricoverata d'urgenza per epatopatia. La donna \u00e8 sola, abbandonata dall'uomo che quel figlio non ha mai voluto, perch\u00e9 gi\u00e0 padre di altri figli. Gabriella Boschi, che alla sola idea di avere un bambino inizia ad agitarsi, si trova di fronte a un piccolo paziente difficile da gestire. Anna invece di istinto materno ne ha da vendere, e non fa fatica a prendere in mano la situazione e a curarsi del neonato. Qualche difficolt\u00e0 in pi\u00f9, invece, la mostra quando deve gestire il suo di figlio, Pietro, abbandonato fuori dalla palestra da un padre che scorda facilmente gli appuntamenti. Qui Anna tira fuori tutta la sua fragilit\u00e0 e la sua paura, anche questa materna, nel momento in cui perde le tracce del bambino. E tira fuori, soprattutto, il suo istinto di protezione quando, mentendo, gli racconta una scusa per giustificare la dimenticanza del pap\u00e0. Un altro figlio alle prese con una madre deve affrontare invece Danzi: il ragazzo, figlio di una vecchia donna derubata e poi portata misteriosamente in ospedale in seguito a un malore, minaccia i medici del reparto ritenendoli responsabili di quanto accaduto a sua madre. Danzi, di tutta risposta, risolve la diagnosi con la solita prontezza, e trova il vero responsabile dell'accaduto, un drogato al limite della disperazione. Infine un'ultima storia tra madre e figlio coinvolge tragicamente Pogliani. Dopo aver rifiutato di avere notizie da un padre che non sente da anni, il giovane medico perde improvvisamente la madre, vittima di un investimento d'auto. L'uomo alla guida, in stato di shock, viene ricoverato proprio nel reparto in cui, dopo una notte di disperazione e perdita, lavora il medico. Riconosciuta l'identit\u00e0 del paziente, Pogliani non si trattiene e sfoga la sua rabbia. Il legame che lo unisce sempre pi\u00f9 ad Anna dovr\u00e0 aspettare un po' di serenit\u00e0 per continuare a crescere.\nRagioni e sentimenti.\nAmal, \u00e8 un giovane extracomunitario che arriva in reparto privo di forze, e di parole comprensibili.\nJasmine \u00e8 una bambina che potrebbe salvarsi solo grazie a un intervento, se la sua religione non le impedisse di sottoporsi a trasfusioni.\nCos\u00ec Bergamini si mette in gioco in prima persona, mostrandoci per la prima volta il suo lato pi\u00f9 umano, e riesce a salvare la vita di Jasmine cercando di spiegare i motivi per cui ha agito. Marco si arma di tutte le tecnologie a disposizione per interpretare le frasi senza senso di Amal, e scopre cos\u00ec che \u00e8 appena arrivato in Italia come clandestino. Ma anche Danzi deve riuscire a interpretare un linguaggio: quello del silenzio di suo figlio Edoardo che, con grande preoccupazione della madre e delle maestre, continua a non parlare. Non \u00e8 con l'aiuto di una psicologa che il medico vuole affrontare il problema, ma tramite il linguaggio che lui conosce meglio, quello della ricerca scientifica. L'incomunicabilit\u00e0 invece sembra insormontabile tra Sante Guerrini, anziano generale ricoverato da qualche tempo in reparto, e suo figlio, ragazzo silenzioso e dal carattere meno combattivo di suo padre, eppure non meno forte nello stargli accanto e nel sorreggerlo in maniera nascosta.\nAnna infine rompe la barriera del silenzio con Andrea e gli dice di essere incinta. L'ex marito per\u00f2 non la prende come sperava: lui quel bambino non lo vuole, e ora che non sono neanche pi\u00f9 una coppia non \u00e8 un problema suo. Anna \u00e8 distrutta: non \u00e8 questa la nuova vita che desiderava, sola con due figli. Quello che sperava, e spera ancora, \u00e8 una vita con qualcun altro, qualcuno come Giacomo in grado di regalarle una notte magica e spensierata. Ma a quella seconda gravidanza non se la sente di rinunciare, e cos\u00ec di quel bimbo che porta in grembo ancora non ha deciso cosa fare.\nUn giorno particolare.\nRiccardo Marani \u00e8 un paziente \"speciale\" al Sant'Angelo, perch\u00e9 accompagnato da una scorta che non lo perde mai d'occhio, e dalla cattiva reputazione che si trascina dietro per i suoi crimini. Un detenuto non se era mai avuto in reparto, e non tutti riescono ad accoglierlo e guardarlo con gli occhi liberi dal pregiudizio. Ci prova Marco, che dopo l'iniziale timore, riesce a scorgere l'uomo dietro il detenuto, e a comprendere la tragica situazione in cui si trova. Affetto da leucemia mieloide acuta, l'unica possibilit\u00e0 che ha di salvarsi \u00e8 un trapianto di midollo, ma nessuno, neanche sangue del suo sangue, \u00e8 disposto a donarlo. Riccardo ha un figlio che si \u00e8 sempre rifiutato di conoscere. Oggi il ragazzo ha vent'anni, e tanti motivi per odiare quell'uomo. Cosciente di non dover niente al padre ma di non potersi caricare della responsabilit\u00e0 della sua morte, dovr\u00e0 superare il suo rancore. Diverso \u00e8 il legame che lega Elisa e Aldo, una coppia di anziani che si prepara alla morte armandosi dei ricordi di una vita felice, trascorsa insieme. La donna, colpita dall'influenza, non ha molto tempo ancora davanti a s\u00e9, ma ha un instancabile compagno accanto che non la lascia sola un attimo, e due figli che per amore della madre stanno arrivando dal Belgio. Pogliani, commosso da un sentimento che ha vinto su tutto, povert\u00e0 compresa, promette di fare il possibile perch\u00e9 i ragazzi la trovino viva\u2026 Una lotta contro il destino, che per\u00f2 al Sant'Angelo non possono vincere; un'emergenza tiene il medico lontano dalla stanza della donna, quando torna Elisa se ne \u00e8 andata in silenzio come quando \u00e8 arrivata, e sorridente, come ha sempre vissuto. Non tutte le coppie vivono l'amore con questa profondit\u00e0, e i genitori di Matteo sono l'esempio delle vere e proprie guerre, fatte di accuse e urla, che spesso legano chi si \u00e8 amato un tempo, ma non lo ricorda pi\u00f9. Anche di fronte alla malattia del figlio, i due non smettono di accusarsi, tanto da non riuscire a preoccuparsi veramente per quel ragazzo che tanto rivendicano di amare. Sono proprio le loro urla, e lo sguardo di quel giovane assordato e perso, che fanno capire ad Anna quanto difficile \u00e8 per un figlio vedere la propria famiglia disfarsi, ed eccola in corsa allora per la recita di Pietro, sicura che il figlio ne trarr\u00e0 solo gioia. La data dell'aborto \u00e8 stata fissata, ma un incidente in reparto distrugge la sua scelta: una barella con cui scontrarsi, il sangue che gocciola a terra e la paura di averlo ucciso prima del previsto quel figlio indesiderato; un'altra corsa, verso maternit\u00e0 questa volta, per vedere se c'\u00e8 ancora la vita dentro di lei e le lacrime di felicit\u00e0 quando scopre che s\u00ec, tutto \u00e8 a posto. La decisione di tenerlo \u00e8 logica come la scelta di parlarne a Giacomo quanto prima. Anche Angelo comincia ad avere problemi familiari. Sua figlia Katia \u00e8 un osso duro, proprio come lui, e trovare un dialogo a volte sembra impossibile.\nLa vergogna.\nBenedetta \u00e8 una delle tante ex di Giacomo e si ripresenta, dopo del tempo, davanti a lui, perch\u00e9 non riesce ad accettare la verit\u00e0 sulla salute di suo figlio. Sandro \u00e8 un atleta e quei problemi al cuore per lui possono significare la fine di un sogno. Allora \u00e8 meglio pensare che non esistano, che siano il frutto di uno sporco boicottaggio che vuole escluderlo dalle gare. Star\u00e0 a Giacomo cercare di addolcire la verit\u00e0, e renderla un boccone meno amaro sia per il ragazzo che per sua madre. C'\u00e8 chi invece quel boccone non solo lo rifiuta, ma lo rigetta anche: si tratta di Sadik, una donna indiana, che pur di non accettare la verit\u00e0 sulla nuova vita \"occidentale\" di sua figlia, si chiude in un ostinato silenzio e rifiuta di essere toccata dalla ragazza in pena. Ben pi\u00f9 amaro, purtroppo, \u00e8 il boccone ingoiato da Debora, la ragazza che di notte arriva al Sant'Angelo sotto shock. Ha ingoiato un ovulo di cocaina, e ora la paura che si rompa, dentro di lei, l'ha gettata nel panico. L'intervento immediato e lucido di Danzi la salva dal pericolo di morte, ma non dall'arrivo degli agenti di polizia che ora le chiedono i nomi dei suoi compagni. Debora fa solo un nome: Mirco, il suo ragazzo, la sta aspettando all'aeroporto, dopo aver ingerito anche i suoi ovuli dopo che lei era stata colta dalla paura. Quando i poliziotti lo trovano, addosso ha gi\u00e0 i primi sintomi dell'intossicazione. Folle \u00e8 la corsa in ospedale, e poi dal reparto alla sala operatoria. Ma \u00e8 una corsa inutile: davanti all'ascensore i lineamenti di Mirco, contratti per il dolore, si distendono per sempre. Danzi riconosce in lui il ragazzo che tempo prima ha provato a salvare, ma con cui ha fallito. Mentre la Boschi comincia a pensare di avere un figlio, Anna \u00e8 ancora alle prese con i dubbi sulla sua gravidanza: non fa in tempo a parlarne con Giacomo che il medico scopre la verit\u00e0 per conto suo. Si sente tradito per quella verit\u00e0 che Anna non ha avuto il coraggio di condividere prima, e mosso dalla rabbia si getta tra le braccia di Azzurra, la giovane e avvenente stagista.\nErrori.\nL'attesa fuori dalla sala di rianimazione, per il padre di Sandra, sembra interminabile. La donna \u00e8 appena stata sottoposta ad una tracheotomia d'urgenza, eseguita da Danzi, dopo aver avuto una reazione allergica ad un antibiotico. Errare \u00e8 umano, e l'errore stavolta \u00e8 della Boschi, gi\u00e0 di per s\u00e9 insicura nella sua professione, ora letteralmente paralizzata dalla tragica conseguenza di ci\u00f2 che ha fatto.\nLa denuncia, da parte del padre della paziente, \u00e8 un pericolo vicino. Ma per decidere se vendicare la sorte della donna bisogna aspettare, come per scoprire se l'intervento di Danzi \u00e8 stato sufficiente a salvarle la vita. Ad aspettare sembra invece essersi ormai abituato il signor Gualtieri, l'anziano bersagliere che ha terminato la sua degenza in ospedale, e ora \u00e8 seduto nell'atrio mentre attende che la figlia, Cecilia, lo venga a prendere. L'attesa, per\u00f2, da breve che doveva essere, diventa estenuante, e il timore di essere di fronte all'ennesimo abbandono di un anziano comincia a serpeggiare nel reparto.\nUn'attesa ben pi\u00f9 felice \u00e8 quella che riguarda Mirella Corti, moglie di un paziente, Roberto, al terzo mese di gravidanza. Moglie e marito sembrano essere molto uniti, la loro vita scorre serena, senza problemi, a parte quella febbre che assilla l'uomo da qualche settimana. La diagnosi arriva quasi subito, grazie all'intuito di Giacomo. Ma insieme a quella arriva anche una terribile scoperta: l'uomo \u00e8 sieropositivo. Roberto \u00e8 sconvolto, nell'anima si susseguono reazioni violente e forti: l'incredulit\u00e0, il rifiuto, la volont\u00e0 di farla finita e la vergogna per quello che anche la moglie rischia. E quello si rivela il passo pi\u00f9 difficile: raccontare a Mirella, la compagna della vita, del tradimento compiuto, della malattia presa e della possibilit\u00e0 che quel figlio tanto voluto l'abbia contratta.\nAnna \u00e8 molto coinvolta nella vicenda, forse perch\u00e9 anche lei, come Mirella, sente il peso della responsabilit\u00e0 per la vita che porta dentro di s\u00e9. La lontananza di Giacomo, ormai invischiato in una tresca con la stagista, la fa soffrire e il vederlo gi\u00e0 fra le braccia di un'altra donna non \u00e8 certo facile. A complicare le cose i litigi con Andrea e la sua intenzione di portarle via Pietro, un'intenzione che fortunatamente sfocia nel nulla. Nessuna dolce attesa invece potr\u00e0 mai arrivare per la Boschi, che scopre di non potere avere figli. Reagisce molto male, e forse proprio a causa di questo commette l'errore che mette a rischio la vita della paziente. Mentre si accentuano gli scontri tra Angelo e sua figlia Katia, la ragazza inizia ad avvicinarsi, all'insaputa del padre, a Marco.\nIl prezzo della verit\u00e0.\nElvira Pozzi, assistente sociale, \u00e8 cos\u00ec appassionata del suo lavoro, cos\u00ec presa dall'importanza di ci\u00f2 che la aspetta, fuori dall'ospedale, da arrivare a nascondere il dolore alla gamba che la assilla, proprio il giorno della dimissione.\nMirella, incinta di tre mesi di un figlio che ha voluto con tutta se stessa, ma che ora scopre malato a causa dell'infedelt\u00e0 di suo marito, decide di interrompere la gravidanza. Elena, giovane e bella, a pochi giorni dal matrimonio con il ragazzo che ama, scopre di avere la sclerosi multipla, e decide di lasciare il fidanzato, senza raccontargli la verit\u00e0. Non vuole intraprendere una vita in due diversa da come l'aveva desiderata, e decide di farsi odiare piuttosto che compatire. Tutte queste donne sanno ci\u00f2 che vogliono e sono consapevoli del dolore che le aspetta, ma lo affrontano con responsabilit\u00e0 e coraggio. \nAltre due donne, nel frattempo, lottano tra di loro per il primato sull'uomo a cui sono legate, Sebastiano, che \u00e8 ricoverato con una grave amnesia. Prima di perdere la memoria, aveva scelto di lasciare la moglie per un altro amore, ma ora che non ricorda pi\u00f9 nulla, tra le due donne sembra non esserci pi\u00f9 alcuna differenza. La moglie Paola se ne approfitta, e sfrutta i vantaggi legali per tenere la nuova compagna del marito all'oscuro della sua situazione clinica.\nAnche per Gabriella \u00e8 arrivato il momento della rivalsa, dopo gli errori commessi in passato, risolve il caso della Pozzi e si riscatta di fronte a Bergamini. Ma ci\u00f2 che \u00e8 avvenuto a Sandra, nell'episodio precedente, continua a pesare sulla vita del nostro reparto e dei suoi medici. Si dovr\u00e0 riunire una commissione interna per analizzare l'accaduto, e Danzi sembra avere qualche problema a fornire la documentazione necessaria sul suo stato professionale\u2026\nUn amico per nemico.\nDanzi \u00e8 appena uscito di scena. Non si \u00e8 mai laureato in medicina, ha esercitato la professione illegalmente, ed ora le conseguenze della sua scelta ricadono su tutto il reparto, primo fra tutti Bergamini. Giacomo intanto si rende conto che Vittorio non \u00e8 il padre che desiderava aver ritrovato: non ha lasciato l'America per lui, ma perch\u00e9 alcolizzato a rischio in cerca di un nuovo fegato.\nAnna invece non vuole per suo figlio un padre che non sia degno di portare questo nome. Andrea infatti d\u00e0 sempre maggiore prova della sua irresponsabilit\u00e0 quando in reparto si scopre che l'operaio infortunatosi in un cantiere lavora, in nero, proprio per lui...\nLegami.\nUmberto e Margherita, entrambi ricoverati con sintomi molto simili, lavorano nella stessa ong. Lui ha offerto un lavoro a lei, sieropositiva con problemi di droga, per aiutarla a rifarsi una vita. A causa di un batterio trasmesso attraverso le docce della struttura in cui lavorano, i due si sono ammalati di legionella. Mal comune mezzo gaudio, si potrebbe dire in questo caso, ma al dolore ognuno risponde in maniera diversa, e a volte la nostra sofferenza ci rende indifferente di fronte a quella degli altri...\nGiacomo segue la vicenda di Margherita e si avvicina a suo figlio Anthony, che le sta sempre accanto e affronta la sua situazione critica con coraggio. Margherita, infatti, soffre anche di una grave insufficienza renale e, per sopravvivere, dovr\u00e0 sperare in un trapianto di rene.\nEd \u00e8 ancora un trapianto quello che pu\u00f2 salvare la vita di un altro paziente che sta molto a cuore a Giacomo: suo padre. Anche se inizialmente si rifiuta di aiutarlo, perch\u00e9 ancora accecato dalla rabbia verso l'uomo che l'ha abbandonato, Giacomo alla fine deve ammettere di tenere molto a lui, e dovr\u00e0 trovare un modo per tentare di salvargli la vita.\nDel resto Giacomo \u00e8 fatto cos\u00ec, e lo conosciamo soprattutto per la sua umanit\u00e0, il suo istinto a salvare vite umane, la sua compassione. Non per tutti i medici si pu\u00f2 dire lo stesso, men che meno per Sassi, il nuovo arrivo del reparto.\nCinico e arrogante, Sassi si distingue per la facilit\u00e0 e velocit\u00e0 delle sue diagnosi, che a volte possono essere giuste, a volte no. E quando non lo sono bisogna ammettere di aver sbagliato, rimediare al proprio errore e soprattutto spiegarlo al paziente. \u00c8 il caso di una giovane donna operata di un'appendicite inesistente, che continua ad avere forti dolori inspiegabili... Riusciranno i nostri medici a scoprire la natura della sua malattia?\nSeconda pelle.\nBergamini \u00e8 alla vigilia dei suoi 55 anni. \u00c8 sempre stato un pilastro fermo nel nostro reparto, eppure anche lui, presto o tardi, deve affrontare la sua crisi, una di quelle crisi che ti stravolgono la vita, e che ti mettono di fronte a delle scelte. L'incontro con una sua vecchia fiamma, Emma, malata di tumore, lo riporta alla felicit\u00e0 dei tempi passati e lo spinge ad interrogarsi su ci\u00f2 che ha avuto nella vita, e ci\u00f2 che avrebbe voluto avere. Cos\u00ec quell'uomo che ha sempre agito seguendo la ragione, per la prima volta riscopre le scelte del cuore, quelle irrazionali, e ci stupisce dichiarandosi alla Gulotta.\nGiulio \u00e8 un paziente con un grave deficit cognitivo. Viene ricoverato per una sospetta epatite, accompagnato dalla madre Anita che, instancabile e affettuosa, non lo lascia solo un attimo. Ad occuparsi del caso \u00e8 Gabriella, che raccoglie la confessione di una madre vinta dalla stanchezza e dal dolore. Anita ha tentato di mettere fine alle sofferenze del figlio nel modo pi\u00f9 ingiusto, ora non ha pi\u00f9 la forza per sopportare il peso di quel terribile segreto...\nMa poi ci sono scelte che, seppure difficili, ti portano avanti, dove non immaginavi di arrivare. \u00c8 il caso di una paziente, Emanuela, abbandonata dalla madre, che non vede n\u00e9 sente da anni. Quando scopre di essere affetta da una malattia ereditaria, decide di contattare la donna che ha evitato per anni dimostrando coraggio e generosit\u00e0.\nLa scelta di Giacomo, infine, quella di donare parte del fegato a suo padre, non ha gli esiti che si aspettava: la commissione etica che si occupa del caso si rifiuta di dare l'autorizzazione, e Giacomo non sa come sfogare la sua rabbia.\nNel cerchio di fuoco.\nKatia ha sempre desiderato lavorare nelle ambulanze e ha aspettato il suo primo codice rosso con impazienza: l'occasione arriva con un incidente stradale che coinvolge due giovani ragazzi. Lei non ce la fa, lui s\u00ec, anche grazie al supporto di Katia che, per\u00f2, si lascia coinvolgere nella sua tragedia, mostrandosi fragile... forse troppo per essere una volontaria nelle ambulanze. A dirglielo sono il padre, Angelo, e Marco che per la prima volta non sembra capace di sostenerla e la giudica inadatta a questo mestiere. Tra i due fidanzati nascono i primi problemi. Sar\u00e0 il loro rapporto abbastanza forte da superarli?\nSassi mostra per la prima volta le sue debolezze, il suo lato pi\u00f9 umano, nell'affrontare il caso di Jonathan, un ragazzo che, come \u00e8 successo a lui, soffre di una malattia di cui si vergogna. A volte per indovinare una diagnosi non basta ascoltare quello che dicono i pazienti, ma anche quello che non dicono...\nLa debolezza a volte pu\u00f2 avere risvolti pi\u00f9 comuni, come nel caso di Nora e suo marito Fulvio. Proprio nel giorno del loro matrimonio, un'intossicazione alimentare durante il banchetto nuziale li costringe in ospedale. Il reparto diventa cos\u00ec il terreno di scontro di un triangolo purtroppo noto a tutti: quello formato dalla giovane coppia e l'invadente suocera.\nLa crisi che investe Bergamini continua a mostrarci la fragilit\u00e0 di un uomo che ama invece mostrarsi indistruttibile. Di fronte alla malattia di Emma, che rifiuta di sottoporsi alla chemioterapia, il primario non sa come comportarsi, e decide di non insistere. Anche la sua relazione con la Gulotta, che rischia di venire alla luce, \u00e8 messa a dura prova.\nInfine Gabriella Boschi, il medico che delle sue debolezze ha fatto un carattere distintivo, ci svela per la prima volta il suo lato pi\u00f9 forte e agguerrito. Dopo il primo colloquio per l'adozione, sembra pi\u00f9 determinata a seguire le sue scelte e si impegna a dimostrare a tutti quanto vale, anche nel rapporto umano con i pazienti.\nArrivi e partenze.\nEmma ha deciso di voler morire perch\u00e9 la spaventa una vita fatta di dolore, piet\u00e0, dipendenza dagli altri, e solitudine. Chiede cos\u00ec di essere aiutata a smettere di soffrire, ma nessuno \u00e8 disposto a farlo, tantomeno Bergamini, che la affida invece alle cure affettuose di Anna. Tra le due donne nasce un rapporto di stima e amicizia, un legame che accompagner\u00e0 Anna per sempre.\nIl reparto viene allo stesso tempo invaso dal ricovero di un gruppo di bambini talassemici provenienti dal Medio Oriente. I piccoli pazienti devono fare quelle trasfusioni che li tengono in vita, e che la situazione bellica nel loro Paese non rende pi\u00f9 disponibili. Tra questi c'\u00e8 Mustafa. Ha solo quattro anni e rispetto agli altri bambini ha un problema in pi\u00f9: un'intolleranza al sangue. Le cure dei nostri lo portano fuori pericolo e lo preparano al trapianto di midollo che, per\u00f2, ha bisogno di un donatore compatibile. E il donatore arriva, inaspettatamente, grazie alla sorellina che la mamma di Mustafa partorisce, senza alcun preavviso, a casa di Gabriella Boschi. \u00c8 questa un'occasione per la nostra dottoressa di dimostrare come sa prendere in mano le situazioni d'emergenza.\nGiacomo, invece, deve fare i conti per la prima volta con la sua fallibilit\u00e0 e assumersi la responsabilit\u00e0 dei propri errori. Per una sua dimenticanza un paziente rischia di morire e con coraggio il medico deve ammettere di aver sbagliato.\nMissione India.\nBergamini, ancora tormentato dalla morte di Emma, si ritrova in reparto un paziente affetto da paralisi progressiva che, di fronte al dolore e a una prospettiva di vita difficile, gli chiede di aiutarlo a morire... Bergamini si trova di nuovo costretto ad affrontare a una difficile scelta. Samuele, un ragazzo di vent'anni, in un eccesso di protezione nei confronti della madre, decide di tenerle nascosto un suo viaggio in India per non farla preoccupare. Ma proprio in quel viaggio si nasconde l'origine della sua malattia, e il protrarsi della bugia mette in difficolt\u00e0 i nostri medici nella formulazione della diagnosi. \"Siamo i medici peggiori con le persone che amiamo\", aveva detto una volta Sassi. Eppure \u00e8 proprio lui adesso a permettere a un amico e collega di intervenire in qualit\u00e0 di medico nel caso della moglie, ricoverata nel nostro reparto. Dovrebbe essere un gesto di fiducia e amicizia, ma si riveler\u00e0 un grave errore... Il bene degli altri a volte si fa mettendosi da parte. \u00c8 cos\u00ec per Giacomo che, continuando a stare con Camilla mentre pensa ad Anna, capisce finalmente che cos\u00ec non fa il bene di nessuno. Camilla merita molto pi\u00f9 di quello che lui riesce a darle, e non si pu\u00f2 amare qualcuno per forza. Allo stesso tempo, per\u00f2, non si pu\u00f2 smettere di amare qualcuno per forza... Giacomo deve prendere atto dei suoi sentimenti per Anna. Riuscir\u00e0 finalmente il dottor Pogliani a dichiararsi alla bella caposala?"}
{"id": "2675944", "revid": "33689", "url": "https://it.wikipedia.org/wiki?curid=2675944", "title": "Trouble (gruppo musicale)", "text": "I Trouble sono un gruppo musicale doom metal statunitense fondato nel 1979.\nSono noti come pionieri del loro genere, insieme a band quali Candlemass e Saint Vitus. La band ha creato uno stile distinto assemblando le influenze di band heavy metal britanniche quali Black Sabbath e Judas Priest e il rock psichedelico degli anni settanta.\nIl gruppo \u00e8 acclamato dalla critica, e i loro primi due album (\"Psalm 9\" e \"The Skull\") sono citati come punti di riferimento del Doom metal; con gli album dei primi anni novanta usciti per la Def American i Trouble avrebbero imboccato una direzione orientata pi\u00f9 sullo stoner metal. Dopo sei album in studio e tour negli Stati Uniti e in Europa, i Trouble si sciolgono nel 1996, per riformarsi sei anni pi\u00f9 tardi e pubblicare il loro settimo album in studio per la Escapi Music.\nIl nucleo originale della band sono stati il cantante Eric Wagner (sostituito pi\u00f9 tardi da Kory Clarke), i chitarristi Rick Wartell e Bruce Franklin, e il batterista Jeff Olson. La band \u00e8 nota anche per la natura spirituale dei loro primi testi; la loro prima etichetta discografica, la Metal Blade Records, la descriveva infatti come white metal (in contrasto con il nascente movimento black metal) degli anni ottanta.\nStoria.\nGli inizi e gli anni con la Metal Blade (1979-1988).\nI Trouble si formarono nel 1979 grazie al cantante Eric Wagner, i chitarristi Bruce Frankin e Rick Wartell, il bassista Ian Brown (da non confondere con il cantante degli Stone Roses; sar\u00e0 sostituito nel 1983 da Sean McAllister) e il batterista Jeff Olson. Traendo ispirazione dai Black Sabbath (con alcuni riferimenti al sound psichedelico di fine anni '60) la band \u00e8 caratterizzata da riff cupi e testi spirituali, spesso apertamente ispirati alla Bibbia (fattore che port\u00f2 la Metal Blade ad etichettarli come white metal, in contrapposizione al fenomeno del black metal). \"Sono cresciuto come Cattolico\" dice Eric Wagner nelle note contenute nel booklet della ristampa di \"Psalm 9\", \"ma bisogna ricordare che nei primi anni '80 tutto il Metal era satanico, e io non entrai in quell'atmosfera.\" Wagner sottintendeva che la Metal Blade aveva utilizzato per la prima volta questo termine, che la band rifiut\u00f2: \"Penso che la Metal Blade volesse provare ad essere originale o qualcosa del genere, dato che tutto il Metal veniva definito Black Metal, perch\u00e9 non etichettarci come White Metal?\"\nLa band and\u00f2 in tour attraverso il Midwest nei primi anni '80 prima di firmare un contratto con la Metal Blade Records, e pubblic\u00f2 l'omonimo debutto (pi\u00f9 tardi conosciuto come \"Psalm 9\") nel 1984. Il secondo album \"The Skull\" fu pubblicato nel 1985 e rifletteva i problemi legati all'abuso di sostanze stupefacenti di Eric Wagner, oltre che un certo stato di agitazione all'interno del gruppo. Questo ha portato all'abbandono del bassista Sean McAllister, che fu rimpiazzato da Ron Holzner. Anche il batterista Jeff Olson usc\u00ec dai Trouble, secondo alcune voci per diventare un prete, ma in realt\u00e0 decise di perseguire gli studi alla Berklee School of Music di Boston., venendo sostituito da Dennis Lesh per l'album \"Run to the Light\" del 1987, giudicato deludente dalla critica. Ted Kirkpatrick suon\u00f2 la batteria per il tour di \"Run to the Light\" prima di fondare nel 1989 un nuovo gruppo, i Tourniquet.\nIl successo e lo scioglimento (1989-2001).\nCi fu una pausa di tre anni prima che la band firmasse con la Def American per registrare (con la produzione di Rick Rubin) un secondo album omonimo nel 1990.\nIl gruppo affront\u00f2 un tour di un anno prima di rientrare in studio per la realizzazione di \"Manic Frustration\" (1992), che esplorava la psichedelia Beatlesiana e conteneva alcune tra le performance pi\u00f9 aggressive ed energiche del gruppo. Ma dopo che l'album non riusc\u00ec ad essere apprezzato da un maggior numero di fan, i Trouble furono licenziati dalla Def American, che stava attraversando un periodo di problemi finanziari.\nTramite la Music for Nations la band pubblic\u00f2 nel 1995 \"Plastic Green Head\", il cui impatto, nonostante il ritorno del primo batterista Jeff Olson, fu offuscato da quella che i Trouble ammisero in seguito essere \"stanchezza\". Eric Wagner lasci\u00f2 la band subito dopo, formando i Lid.\nReunion (2002-2007).\nDopo lo scioglimento dovuto all'abbandono di Eric Wagner, cominciarono a girare voci riguardanti una riunione. Il 26 gennaio del 2002, Wagner, Franklin, Wartell, Holzner e Olson si riunirono sul palco per un breve concerto a Chicago. Da quel momento i Trouble cominciarono a suonare concerti nell'area di Chicago e presenziarono come \"headliner\" a festival europei ed americani mentre lavoravano sul nuovo album. Un concerto a Stoccolma, in Svezia del 2005 fu filmato per il DVD \"Live In Stockholm\".\nNel febbraio del 2004 Dave Grohl, dei Nirvana e dei Foo Fighters, pubblic\u00f2 un album per tributare le sue influenze metal. Il disco, intitolato \"Probot\", includeva la partecipazione di diversi cantanti, tra cui Eric Wagner, che cant\u00f2 sulla canzone \"My Tortured Soul\". Nelle note dell'album, Grohl spieg\u00f2 che comprare \"Psalm 9\" per lui fu come comprare \"Sgt. Pepper's Lonely Hearts Club Band\".\nPoco dopo Holzner lasci\u00f2 la band e venne sostituito da Chuck Robinson, con cui venne inciso \"Simple Mind Condition\", pubblicato in Europa il 3 aprile del 2007. La band and\u00f2 in tour per promuovere il nuovo album che fu pubblicato negli Stati Uniti solo due anni dopo. Nel frattempo un album acustico fu pubblicato prima tramite il sito della band, poi tramite Escapi Music.\nUn nuovo cantante e un nuovo album (2008-presente).\nA maggio del 2008 Eric Wagner annunci\u00f2 la sua dipartita dai Trouble, che lo sostituirono con Kory Clarke dei Warrior Soul. Anche Olsen lasci\u00f2 il gruppo per dedicarsi ai suoi Retro Grave, venendo sostituito da Mark Lira dei Wet Animal.\nIn un'intervista risalente a settembre del 2008 il chitarrista Rick Wartell disse di aver scritto alcune canzoni per il prossimo album, che sarebbero state registrate dopo il tour. Quando gli fu chiesto lo stile delle nuove canzoni Wartell rispose: \"La musica che io e Bruce [Franklin, chitarrista] stiamo scrivendo diventa sempre pi\u00f9 pesante e vogliamo che Kory riesca ad integrare il suo stile con questo.\"\nIl 18 novembre del 2008 i Trouble annunciarono tramite il loro sito web che il loro album era in fase compositiva e sarebbe stato pubblicato probabilmente nell'estate del 2009. Sempre tramite il loro sito nello stesso anno viene pubblicato un bootleg dal vivo con la nuova formazione, poi diffuso tramite Escapi Music un anno dopo. Il 4 marzo del 2009 fu rivelato il titolo provvisorio del nuovo album dei Trouble: \"The Dark Riff\". Il 9 settembre del 2010 il gruppo annunci\u00f2 di essere finalmente pronto per le fasi di registrazione.\nIl disco usc\u00ec infine nel 2013 col titolo \"The Distortion Field\" e venne registrato col cantante Kyle Thomas. Lo stesso anno il bassista Rob Hultz, proveniente dai Solace, si un\u00ec alla band."}
{"id": "2675947", "revid": "188402", "url": "https://it.wikipedia.org/wiki?curid=2675947", "title": "Vili Vesterinen", "text": ""}
{"id": "2675948", "revid": "253269", "url": "https://it.wikipedia.org/wiki?curid=2675948", "title": "Beth Howland", "text": "Biografia.\nFiglia unica, durante gli anni scolastici cresce in lei la passione per la danza e la recitazione, tanto che a sedici anni si trasferisce a New York per cercare fortuna.\nNel 1959 arriva a Broadway aggiudicandosi un piccolo ruolo in Once Upon a Mattress. Successivamente, grazie anche alla passione per il ballo, ottiene ruoli da protagonista in musical come \"Bye Bye Birdie\", \"High Spirits\" e \"Company\".\nLa sua notoriet\u00e0 \u00e8 comunque legata al ruolo di Vera nella serie televisiva \"Alice\", telefilm che la tiene impegnata dal 1976 al 1985 e che le fa guadagnare quattro nomination al Golden Globe.\nGuest star in telefilm come \"Love Boat\", \"La signora in giallo\" e \"Sabrina, vita da strega\", l'unica partecipazione al cinema anche se in forma non accreditata \u00e8 nel film \"Il villaggio pi\u00f9 pazzo del mondo\".\n\u00c8 stata sposata dal 1961 al 1969 con l'attore Michael J. Pollard con il quale ha avuto una figlia, e con l'attore Charles Kimbrough dal 2002. \u00c8 deceduta nel 2015 all'et\u00e0 di 74 anni a causa di un tumore ai polmoni."}
{"id": "2675949", "revid": "118031", "url": "https://it.wikipedia.org/wiki?curid=2675949", "title": "Smilodonte", "text": ""}
{"id": "2675953", "revid": "767487", "url": "https://it.wikipedia.org/wiki?curid=2675953", "title": "Desorbimento per ionizzazione elettrospray", "text": "In spettrometria di massa il desorbimento per ionizzazione elettrospray \u00e8 una tecnica di ionizzazione diretta. Questa tecnica produce poca frammentazione, \u00e8 una tecnica di ionizzazione \"soft\". Comunemente si indica con DESI, dalla lingua inglese Desorption electrospray ionization.\nMeccanismo.\nGoccioline elettronebulizzate di solvente vengono inviate contro il campione che viene desorbito/ionizzato."}
{"id": "2675954", "revid": "1745361", "url": "https://it.wikipedia.org/wiki?curid=2675954", "title": "Eupite", "text": "Eupite () \u00e8 un personaggio della mitologia greca, padre di Antinoo, uno dei Proci pretendenti alla mano di Penelope durante l'assenza di Ulisse da Itaca.\nMitologia.\nDopo la strage dei Proci, in cui mor\u00ec anche suo figlio, sobill\u00f2 gli itachesi e li guid\u00f2 alla casa di Laerte, padre di Ulisse, dove furono per\u00f2 cacciati via. \nNella lotta Eupite fu colpito a morte dalla lancia di Laerte, a cui Atena aveva donato una forza prodigiosa."}
{"id": "2675955", "revid": "6923", "url": "https://it.wikipedia.org/wiki?curid=2675955", "title": "Alfa Romeo 33 Bertone Navajo", "text": "L'Alfa Romeo 33 Bertone Navajo, anche conosciuta come Alfa Romeo 33 Navajo o Bertone Navajo, \u00e8 una \"dream car\" realizzata dalla carrozzeria Bertone nel 1976.\nIl contesto.\nLa Navajo, presentata al Salone dell'automobile di Ginevra nel marzo 1976, fu l'ultima dream car realizzata sulla base dell'Alfa Romeo 33 Stradale e deve il proprio nome alla trib\u00f9 Navajo dei nativi americani.\nLa vettura.\nIl telaio dell'Alfa Romeo 33 Stradale venne allungato al centro fino a 2430 mm per poter montare una leggera carrozzeria in fibra di vetro&lt;ref name=\"bertone.it/\"&gt;&lt;/ref&gt; (l'auto pesa solo 870\u00a0kg) dal profilo fortemente \"a cuneo\" tipico degli anni '70. Il frontale molto rastremato \u00e8 bilanciato dalla coda massiccia sormontata da un enorme alettone posteriore trapezoidale che poteva variare la propria incidenza in funzione della velocit\u00e0.\nL'aerodinamica \u00e8 molto curata anche nel resto della vettura dato che anche lo spoiler anteriore, come quello posteriore, avrebbe potuto modificare l'incidenza in funzione della velocit\u00e0, caratteristica ripresa quasi dieci anni dopo dalla stessa Bertone sull'Alfa 90. I fanali anteriori a scomparsa avevano una configurazione pressoch\u00e9 unica: infatti non si alzavano dal cofano ma comparivano lateralmente dai parafanghi. Sul cofano anteriore sono presenti delle branchie per lo sfogo dell'aria calda dal radiatore e un adesivo con il logo Alfa Romeo stilizzato.La fiancata \u00e8 attraversata da una nervatura longitudinale arancione a contrasto con la verniciatura argentata del resto della carrozzeria che termina con la presa d'aria per raffreddare i freni.\nAll'interno oltre ai due sedili realizzati in vetroresina era presente un'insolita plancia tubolare dotata di un quadro strumenti digitale e di leve al posto dei classici bottoni per azionare i comandi di bordo.\nL'auto \u00e8 mossa dalla meccanica della 33 Stradale, quindi da un motore V8 con due alberi a camme in testa per bancata da 1995 cm\u00b3 di cilindrata con iniezione meccanica SPICA capace di 233 CV di potenza a 8800 giri/min accoppiato a un cambio manuale a 6 marce sistemato in posizione centrale longitudinale.\nDopo aver partecipato ai diversi saloni la vettura entr\u00f2 a far parte della collezione del Museo Storico Alfa Romeo dove si trova tuttora insieme agli altri prototipi basati sulla 33 Stradale."}
{"id": "2675956", "revid": "126257", "url": "https://it.wikipedia.org/wiki?curid=2675956", "title": "Alfa Romeo 33 Navajo", "text": ""}
{"id": "2675957", "revid": "599", "url": "https://it.wikipedia.org/wiki?curid=2675957", "title": "Norma di Chebyshev", "text": ""}
{"id": "2675958", "revid": "126257", "url": "https://it.wikipedia.org/wiki?curid=2675958", "title": "Alfa Romeo Navajo", "text": ""}
{"id": "2675960", "revid": "767487", "url": "https://it.wikipedia.org/wiki?curid=2675960", "title": "Aleksandar Boji\u0107", "text": ""}
{"id": "2675962", "revid": "123905684", "url": "https://it.wikipedia.org/wiki?curid=2675962", "title": "Phil Hellmuth", "text": "\u00c8 noto per detenere il record di 16 braccialetti delle World Series of Poker, per aver vinto il Main Event delle World Series of Poker 1989 e quello delle World Series of Poker Europe 2012 (unico giocatore ad essere riuscito a vincere entrambe le manifestazioni) e per aver raggiunto, nelle World Series of Poker del 2013, il 100\u00ba piazzamento a premi di questa competizione. Dal 2007 \u00e8 inserito nel Poker Hall of Fame.\nCarriera.\nWSOP.\nNel 1989 Hellmuth, soprannominato \"The Poker Brat\", conosciuto in italia con lo pseudonimo di Macaco, divenne il pi\u00f9 giovane vincitore del Main Event delle WSOP a 24 anni, sconfiggendo il due volte campione e detentore del titolo Johnny Chan. Mantenne il record fino al 2008, quando fu superato dal ventiduenne Peter Eastgate. Alle World Series of Poker 2006 vinse il suo decimo braccialetto nell'evento \"$1.000 No Limit Hold'em con rebuy\", pareggiando il record di braccialetti vinti insieme alle leggende del poker Doyle Brunson e Johnny Chan. A differenza di Brunson e Chan, Phil Hellmuth ha conquistato i suoi primi 10 trofei WSOP unicamente nella specialit\u00e0 del Texas hold'em.\nAlle World Series of Poker 2007 Hellmuth vinse l'undicesimo braccialetto nell'evento \"$1.500 No Limit Hold'em\". Al Main Event delle World Series of Poker 2008 ottenne un buon piazzamento concludendo 45\u00ba su 6.844 giocatori: il miglior risultato tra tutti gli ex-campioni delle WSOP che parteciparono all'evento. \"Poker Brat\" ha vinto in totale oltre 12.000.000$ alle WSOP. Nel maggio del 2009 Phil Hellmuth ha pubblicato il libro \"Deal Me In: 20 Of The World's Top Poker Players Share The Heartbreaking and Inspiring Stories of How They Turned Pro\".\nAlle World Series of Poker 2011 chiuse per tre volte al secondo posto in tre eventi; nel \"$10.000 2-7 Draw Lowball Championship\", nel \"$10.000 Seven Card Stud Hi-Low Split 8 or Better Championship\" e nel prestigioso \"$50.000 The Poker Player's Championship\". Per questi risultati, ottenne comunque vincite di oltre $1.500.000.\nSempre nel 2011, questa volta alle WSOPE, manc\u00f2 nuovamente l'assalto al dodicesimo braccialetto, fermandosi al settimo posto durante l'evento \"Six Handed No Limit Hold'em\".\nRiusc\u00ec a compiere l'impresa nel 2012, quando vinse l'evento \"$2.500 Seven Card Razz\"; questo rappresenta il primo braccialetto vinto in una specialit\u00e0 diversa dal Texas hold'em. Per l'occasione, il braccialetto ad Hellmuth \u00e8 stato consegnato da suo figlio. Sempre nelle WSOP del 2012 arriv\u00f2 4\u00ba nel \"The Big One for One Drop\", torneo con un buy-in di $1.000.000, il pi\u00f9 alto della storia, vincendo $2.645.000.\nDal 2013, durante la trasmissione del Main Event, ESPN gli ha dedicato una rubrica in ogni puntata, durante mani che prevedono decisioni particolarmente difficili, in cui spiega come giocherebbe in quelle situazioni.\nNell'edizione delle World Series of Poker 2015, Hellmuth vinse il suo quattordicesimo braccialetto trionfando nel torneo \"$10.000 Razz Championship\" e vincendo il primo premio di $271.105.\nWSOPE.\nAlle World Series of Poker Europe 2012 vinse il suo tredicesimo braccialetto, sconfiggendo nell'heads-up finale l'ucraino Sergii Baranov e aggiudicandosi pertanto il premio di \u20ac1.022.376..\nWorld Poker Tour.\nSebbene Hellmuth non abbia mai vinto un torneo del World Poker Tour, \u00e8 andato a premio 13 volte ed ha raggiunto 4 volte il tavolo finale in questo evento. Ha concluso quarto nel $3.000 \"No Limit Hold'em WPT Event\" al \"3rd Annual 49'er Gold Rush Bonanza\" nel 2002, e terzo nel $10.000 \"No Limit Hold'em WPT Event\" alle \"World Poker Finals\" presso il Foxwoods Resort Casino nel 2003. Al 2008 WPT L.A. Poker Classic, Hellmuth termin\u00f2 al sesto posto guadagnando $229.480 in un tavolo finale che vedeva la presenza di Phil Ivey e Nam Le. Ha anche partecipato a due WPT Invitational Events: il \"World Poker Tour by The Book\" nel 2004 ed il \"WPT Bad Boys of Poker II\" nel 2006, concludendo terzo entrambe le volte. Ad oggi Hellmuth ha vinto oltre $1.100.000 nei tornei del circuito WPT.\nAltri tornei.\nNel 2000 vinse il \"the Poker EM 7 Card Stud Main Event\" in Austria, considerato il pi\u00f9 grande torneo di 7 Card Stud nel mondo. Phil ha sconfitto 437 giocatori per una vittoria finale di $106,250.\nHellmuth \u00e8 il campione della terza stagione di \"Late Night Poker\".\nNel 2005 ha vinto la prima edizione del \"National Heads-Up Poker Championship\".. Ha battuto M\u1ebfn Nguy\u1ec5n, Paul Phillips, Huck Seed, Lyle Berman ed Antonio Esfandiari nel percorso verso la finale contro Chris Ferguson, che ha sconfitto in due partite su tre. Cercando di ripetere l'impresa nel 2006, perse il primo round contro Chip Reese. Nel 2007 Hellmuth non pot\u00e9 giocare perch\u00e9 impegnato in un altro torneo inglese: il \"PartyPoker Premier League Poker\", dove vinse quattro partite su sei giocate e fin\u00ec terzo alle finali. Hellmuth partecip\u00f2 al \"2008 National Heads-Up Poker Championship\", perdendo al primo round contro Tom Dwan. Nel \"2009 NBC Heads Up\" arriv\u00f2 fino ai quarti di finale, battendo Mike Sexton, Jeffrey Ishbia e Tom Dwan, suo carnefice l'anno precedente. La sua performance gli valse $75.000. Nell'edizione del 2010 fu sconfitto da Annette Obrestad nel secondo turno, dopo aver battuto nel primo Howard Lederer mentre nel \"2011 National Heads-Up Poker Championship\" perse al primo turno contro David Benyamine. Nel \"2013 National Heads-up Poker Championship\", ultima edizione del torneo, arriv\u00f2 in finale dove perse contro Mike Matusow e vinse il secondo premio da $300.000. Durante il torneo sconfisse Mike Sexton, Justin Smith, David Sands, Eugene Katchalov e Joe Serock\nNel 2011 venne scelto come capitano della rappresentativa USA nella Caesar Cup che gioc\u00f2 assieme agli altri membri della squadra: Daniel Negreanu, Jason Mercier, Johnny Chan e Ben Lamb. Riportato la vittoria sul team Europe capitanato da Bertrand Grospellier; la contesa comprendeva partite Heads Up singole e nel primo match la coppia Lamb-Mercier sconfisse il duo Cody-Tony G, nel secondo match Negreanu-Hellmuth furono sconfitti dalla coppia Lykov-Hansen; nel terzo match Johnny Chan ebbe la meglio su Bertrand Grospellier e nel quarto ed ultimo match Hellmuth batt\u00e9 Lykov portando la sua squadra alla vittoria finale per 3-1.\nSempre nel 2011, Phil Hellmuth vinse l'\u201cEight Game Mix Championship\u201d, evento dell'L.A. Poker classic dal buy in di $2,080, battendo un field di 49 giocatori e portandosi a casa una prima moneta di $22,630. Hellmuth, visibilmente eccitato per la vittoria del suo primo torneo dopo quasi cinque anni (vinse l'evento no limit da $1,500 delle Wsop del 2007), scrisse su twitter: \u201cHo vinto! Si sta decisamente bene quando si vince un torneo, Finalmente!\u201d e scherzosamente comment\u00f2: \u201d Oggi \u00e8 il 29 febbraio, l'appuntamento \u00e8 a fra quattro anni quando dovr\u00f2 difendere il titolo!\u201d\nEra una presenza fissa negli episodi del programma, cancellato nel 2011, \"Poker After Dark\", sia come giocatore che come commentatore occasionale. Hellmuth vinse il suo primo torneo del \"Poker After Dark\" nel primo episodio della terza stagione, vincendo $120.000. Ritorn\u00f2 due settimane pi\u00f9 tardi e si port\u00f2 a casa il suo secondo titolo vincendo altri $120.000.. Ha vinto anche il quadrangolare organizzato nel terzo episodio della quarta stagione, battendo i rivali Chris Ferguson, Ted Forrest e Paul Wasicka e vincendo $200.000. Partecip\u00f2 anche nella prima e nella quarta stagione dello show televisivo del network GSN, \"High Stakes Poker\". Al 2015 le sue vincite totali nei tornei live ammontano a oltre $ 20.000.000. Si posiziona 7\u00b0 nella \"All Time Money List\".\nAttivit\u00e0 legate al poker.\nHellmuth ha prodotto numerosi video didattici sul poker, tra i quali compaiono \"Ultimate White To Black Belt Course\" e \"Phil Hellmuth's Million Dollar Poker Secrets.\" Ha inoltre scritto molti articoli per la rivista Cardplayer e svariati libri sul poker come \"Play Poker like the Pros,\" \"Bad Beats and Lucky Draws,\" \"The Greatest Poker Hands ever Played\", e \"Poker Brat\"; quest'ultimo \u00e8 un libro che tratta di strategia del poker con ampi riferimenti autobiografici.\nNel maggio del 2004 Phil Hellmuth ha collaborato con Oasys Mobile per il rilascio di \"Texas hold 'em by Phil Hellmuth.\" Al tempo era uno dei 10 pi\u00f9 popolari giochi multigiocatore per telefono cellulare. Nella primavera del 2006 Hellmuth ha sostituito Phil Gordon come commentatore di \"Celebrity Poker Showdown\".. Assieme a Annie Duke, Hellmuth \u00e8 un istruttore di poker nello spettacolo \"Best Damn Poker Show\" di Fox Sports Network.\nPersonalit\u00e0 e controversie.\nHellmuth \u00e8 noto per essere un ottimo giocatore di poker ma un cattivo perdente che non perde occasione per esprimere osservazioni irrispettose sull'abilit\u00e0 dei suoi avversari, specialmente dopo aver avuto una bad beat. Durante il Main Event delle World Series of Poker del 2005 accus\u00f2 un avversario di non essere nemmeno in grado di scrivere correttamente poker dopo che il primo mise tutti i suoi soldi nel piatto preflop con contro di Hellmuth; l'avversario di Hellmuth centr\u00f2 il punto (usc\u00ec ), vincendo cos\u00ec il piatto.\nIn un'occasione Hellmuth, che \u00e8 spesso molto loquace durante le partite, fece arrabbiare a tal punto il veterano Sam Grizzl che i due fecero a pugni. Hellmuth sostiene che l'incontro si concluse con un pareggio e che nessuno si fece male. Nella prima settimana dello spettacolo televisivo \"Poker After Dark\" in onda sulla NBC, Hellmuth chiese ai suoi colleghi Shawn Sheikhan, Steve Zolotow, Gus Hansen e Huck Seed di stare in silenzio mentre doveva decidere come giocare la propria mano dopo che Annie Duke gli aveva rilanciato contro. I quattro inizialmente rispettarono la richiesta, ma quando Hellmuth stesso inizi\u00f2 a parlare, fu preso in giro da Seed che disse: \"Per favore stai in silenzio cos\u00ec posso parlare\", sollecitando le risa degli altri giocatori. Hellmuth abbandon\u00f2 il set minacciando di non tornare mai pi\u00f9 a giocare allo show, poi per\u00f2 ritorn\u00f2 convinto dai produttori, ma non rimase al tavolo per molto, infatti fu eliminato poche mani dopo da Sheikhan.\nIl giorno numero 5 delle WSOP 2008, Hellmuth pass\u00f2 una mano contro Cristian Dragomir. Su richiesta degli altri giocatori al tavolo, Dragomir rivel\u00f2 che aveva chiamato il rilancio pre-flop di Hellmuth con (una mano debole). Hellmuth insult\u00f2 Dragomir, gli diede dell'\"idiota\" diverse volte, e alla fine ricevette un avvertimento da un addetto del torneo, per l'insulto reiterato ad un altro giocatore. Inoltre altri giocatori (tra i quali il suo amico Mike Matusow, che sedeva allo stesso tavolo) gli consigliarono di smetterla. Ciononostante Hellmuth continu\u00f2 ad insultare Dragomir, finch\u00e9 non ricevette una penalit\u00e0 di un round. La penalit\u00e0 avrebbe avuto effetto l'indomani all'inizio della fase di gioco. Tuttavia durante la notte Hellmuth si incontr\u00f2 privatamente con il commissario delle WSOP Jeffrey Pollack, il quale annull\u00f2 la decisione dell'addetto. Alla fine Hellmuth concluse il torneo al 45\u00ba posto, mentre Dragomir fin\u00ec 28\u00ba. Il giorno successivo Hellmuth si scus\u00f2 con Dragomir per il proprio comportamento.\nIl 20 dicembre 2008 Hellmuth stava giocando a $200/$400 heads-up limit hold'em su internet, quando subentr\u00f2 un apparente problema tecnico del software. Il piatto da $5.599 fu assegnato a Hellmuth, sebbene avesse la mano peggiore: il suo avversario aveva per un tris di Re, mentre Hellmuth aveva per una doppia coppia. Questa mano divenne l'argomento di una notevole polemica nei forum online a causa dei commenti di Hellmuth che fecero seguito all'episodio. Infatti subito dopo che l'altro giocatore lo inform\u00f2 dell'errore nell'assegnazione del piatto, Hellmuth rispose semplicemente: \"Vuoi giocare o cosa?\". In pi\u00f9, interrogato pi\u00f9 tardi sulla mano, Hellmuth comment\u00f2 che aveva avuto errori simili un centinaio di volte nella sua carriera online: \"direi 50 volte a favore loro e 50 volte a favore mio\". Ci\u00f2 contraddiceva la dichiarazione ufficiale della casa da gioco online, secondo la quale non era stato trovato nessun altro esempio di questo errore.\nInfine, un precedente scandalo per truffa della stessa casa da gioco (UltimateBet), port\u00f2 a sospetti sulla plausibilit\u00e0 della spiegazione della casa stessa, che dava le colpe dell'errore ad un bug del computer.\nIl 16 aprile 2011, UltimateBet \u00e8 coinvolta nel Black Friday che colpisce il poker negli Stati Uniti: l'FBI sequestra i domini di quattro principali poker room, fra cui anche UltimateBet.\nEntrate al Main Event Wsop.\nLo sponsor di Hellmuth (UltimateBet) organizz\u00f2 il suo arrivo al Main Event delle WSOP 2007 a bordo di un'auto da corsa marchiata dallo sponsor, accompagnata da undici modelle (una per ogni braccialetto vinto da Hellmuth alle WSOP). Tuttavia Hellmuth ebbe un incidente con l'auto nel parcheggio del Rio All Suite Hotel and Casino perdendo il controllo del veicolo e colpendo un lampione in cemento. Dopo l'inconveniente, Hellmuth si present\u00f2 a bordo di una limousine, si un\u00ec alle modelle e fece il suo grandioso ingresso al Main Event in ritardo di 2 ore. Alcuni pensarono che l'incidente fosse tutta una messa in scena, ma Hellmuth sment\u00ec.\nNel 2008 Hellmuth fece ancora una volta un'entrata grandiosa al Main Event delle World Series of Poker. Si present\u00f2 infatti in una carovana con abiti militari, indossando un elmetto con undici stelle (per ricordare gli undici braccialetti).\nPer le WSOP 2009 Hellmuth fece il suo ingresso al Rio su una biga trainata da cavalli bianchi vestito da Giulio Cesare. Protetto da Centurioni Romani, Phil era anche circondato da muse che gli tiravano petali di rose davanti al suo cammino. La grande entrata di quell'anno era per celebrare l'anniversario dei 10 anni di Ultimate Bet Pokers e quindi per invitare giocatori ad entrare nel suo impero a Las Vegas, competendo per il \u201c$10 million dollar special Main Event bonus\u201d.\nDurante le Wsop del 2010, Phil si present\u00f2 al tavolo del Main Event per giocare il Day 1c vestito da lottatore di MMA (mixed martial arts). Come sempre con lui c'era un gruppo di 11 ragazze che Hellmuth ha portato con s\u00e9 fino al momento della presentazione alla folla.\nL'intera sequenza della sua entrata \u00e8 stata registrata con una telecamera a 360\u00b0 e postata successivamente su internet.\nL'atteggiamento di Phil Hellmuth, spesso, non \u00e8 apprezzato dai suoi colleghi, come dimostr\u00f2 Doyle Brunson durante le World Series of Poker Europe 2010. Hellmuth arriv\u00f2 al Main Event dell'edizione europea con una biga romana vestito da condottiero e si sedette allo stesso tavolo di Doyle Brunson. Nacque quindi una discussione davanti alle telecamere dove Brunson critic\u00f2 aspramente il comportamento di Hellmuth e lasci\u00f2 intendere che, in quel modo, danneggiasse il mondo del poker.\nD'altra parte, molte volte lui stesso ha difeso il proprio stile:\n\u201cSto cercando un modo per far capire meglio il poker alle persone che non lo condividono. Credo che se tutte le persone capissero il poker, allora diventerebbe pi\u00f9 seguito del golf. Voglio dire chiunque di qualsiasi et\u00e0, sesso, religione, razza o nazionalit\u00e0 possono giocare e amare questo gioco. La prestanza fisica non \u00e8 necessaria nel poker. Puoi usare la tua mente per giocare a poker.\u201d."}
{"id": "2675964", "revid": "827882", "url": "https://it.wikipedia.org/wiki?curid=2675964", "title": "Centro Cultural de Bel\u00e9m", "text": "Il Centro Cultural de Bel\u00e9m (o CCB) \u00e8 un edificio situato nella freguesia di Bel\u00e9m, a Lisbona. Il Centro venne costruito per essere la sede della presidenza portoghese della Comunit\u00e0 Economica Europea (ora Unione europea), finch\u00e9 nel 1993 venne utilizzato come centro culturale e di conferenze. La struttura \u00e8 stata progettata dall'architetto italiano Vittorio Gregotti insieme all'architetto portoghese Manuel Salgado, tra il 1988 e il 1993.\nIl Centro Cultural de Bel\u00e9m \u00e8 dotato di un grande centro espositivo e di un museo del design che contiene pezzi fin dal 1937. Ha inoltre un caff\u00e8 ed un ristorante che si affacciano sui giardini di ulivi che attenuano la rumorosit\u00e0 del traffico e da dove si vedono le banchine sul fiume.\nDurante il fine settimana il centro si riempie di artisti di strada e pattinatori."}
{"id": "2675966", "revid": "1745361", "url": "https://it.wikipedia.org/wiki?curid=2675966", "title": "Euneo", "text": "Euneo, nella mitologia greca, era il figlio di Giasone e della regina di Lemno, Ipsipile.\nAlla morte della madre regn\u00f2 sull'isola. Durante la guerra di Troia forn\u00ec vino agli Achei.\nDa Achille compr\u00f2 Licaone, figlio di Priamo, riscattato poi da Eezione d'Imbro."}
{"id": "2675971", "revid": "1745361", "url": "https://it.wikipedia.org/wiki?curid=2675971", "title": "Merope (figlia di Enopio)", "text": "Merope () o Aero o Aerope \u00e8 un personaggio della mitologia greca. Fu principessa di Chio.\nGenealogia.\nFiglia di Enopione e della ninfa Elice\nNon risulta sia mai stata sposa od abbia avuto figli.\nMitologia.\nFu desiderata da Orione che, innamoratosi di lei chiese al padre la sua mano, ma questi temporeggiava poich\u00e9 odiava l'idea di avere un siffatto uomo come genero. \nOrione cos\u00ec, ubriaco dal vino del padre, irruppe nella camera di lei che giaceva addormentata, ma il padre intervenne e lo accec\u00f2."}
{"id": "2675972", "revid": "219355", "url": "https://it.wikipedia.org/wiki?curid=2675972", "title": "Ionizzazione per desorbimento elettrospray", "text": ""}
{"id": "2675973", "revid": "219355", "url": "https://it.wikipedia.org/wiki?curid=2675973", "title": "Desorbimento/ionizzazione laser assistito da matrice", "text": ""}
{"id": "2675978", "revid": "744331", "url": "https://it.wikipedia.org/wiki?curid=2675978", "title": "Asion Daja", "text": "Biografia.\nAnche suo padre Fatos \u00e8 stato un calciatore.\nCarriera.\nClub.\nL'8 luglio 2014 viene acquistato dal , squadra con la quale firma un contratto annuale con scadenza il 30 giugno 2015.\nStatistiche.\nPresenze e reti nei club.\n\"Statistiche aggiornate al 3 dicembre 2021.\""}
{"id": "2675979", "revid": "219355", "url": "https://it.wikipedia.org/wiki?curid=2675979", "title": "DESI", "text": ""}
{"id": "2675981", "revid": "1745361", "url": "https://it.wikipedia.org/wiki?curid=2675981", "title": "Fileo", "text": "Fileo () \u00e8 un personaggio della mitologia greca ed uno dei figli di Augia, re d'Elide e nemico di Eracle.\nFece parte della caccia al cinghiale calidonio.\nMitologia.\nVenne cacciato dal padre dopo aver appoggiato quest'ultimo in seguito a una disputa scoppiata tra l'eroe e il padre. \nBandito dalla sua citt\u00e0, si stabil\u00ec a Dulichio, dove spos\u00f2 Timandra dalla quale ebbe Megete ed Euridamia. \nPi\u00f9 tardi Eracle mise a sacco l'Elide, uccise re Augia e ricompens\u00f2 Fileo, ponendolo sul trono.\nSuo figlio Megete guid\u00f2 un contingente da Dulichio alla Guerra di Troia."}
{"id": "2675984", "revid": "767487", "url": "https://it.wikipedia.org/wiki?curid=2675984", "title": "Ce n'\u00e8 per tutti", "text": "Ce n'\u00e8 per tutti \u00e8 un film del 2009 diretto da Luciano Melchionna. \u00c8 arrivato nelle sale cinematografiche il 20 novembre 2009.\nTrama.\nUn ragazzo, di nome Gianluca, sale sul Colosseo a Roma. Nello stesso momento si dipanano le vicende degli amici i quali, venuti a sapere quanto sta accadendo, cercano di raggiungere il luogo. La situazione viene seguita anche dalla televisione, che specula miseramente sulla vicenda, coinvolgendo forzatamente i genitori di Gianluca. Attraverso alcuni flashback si intuisce quale pu\u00f2 essere la motivazione di Gianluca , poeta dall'animo sensibile, che non riesce pi\u00f9 a sopportare il dolore che sente ovunque intorno a s\u00e9. Nella solitudine trovata in alto, vedendo sotto di s\u00e9 l'accalcarsi dei curiosi, il ragazzo dialoga con la nonna (Stefania Sandrelli), l'unica che sembra provare compassione e sentimento per lui."}
{"id": "2675987", "revid": "124950237", "url": "https://it.wikipedia.org/wiki?curid=2675987", "title": "Enopione", "text": "Enopione () \u00e8 un personaggio della mitologia greca. Fu re di Chio.\nGenealogia.\nFiglio di Dioniso e Arianna, ebbe dalla ninfa Elice i figli Mela, Talus, Evante, Salago, Atamante e la figlia Merope.\nMitologia.\nFond\u00f2 la citt\u00e0 di Chio nell'isola omonima ricevuta da Radamanto e di cui divenne re. \nSi narra che dato il suo nome (l'origine derivava dal greco e significava \"bevitore di vino\") avesse diffuso l'arte di coltivare le viti nei suoi territori.\nL'ospite Orione.\nRicevette il gigante cacciatore Orione che, giunto a Chio per cacciare la numerosa selvaggina dell'isola, fu in seguito accolto con un banchetto dove assal\u00ec sua figlia Merope. \nPer vendicarsi, Enopione lo fece ubriacare e quando si assop\u00ec lo pugnal\u00f2 negli occhi e lo butt\u00f2 gi\u00f9 dall'isola. \nEfesto ebbe piet\u00e0 del cieco Orione e gli diede come guida il suo servitore Cedalione che lo condusse verso est, dove il sole nascente gli restaur\u00f2 la vista. \nOrione volle a sua volta vendicarsi e cerc\u00f2 di uccidere Enopione, ma questi si nascose in una fortezza costruita dai Chiani e in seguito fugg\u00ec a Creta.\nIgino scrive che non and\u00f2 a Creta ma fu rapito da Eos.\nPausania scrive che la sua (presunta) tomba si trovava a Chio nel tempo del suo viaggio."}
{"id": "2675989", "revid": "204012", "url": "https://it.wikipedia.org/wiki?curid=2675989", "title": "Enopio", "text": ""}
{"id": "2675992", "revid": "838137", "url": "https://it.wikipedia.org/wiki?curid=2675992", "title": "Analisi diretta in tempo reale", "text": "In spettrometria di massa l'analisi diretta in tempo reale \u00e8 una tecnica di ionizzazione diretta. Questa tecnica produce poca frammentazione, \u00e8 una tecnica di ionizzazione \"soft\". Comunemente si indica con DART, dalla lingua inglese Direct analysis in real time.\nMeccanismo.\nUn gas, come elio o azoto viene ionizzato e inviato sul campione ionizzandolo."}
{"id": "2675994", "revid": "219355", "url": "https://it.wikipedia.org/wiki?curid=2675994", "title": "Desorption electrospray ionization", "text": ""}
{"id": "2675995", "revid": "219355", "url": "https://it.wikipedia.org/wiki?curid=2675995", "title": "Direct analysis in real time", "text": ""}
{"id": "2675999", "revid": "61051", "url": "https://it.wikipedia.org/wiki?curid=2675999", "title": "Clusiidae", "text": "Clusiidae , \u00e8 una famiglia cosmopolita di insetti dell'ordine dei Ditteri (Brachycera: Cyclorrhapha: Acalyptratae). Comprende specie associate ad ambienti forestali, saprofaghe sia allo stadio larvale sia allo stadio adulto. Sono prevalentemente diffusi nelle regioni tropicali.\nDescrizione.\nAdulto.\nGli adulti sono insetti di medio-piccole dimensioni, con corpo lungo 2-8 mm e livrea di colore variabile dal giallo a nero recante spesso ornamenti cromatici di varie forme e dimensioni. In diverse specie ricorre il dimorfismo sessuale con la comparsa di colorazioni differenti, nei due sessi, in corrispondenza delle zampe, della faccia e delle gene.\nIl capo \u00e8 globoso, con profilo posteriore concavo o appiattito alla vista dorsale, provvisto di ocelli e grandi occhi composti. La chetotassi comprende 2-5 paia di setole fronto-orbitali di varia lunghezza e inclinazione: le inferiori sono leggermente proclinate, le superiori reclinate; fra le setole fronto-orbitali sono sempre presenti le periorbitali, mentre le setole frontali possono essere presenti o assenti. Setole ocellari brevi e proclinate. Setole verticali lunghe, con le interne convergenti e pi\u00f9 lunghe delle esterne. Setole postocellari assenti o presenti, in quest'ultimo caso sottili e divergenti e nettamente pi\u00f9 brevi delle setole verticali. peli postoculari in serie di 10-15, setole postgenuali in numero di 1-2 paia e vibrisse robuste, dirette superiormente e anteriormente. Queste ultime possono avere anche sviluppo abnorme e conformazioni particolari nei maschi di alcune specie. Altri annessi tricoidei sono rappresentati da serie di peli portati sulle gene, sul margine peristomale, sulla fronte e nella regione postoculare. Le antenne sono di tipo aristato, con inserzioni pi\u00f9 o meno distanziate sulla faccia; il pedicello ha una caratteristica estensione angolare nel margine distale e porta una lunga setola dorsale; il primo flagellomero \u00e8 di forma globosa, raramente allungata, e porta un'arista filiforme, pi\u00f9 o meno pubescente, inserita in posizione subapicale. L'apparato boccale presenta un labbro inferiore di moderata lunghezza e palpi mascellari sottili.\nIl torace \u00e8 leggermente allungato, con un rapporto di 1,5-2 rispetto alla sua larghezza. \u00c8 largo quanto il capo o leggermente pi\u00f9 stretto. La chetotassi \u00e8 piuttosto ricca e complessa: \nSulle pleure, la chetotassi presenta setole sul proepisterno (0-2), sull'episterno dorsale (1) e sull'episterno ventrale (1). Le zampe sono relativamente lunghe e sottili, con femori leggermente ingrossati a chetotassi differenziata nei sessi: i maschi presentano in genere numerose setole robuste sul lato anteriore dei femori medi e posteriori e alcune setole sul lato posteriore, mentre le femmine non presentano setole differenziate. Le tibie intermedie, nella maggior parte dei generi, presentano setole preapicali sul lato dorsale. Queste sono presenti, a volte, anche nelle tibie delle altre zampe. Le ali sono pi\u00f9 lunghe dell'addome e moderatamente larghe, con lobo anale ampio e alula poco pronunciata. Membrana ialina o leggermente offuscata, a volte opaca all'apice o intorno alla vena mediocubitale discale.\nLa conformazione della venulazione \u00e8 abbastanza uniforme nell'ambito della famiglia. La costa si estende fino alla terminazione di M1+2, in posizione subapicale posteriore, e presenta una sola frattura (frattura subcostale). La subcosta \u00e8 completa e parallela a R1. La radio si divide in tre rami, con R1 ricurva e breve, terminante entro il terzo prossimale del margine, e rami del settore radiale lunghi: R2+3 confluisce sul terzo distale, R4+5 in posizione subapicale anteriore. media indivisa, con andamento parallelo, leggermente divergente o leggermente convergente rispetto a R4+5. Cubito anteriore divisa in due rami, con CuA1 completa e raggiungente il margine e CuA2 breve e ricurva, confluente sull'anale. Vena A1+CuA2 incompleta, non raggiungente il margine. Delle nervature trasversali sono sempre presenti la radio-mediale e le due medio-cubitali. Radio-mediale compresa entro la met\u00e0 basale dell'ala e confluisce a met\u00e0 della cellula discale o in posizione pi\u00f9 distale. La medio-cubitale basale \u00e8 obliqua e molto spostata in posizione prossimale, pi\u00f9 o meno all'altezza della biforcazione del settore radiale. La medio-cubitale discale si posiziona al centro dell'ala o in posizione leggermente pi\u00f9 distale. Cellula discale ben conformata, leggermente pi\u00f9 larga nella sua met\u00e0 distale. Prima basale (br) nettamente pi\u00f9 lunga della seconda basale. Seconda basale (bm) piccola, con apice acuto, lunga quanto la cu\"p\". Cellula cu\"p\" ben conformata ma piccola, con apice arrotondato e convesso.\nL'addome \u00e8 sottile e affusolato all'estremit\u00e0 posteriore, con uriti terminali nei maschi pi\u00f9 o meno simmetrici. L'ottavo urite, nelle femmine, \u00e8 sottile e allungato ed \u00e8 separato dal settimo da una membrana intersegmentale espansa.\nStadi giovanili.\nLa larva \u00e8 apoda, sottile e subcilindrica, a maturit\u00e0 lunga 4\u20138\u00a0mm. Il tegumento presenta piccoli processi spinosi allineati su pi\u00f9 file longitudinali sia sul lato dorsale sia sul lato ventrale. L'apparato respiratorio \u00e8 anfipneustico nel secondo e terzo stadio, con un paio di spiracoli tracheali toracici portati su piccoli tubercoli e un paio addominale portato su placche caudali sclerotizzate.\nIl pupario \u00e8 bruno-giallastro.\nHabitat e biologia.\nLa famiglia comprende specie ad habitat forestale. Le larve, per le specie conosciute, sono saprofaghe o micetofaghe e si rinvengono nel legno in decomposizione e sotto la corteccia degli alberi, spesso all'interno di gallerie prodotte da insetti xilofagi. Gli adulti frequentano lo stesso habitat, spesso nei pressi di alberi deperiti o abbattuti. Il regime dietetico degli adulti sarebbe basato sull'assunzione di fluidi di varia natura, fra cui nettare, essudati vegetali, escrementi e liquidi emessi da materiale organico in decomposizione.\nIn diverse specie \u00e8 stato osservato un comportamento complesso nei rituali associati alla riproduzione. Fra i maschi la competizione sessuale \u00e8 regolata dal controllo del territorio e dall'instaurazione di gerarchie, a volte basate sull'esibizione di caratteri morfologici abnormi, come la conformazione a spirale delle vibrisse o l'ampiezza delle ali o del capo. L'area controllata da un maschio dominante \u00e8 un sito in cui vengono attratte le femmine e dove si svolge l'accoppiamento. Le femmine fecondate si spostano successivamente su siti adatti allo sviluppo delle larve.\nSistematica e filogenesi.\nLa famiglia dei Clusiidae fu denominata Heteroneuridae da Loew nel 1861. Questa denominazione, basata sulla specie \"Heteroneura geomyzina\" (=\"Clusiodes geomyzinus\"), era in realt\u00e0 errata in quanto il nome \"Heteroneura\" era gi\u00e0 impegnato dallo stesso Fall\u00e9n per definire nel 1810 un genere della famiglia dei Platypezidae. Handlirsch (1884) us\u00f2 il nome Clusiinae, ma dal primo decennio del XX secolo si diffusero due denominazioni alternative: Johnson (1913) propose il nome Clusiodidae, basato sul genere \"Clusiodes\" (=\"Heteroneura\" ), Hendel (1916) propose, invece, Clusiidae, basato sul genere \"Clusia\". I due nomi furono usati entrambi da vari Autori, ma attualmente ricorre esclusivamente il nome Clusiidae.\nHennig (1973) collocava i Clusiidae nella superfamiglia Anthomyzoidea nel gruppo di famiglie Anthomyzidea, insieme ad Acartophthalmidae, Chyromyidae, Opomyzidae e Anthomyzidae. McAlpine (1989) collocava i Clusiidae, in stretta relazione con gli Acartophthalmidae, nel clade \"Opomyzoidea\" che costituiva la linea pi\u00f9 primitiva degli Opomyzoidea. Studi pi\u00f9 recenti, in realt\u00e0, collocherebbero gli Acartophthalmidae nel clade dei Carnoidea, distanziandolo perci\u00f2 dai Clusiidae:\nLa suddivisione interna fu proposta da Frey (1960), che ripart\u00ec la famiglia in due sottofamiglie, Clusiinae e Clusiodinae, differenziate in base alla chetotassi cefalica. Tale ripartizione si \u00e8 mantenuta per 45 anni. Nel \"Manual of Palaearctic Diptera\", Sakasawa (1998) attribuisce alla famiglia circa 240 specie ripartite fra 24 generi. Dopo il 2000 sono state descritte oltre 50 nuove specie, per lo pi\u00f9 tropicali e in gran parte classificate da Lonstale &amp; Marshall fra il 2006 e il 2007, e attualmente il BioSystematic Database of World Diptera riporta oltre 310 specie di Clusiidae, il numero di generi validi si \u00e8 ridotto a 15 per la conversione di alcuni nomi in sinonimi minori o in sottogeneri. La suddivisione della famiglia ha inoltre subito importanti revisioni da parte di Lonsdale &amp; Marshall (2006), che hanno definito una nuova sottofamiglia includendovi tre generi, di cui uno di nuova descrizione, tutti prevalente distribuzione neotropicale. Sulla base di questi aggiornamenti, lo schema tassonomico attuale sarebbe cos\u00ec articolato:\nSottofamiglia Clusiinae. Comprende 34 specie distribuite fra sei generi\nSottofamiglia Clusiodinae. Comprende circa 170 specie ripartite fra sei generi\nSottofamiglia Sobarocephalinae. Comprende quasi 100 specie ripartite fra tre generi\nIn merito al genere \"Prohendelia\", il BDWD cita una proposta di spostamento al rango di sottogenere di \"Hendelia\", con il nome \"Hendelia (Prohendelia)\". Nelle schede relative alle due specie di \"Prohendelia\", \"Prohendelia freyi\" e \"Prohendelia lateralis\", viene tuttavia indicata la ridenominazione, rispettivamente, in \"Prohendelia (Prohendelia) freyi\" e \"Prohendelia (Prohendelia) lateralis\". Lonsdale &amp; Marshall (2007), in una recente revisione della scheda relativa al genere \"Hendelia\" sul \"Tree of life Web Project\", annunciano una revisione in corso per il genere \"Hendelia\"; questa revisione porterebbe a 33 il numero di specie di questo genere, comprendendo anche tre specie di \"Prohendelia\".\nFossili.\nDue sono i fossili, appartenenti ad altrettanti generi estinti, classificati in questa famiglia. Entrambi risalgono ad un periodo compreso fra l'Eocene e l'Oligocene, ritrovati nell'ambra baltica:\n\"Electroclusiodes\" . Comprende la sola specie \"Electoclusiodes radiospinosa\" . \n\"Xenanthomyza\" . Comprende la sola specie \"Xenanthomyza larssoni\" .\nEvenhuis riporta anche una terza specie, \"Electroclusiodes meunieri\" , ma, secondo il BioSystematic Database of World Diptera, questa \u00e8 classificata fra gli Agromyzidae. Sussistono dubbi, invece, sull'appartenenza di \"X. larssoni\" alla famiglia dei Clusiidae: Hennig la classific\u00f2 fra gli Anthomyzidae, ma in seguito ne attribu\u00ec la probabile appartenenza ai Clusiidae. La posizione sistematica del fossile \u00e8 stata discussa successivamente da altri Autori, fra cui McAlpine (1989), che ne indica la probabile appartenenza ai Clusiidae, ma senza formalizzarne lo spostamento in attesa di ulteriori accertamenti. Il BDWD attribuisce a tutti gli effetti l'appartenenza del fossile ai Clusiidae.\nInfine, negli Acartophthalmidae \u00e8 classificata la specie \"Acartophthalmites terziaria\" che, secondo McAlpine (1989) sarebbe strettamente correlata ad alcuni generi dei Clusiidae e, quindi, non ne esclude l'appartenenza a questa famiglia. Anche in questo caso, McAlpine non formalizza lo spostamento in attesa di ulteriori approfondimenti e la specie risulta al momento classificata fra gli Acartophthalmidae.\nDistribuzione.\nI Clusiidae sono a tutti gli effetti una famiglia cosmopolita, rappresentata in tutte le regioni zoogeografiche della Terra anche se per lo pi\u00f9 associata ad ecosistemi forestali. La maggiore concentrazione di specie si ha tuttavia nelle regioni tropicali e, in particolare, nell'ecozona neotropicale che annovera poco pi\u00f9 del 50% delle specie. La distribuzione geografica della famiglia \u00e8 riassunta nella seguente tabella:\nSecondo il catalogo Fauna Europaea, in Europa sono presenti 13 specie ripartite fra quattro generi: \"Clusiodes\" (con nove specie), \"Clusia\" (due specie), \"Heteromeringia\" (una specie), \"Hendelia\" (una specie). La tassonomia adottata da Fauna Europaea diverge da quella del BioSystematic Database of World Diptera e dagli ultimi aggiornamenti dovuti alla revisione di Lonsdale &amp; Marshall: in Fauna Europaea, il genere \"Heteromeringia\" \u00e8 compreso nei Clusiinae, la specie \"Clusia tigrina\" \u00e8 denominata \"Paraclusia tigrina\" e \"Clusiodes microcera\" \u00e8 denominata \"Clusiodes microcerca\".\nIn Italia sono presenti tre specie, tutte segnalate nel Nord: \"Clusiodes albimanus\" (=\"Clusioides albimanus\"), \"Clusia flava\" e \"Clusia tigrina\" (=\"Paraclusia tigrina\")."}
{"id": "2676012", "revid": "332094", "url": "https://it.wikipedia.org/wiki?curid=2676012", "title": "NB-36H", "text": ""}
{"id": "2676015", "revid": "729019", "url": "https://it.wikipedia.org/wiki?curid=2676015", "title": "Ionizzazione elettrospray con sonda di campionamento", "text": "In spettrometria di massa la ionizzazione elettrospray con sonda di campionamento \u00e8 una tecnica di campionamento e ionizzazione. Questa tecnica produce poca frammentazione, \u00e8 una tecnica di ionizzazione \"soft\". Comunemente si indica con SPESI, dalla lingua inglese sampling probe electrospray ionization.\nMeccanismo.\nUn solvente viene inviato su una superficie e riassorbito da una sonda. Nella permanenza sulla superficie porta in soluzione il campione che viene poi ionizzato per elettrospray. Questa tecnica pu\u00f2 essere applicata ad esempio sulle lastre TLC."}
{"id": "2676016", "revid": "219355", "url": "https://it.wikipedia.org/wiki?curid=2676016", "title": "SPESI", "text": ""}
{"id": "2676020", "revid": "219355", "url": "https://it.wikipedia.org/wiki?curid=2676020", "title": "Sampling probe electrospray ionization", "text": ""}
{"id": "2676027", "revid": "287204", "url": "https://it.wikipedia.org/wiki?curid=2676027", "title": "33P/Daniel", "text": "La Cometa Daniel, formalmente indicata come 33P/Daniel, \u00e8 una cometa periodica del Sistema solare, appartenente alla famiglia delle comete gioviane. \u00c8 stata scoperta dall'astronomo Zaccheus Daniel il 7 dicembre 1909 dall'\"Halsted Observatory\" della Princeton University in New Jersey.\nStoria osservativa.\nLa cometa fu scoperta nel giorno di massimo avvicinamento alla Terra come un oggetto della nona magnitudine, dopo esser gi\u00e0 transitata per il perielio. Nonostante Alexander D. Dubiago ne avesse calcolato l'orbita, la cometa non fu osservata nei previsti ritorni del 1916, 1923 e 1930. Fu infine recuperata nel 1937 da Shin-ichi Shimizu, su indicazione di Hidewo Hirose che aveva aggiornato i conti di Dubiago tenendo conto delle perturbazioni gravitazionali di Giove. Anche in questo caso la cometa \u00e8 stata osservata solo dopo il passaggio al perielio.\nSuccessivamente \u00e8 stata osservata nei ritorni del 1943, 1950, 1964, 1978, 1985, 1992, 2000 e 2008. Non sono stati osservati invece i ritorni del 1957 e del 1971.\nNel gennaio del 2009 la cometa ha esibito un \"outburst\", termine inglese utilizzato per indicare un repentino cambiamento nell'attivit\u00e0 di un nucleo cometario che conduce ad una rapida espansione della chioma, che ha determinato un incremento della luminosit\u00e0 di 3 magnitudini.\nOrbita.\nLa Cometa Daniel percorre un'orbita moderatamente eccentrica, inclinata di circa 22\u00b0 rispetto al piano dell'eclittica. L'afelio, esterno all'orbita di Giove, \u00e8 a 5,89\u00a0UA dal Sole; il perielio, compreso tra le orbite di Giove e di Marte, \u00e8 a 2,16\u00a0UA dal Sole. La cometa completa un'orbita in circa 8 anni.\nIl nodo discendente dell'orbita \u00e8 prossimo all'orbita di Giove. e la cometa ha ripetuto diversi incontri ravvicinati con il pianeta che ne hanno alterato l'orbita. Nell'ultimo secolo, il pi\u00f9 stretto \u00e8 avvenuto il 16 febbraio 1995, quando \u00e8 stata raggiunta la distanza di 0,2456 UA, che ha comportato un aumento del periodo orbitale di circa 1 anno. Il prossimo incontro avverr\u00e0 il 2 dicembre 2018 e determiner\u00e0 un ulteriore incremento del periodo orbitale."}
{"id": "2676029", "revid": "219355", "url": "https://it.wikipedia.org/wiki?curid=2676029", "title": "Desorbimento/ionizzazione laser assistita da matrice", "text": ""}
{"id": "2676030", "revid": "161273", "url": "https://it.wikipedia.org/wiki?curid=2676030", "title": "Cometa Daniel", "text": ""}
{"id": "2676031", "revid": "767487", "url": "https://it.wikipedia.org/wiki?curid=2676031", "title": "Carl Gustav Witt", "text": "Lavor\u00f2 all'osservatorio berlinese dell'associazione astronomica Urania (\"Urania Sternwarte Berlin\"). Scopr\u00ec 433 Eros superando in tempestivit\u00e0 di comunicazione Auguste Honor\u00e9 Charlois che pure lo aveva osservato nella stessa notte.\nGli sono stati dedicati l'asteroide 2732 Witt e la Witt Regio su Eros."}
{"id": "2676032", "revid": "86599", "url": "https://it.wikipedia.org/wiki?curid=2676032", "title": "Gustav Witt", "text": ""}
{"id": "2676034", "revid": "123607644", "url": "https://it.wikipedia.org/wiki?curid=2676034", "title": "Pal\u00e1cio Nacional de Bel\u00e9m", "text": "Il Pal\u00e1cio Nacional de Bel\u00e9m \u00e8 un palazzo di Lisbona, sede ufficiale dei presidenti del Portogallo.\nIl palazzo si trova alla periferia di Lisbona, nella freguesia di Bel\u00e9m da cui prende il suo nome, ed \u00e8 stato costruito nel XV secolo dal re Manuel I su una collina di fronte al Tago e vicino al Monastero dos Jer\u00f3nimos, che era stato appena completato.\nNel XVII secolo il palazzo pass\u00f2 ai conti di Aveiras finch\u00e9, all'inizio del XVIII secolo venne riacquistato da re Giovanni V che lo ingrand\u00ec e ne fece ridipingere gli interni.\nDurante il terremoto di Lisbona del 1755 il palazzo ebbe un ruolo decisivo nelle sorti della famiglia reale, in quanto era proprio nell'edificio che si trovavano Giuseppe I e la famiglia, salvandosi cos\u00ec dalla devastazione che colp\u00ec la capitale lusitana. Nel 1912, dopo che venne instaurata la Repubblica portoghese, il palazzo divenne residenza presidenziale ufficiale.\nLa piazza di fronte al palazzo, la Pra\u00e7a Afonso de Albuquerque, prende il nome da Alfonso de Albuquerque ed offre una stupenda vista del palazzo di Bel\u00e9m."}
{"id": "2676035", "revid": "1573940", "url": "https://it.wikipedia.org/wiki?curid=2676035", "title": "1984 (opera)", "text": "1984 \u00e8 un'opera teatrale in musica di Lorin Maazel, basata sull'omonimo romanzo di George Orwell, con libretto di J.D. McClatchy e Thomas Meehan. \u00c8 stata rappresentata per la prima volta il 3 maggio del 2005, alla Royal Opera House di Londra, diretta dal compositore con Diana Damrau, Simon Keenlyside e la regia di Robert Lepage.\nSi tratta di un lavoro di circostanza. Venne commissionata a Maazel dal direttore della Bayerische Staatsoper, August Everding, morto sei anni prima della prima."}
{"id": "2676039", "revid": "486946", "url": "https://it.wikipedia.org/wiki?curid=2676039", "title": "Palazzo Reale Ribeira", "text": ""}
{"id": "2676041", "revid": "767487", "url": "https://it.wikipedia.org/wiki?curid=2676041", "title": "Leonardo Grosso", "text": "Biografia.\nSuo figlio Edoardo ha anche lui intrapreso la carriera di portiere, militando tra gli altri nel , nel e nel Figline.\nCarriera.\nCresce nell'Associazione Calcio Cinzano, squadra dilettantistica piemontese. Notato dai dirigenti del , passa nel 1964 con la squadra del grifone dove fa il secondo di Mario Da Pozzo. Il suo esordio in Serie A avviene il 7 marzo 1965 a Torino, contro la Juventus, con una pesante sconfitta per i rossobl\u00f9 che perdono per 7 a 0. Torna tra i pali del Genoa in Serie A con l'avvento in panchina di Roberto Lerici, che sostituisce Paulo Amaral, giocando le due ultime partite di campionato.\nRetrocesso il Genoa in Serie B, resta a Genova per altri 5 campionati sui 13 che complessivamente gioca nella serie cadetta. Tra i suoi allenatori avr\u00e0 anche Giorgio Ghezzi, fondamentale per la sua maturazione nel ruolo di portiere. Sar\u00e0 un'altra retrocessione del Genoa, nel 1970, a portarlo lontano dalla Liguria, sempre in una societ\u00e0 con lo stemma del grifone, il . In Umbria gioca quattro stagioni e, tolta la prima in cui fa da secondo a Claudio Mantovani, difende da titolare la porta dei biancorossi.\nNel 1974 viene ceduto alla SPAL, quale parziale conguaglio nella vendita del portiere biancazzurro Roberto Marconcini al club umbro. A Ferrara non parte titolare ma nel corso del campionato l'allenatore Mario Caciagli gli affida la difesa della porta estense e resta con la SPAL sino al 1977, anno in cui la squadra allenata da Luis Su\u00e1rez (calciatore 1935) retrocede in Serie C.\nGrosso trova allora un'opportunit\u00e0 di restare in Serie B con i giallobl\u00f9 del ma, retrocessi anche gli emiliani \u2013 per lui si tratta della quarta retrocessione della carriera \u2013 nel 1978, a 35 anni, l'estremo giocatore piemontese si ritira dal calcio giocato.\nDopo il ritiro.\nAttivo nell'Associazione Italiana Calciatori sin dagli anni 1970, a seguito della laurea conseguita in legge rimase negli organismi dirigenti dell'associazione, dove tuttora ricopre la carica di vice presidente. Dal 10 novembre 2010 al 22 ottobre 2013 \u00e8 stato presidente della Federazione Internazionale dei Calciatori Professionisti."}
{"id": "2676045", "revid": "767487", "url": "https://it.wikipedia.org/wiki?curid=2676045", "title": "Nertil Ferraj", "text": "Carriera.\nNazionale.\nHa collezionato 3 presenze con Under-19 ed una presenza con l'Under-21."}
{"id": "2676056", "revid": "2056411", "url": "https://it.wikipedia.org/wiki?curid=2676056", "title": "Piede (metrica)", "text": "Nella metrica classica il piede (; ), cos\u00ec chiamato perch\u00e9 il ritmo si batteva con il piede, era formato da un gruppo di due o pi\u00f9 sillabe brevi e lunghe che costituivano la misura del verso.\nNel piede vi sono due elementi distinti, uno forte chiamato tesi e segnato dall'ictus, uno pi\u00f9 debole chiamato arsi dove la voce si abbassa.\nPer quanto riguarda il ritmo, si deve far distinzione tra il \"piede ascendente\" che inizia dalla tesi e diventa pi\u00f9 forte verso l'arsi, e il \"piede discendente\" che comincia dall'arsi per decrescere verso la tesi.\nI piedi principali erano il troch\u00e8o, il giambo, il d\u00e0ttilo, lo spond\u00e8o, l'anapesto e l'anf\u00ecbraco. Unendo pi\u00f9 piedi veniva a formarsi il verso come l'esametro, il pentametro, il senario, l'adonio e altri.\nNella metrica italiana moderna vengono chiamati piedi quei gruppi di versi che formano le strofe della canzone o la stanza di una ballata o anche le prime due quartine del sonetto.\nLa metrica del Novecento esalta la funzione del piede per la sua autonomia di contro all'isosillabo e quindi al verso libero.\nIl \"piede\" \u00e8 pertanto l'unit\u00e0 ritmica, codificata dalla dottrina metrica antica, alla base della versificazione basata sulla quantit\u00e0 sillabica greca e latina.\nUn piede \u00e8 composto da almeno due sillabe e da almeno tre \"morae\".\nClassificazione dei piedi.\nPiedi di otto \"morae\".\nDi questo ampio repertorio, alcuni piedi sono solo ipotetici o si incontrano eccezionalmente, come l'anfibraco, il peone terzo, l'antispasto, l'epitrito primo e quarto, il palinbaccheo, il dispondeo, il pirrichio o il peone secondo; alcuni piedi quadrisillabici si possono ridurre a sizigie di piedi bisillabi, come il digiambo, l'epitrito terzo e secondo, il ditrocheo; il pirrichio non ha esistenza propria ma costituisce parte o sostituzione di altri piedi; altri non hanno esistenza propria, ma esistono solo come risoluzione di una sillaba lunga in due sillabe brevi nei piedi pi\u00f9 corti, come il tribraco, il proceleusmatico, il peone primo e quarto.\nI dieci che restano sono detti \"prototipi\" (o anche \"archigona\" sott. \"metra\", in latino), in quanto sono i metri base per la formazione di tutti i tipi di \"cola\" e versi possibili. Essi sono\nIl ritmo dei piedi.\nOgni piede era, ritmicamente parlando, diviso in due parti: il \"tempo forte\" (di norma una o due sillabe lunghe, cio\u00e8 almeno due more), portatore dell'accento metrico, e il \"tempo debole\", (costituito da sillabe brevi o da una lunga), le quali venivano scandite, secondo la testimonianza degli antichi, dall'abbassare e alzare del piede o del dito. Per tale consuetudine, il tempo debole viene definito dagli autori antichi arsi (dal verbo \"a\u00edr\u014d\", sollevare) e il tempo forte tesi (dal verbo \"t\u00edth\u0113mi\", appoggiare).\nN.B. I termini \"arsi\" e \"tesi\" hanno subito nella trattatistica medievale un processo di inversione semantica a seguito del passaggio dalla metrica quantitativa a quella accentuativa: il termine \"arsis\" da un originario \"sublatio pedis\" (sollevamento del piede o del dito) fu erroneamente reinterpretato \"sublatio vocis\" (cio\u00e8 accento della voce, tempo forte), e \"thesis\" da un originario \"positio pedis\" (battuta, colpo del piede o del dito) fu reinterpretato come \"positio vocis\" (riposo o abbassamento della voce). Tale inversione \u00e8 stata mutuata completamente nella dottrina musicale moderna. Su tale scorta nella trattatistica metrica moderna i due termini vengono spessissimo invertiti e tesi va indicare il tempo debole e l'arsi il tempo forte.\nQuando l'arsi precede la tesi, il ritmo del piede \u00e8 discendente; quando invece la tesi precede l'arsi, il ritmo \u00e8 ascendente.\nIl genere dei piedi.\nInoltre, a seconda dei rapporti numerici esistenti tra arsi e tesi, gli antichi dividevano i piedi in quattro generi:\nTrasformazioni dei piedi prototipici.\nI piedi prototipici possono subire, nel contesto di un verso, varie trasformazioni:"}
{"id": "2676057", "revid": "129019", "url": "https://it.wikipedia.org/wiki?curid=2676057", "title": "Centro culturale Bel\u00e9m", "text": ""}
{"id": "2676058", "revid": "2076670", "url": "https://it.wikipedia.org/wiki?curid=2676058", "title": "RShare", "text": "RShare \u00e8 una rete P2P di terza generazione, ovvero una rete P2P anonima, creata da Lars Regensburger e pensata per offrire ai client che la utilizzano una protezione da analisi del traffico da parte di associazioni anti-P2P e limitazioni di banda da parte di alcuni ISP.\nOriginariamente per questa rete fu sviluppato un client software omonimo, che poi fu abbandonato. Di seguito un gruppo di sviluppatori tedesco, insieme a Lars Regensburger, realizz\u00f2 un nuovo programma di file sharing basato sulla rete RShare, di nome StealthNet, che tuttora \u00e8 in continuo sviluppo.\nPrincipio di funzionamento.\nUn buon grado di anonimato e sicurezza viene fornito dalla rete RShare in base ad un instradamento dei dati che viene chiamato in gergo \"principio di comportamento delle formiche\", che tecnicamente \u00e8 simile all'onion routing.\nCi\u00f2 consiste nel fatto che i dati inviati dal mittente vengano instradati fra diversi nodi prima di arrivare al destinatario, in modo da creare un percorso virtuale all'interno della rete RShare sul quale avviene il trasferimento, e mittente e destinatario sono collegati in modo indiretto.\nPer esempio, un nodo A che trasmette dati ad un nodo B pu\u00f2 assumere molti significati. Il nodo A potrebbe essere il mittente del trasferimento, quindi starebbe inviando parti di un file che possiede in condivisione al nodo B. Ma in questo caso non \u00e8 detto che il nodo B sia l'effettivo destinatario, infatti potrebbe inviare tali dati ad un altro nodo che collega il destinatario. Non \u00e8 detto nemmeno che il nodo A sia l'effettivo mittente, infatti potrebbe anche essere un semplice nodo che si trova all'interno del percorso di routing che collega mittente e destinatario.\nSi viene a creare in questo modo il cosiddetto principio di \"plausible deniability\" (negabilit\u00e0 plausibile in italiano), per cui si intende in tal caso che non si pu\u00f2 stabilire a priori che due nodi che si stanno scambiando dati siano mittente e destinatario \"effettivi\" di un trasferimento, ovvero, non \u00e8 detto che si stiano scambiando dati che li riguardano o per cui sono interessati.\nUn nodo, all'accesso alla rete RShare, si connette ad un numero preimpostato di nodi diretti di cui si conosce l'indirizzo IP. Tutti gli altri nodi della rete vengono contattati in base a percorsi di routing costruiti ed inizializzati da un nodo diretto al quale si \u00e8 connessi. I nodi non diretti sono identificati da un ID che differisce dall'indirizzo IP e non dipende da esso. Tutte le fonti dei file in download e dei risultati di ricerca sono identificati dall'ID di cui sopra, e non attraverso l'indirizzo IP.\nInfine, tutti i dati scambiati tra due nodi vengono criptati.\nClient.\nL'omonimo client per RShare non viene pi\u00f9 utilizzato, a causa dell'abbandono dello sviluppo.\nTuttora l'unico client utilizzabile, ed in continuo sviluppo, operante sulla rete RShare \u00e8 StealthNet."}
{"id": "2676062", "revid": "109583541", "url": "https://it.wikipedia.org/wiki?curid=2676062", "title": "Fira", "text": "Fira (a volte Thira, in greco \u03a6\u03b7\u03c1\u03ac ), \u00e8 il capoluogo dell'isola di Santorini.\nToponimo.\nIl nome deriva da una differente pronuncia di \u0398\u03ae\u03c1\u03b1 ( oggi pronunciata ), il nome dell'isola in greco antico, ma un'altra versione ricondurrebbe all'aggettivo \"fyrros\", che nel dialetto dell'isola significa \"rossastro\".\nGeografia fisica.\nFira si trova nella parte centro occidentale dell'isola di Santorini, ad un'altitudine di 260 m s.l.m., sulla cima di una roccia che scende a picco sul mare, da cui \u00e8 ammirabile la caldera del vulcano Thera. Un'estensione di Fira \u00e8 il villaggio di Firostefani, distante circa un chilometro dal centro principale.\nGli edifici del villaggio riportano prevalentemente lo stile architettonico cicladico, di cui sono celebri le chiese dal tetto blu, tipiche di Santorini. Grazie a queste ultime e alla presenza di numerosi negozietti, ristoranti bar e discoteche, Fira \u00e8 la principale meta turistica dell'isola.\nI luoghi d'interesse di cui si avvale il turismo sono la chiesa di San Minas, la cattedrale della Presentazione di Cristo al Tempio, il convento domenicano, il monastero cattolico di Panagia si Rodari, il museo archeologico, la cupola blu e bianca di San Minas (famosa soprattutto per essere un apprezzato soggetto fotografico) e la magione di Gyzi, che accoglie una galleria di immagini di Fira prima e dopo l'evento sismico del 1965.\nDal porticello di Fira, raggiungibile con una scalinata di 587 gradini o con una moderna teleferica, \u00e8 possibile raggiungere le isolette vulcaniche di Palea Kameni e Nea Kameni.\nStoria.\nDevastanti furono le conseguenze del terremoto del 1965, che danneggi\u00f2 gravemente il villaggio, di cui rimasero poche case risalenti al XVIII secolo."}
{"id": "2676064", "revid": "70217", "url": "https://it.wikipedia.org/wiki?curid=2676064", "title": "Taijiquan famiglia Yang forma 103", "text": ""}
{"id": "2676065", "revid": "1543377", "url": "https://it.wikipedia.org/wiki?curid=2676065", "title": "Ionizzazione termica", "text": "In spettrometria di massa la ionizzazione termica, comunemente indicata con la sigla TI, dall'inglese \"thermal ionization\", \u00e8 una tecnica di ionizzazione per desorbimento.\nQuesta tecnica \u00e8 stata molto usata per l'analisi delle composizioni isotopiche ma \u00e8 stata soppiantata dall'ICP-MS.\nMeccanismo.\nIl campione viene posto su un filamento che viene scaldato. Le molecole di analita vengono desorbite e un secondo filamento reso incandescente le ionizza.\nLa probabilit\u00e0 di ionizzazione \u00e8 in funzione della temperatura, della funzione lavoro e dell'energia di ionizzazione dell'elemento considerato. \u00c8 data dall'equazione di Saha-Langmuir:\ndove:"}
{"id": "2676070", "revid": "110733244", "url": "https://it.wikipedia.org/wiki?curid=2676070", "title": "34D/Gale", "text": "La Cometa Gale, formalmente indicata come 34D/Gale, \u00e8 una cometa periodica del Sistema solare, appartenente alla famiglia delle comete gioviane. \u00c8 stata scoperta a Sydney dall'astronomo Walter Frederick Gale il 7 giugno 1927 come un oggetto dell'ottava magnitudine.\nStoria osservativa.\nQuando la cometa fu scoperta si trovava al massimo della sua luminosit\u00e0, stato in cui persistette per qualche tempo, e nel giorno di massimo avvicinamento alla Terra. Quasi la totalit\u00e0 delle osservazioni della prima apparizione della Cometa Gale sono avvenute da osservatori astronomici presenti sul continente africano. Non fu possibile, infatti, seguirla con gli strumenti presenti negli Stati Uniti ed in Europa.\nFu recuperata nel 1938 da Leland E. Cunningham, che aveva prodotto anche le previsioni pi\u00f9 accurate per il suo ritorno. Furono registrate osservazioni contrastanti durante questa seconda apparizione, cosa che ha condotto a supporre che la cometa possa aver subito episodi minori di \"outburst\".\nLa cometa fu cercata durante il suo terzo passaggio al perielio, previsto per il 1949, ma non fu trovata. Nelle successive occasioni non fu neppure cercata, perch\u00e9 i passaggi stessi davano luogo a situazione sfavorevoli per il suo recupero ed \u00e8 oggi considerata perduta.\nOrbita.\nL'orbita calcolata per la Cometa Gale dopo le apparizioni del 1927 e 1938 potrebbe essere stata alterata dall'azione di forze non gravitazionali (derivanti, ad esempio, dall'azione propulsiva del materiale espulso dalla cometa), che potrebbero aver anticipato o ritardato la data del perielio di diverse settimane.\nL'ultima orbita calcolata \u00e8 altamente eccentrica, inclinata di circa 12\u00b0 rispetto al piano dell'eclittica. L'afelio, prossimo all'orbita di Saturno, \u00e8 a 8,70\u00a0UA dal Sole; il perielio, compreso tra le orbite di Marte e della Terra, \u00e8 a 1,18\u00a0UA dal Sole. La cometa completa un'orbita in circa 11 anni.\nLa cometa Gale ha ripetuto diversi incontri ravvicinati con Giove e con la Terra. Nel 1911 la cometa \u00e8 transitata a 0,11\u00a0UA dal gigante gassoso, mentre l'incontro del 7 giugno 1927 con il nostro pianeta ha sicuramente favorito la sua scoperta. Nel 1938 si \u00e8 verificato un secondo avvicinamento stretto al nostro pianeta ed il prossimo \u00e8 previsto per il 3 giugno 2049."}
{"id": "2676074", "revid": "161273", "url": "https://it.wikipedia.org/wiki?curid=2676074", "title": "34P/Gale", "text": ""}
{"id": "2676075", "revid": "161273", "url": "https://it.wikipedia.org/wiki?curid=2676075", "title": "Cometa Gale", "text": ""}
{"id": "2676077", "revid": "1371684", "url": "https://it.wikipedia.org/wiki?curid=2676077", "title": "Libreria spettrale", "text": "Le librerie di spettri o librerie spettrali sono raccolte di spettri utilizzate in spettrometria e spettroscopia nell'analisi qualitativa. Aiutano nel riconoscimento di composti o miscele incognite tramite confronto, possono essere generiche o specifiche per una classe di sostanze. Il confronto viene effettuato da programmi specifici.\nLe librerie si trovano in vendita o di libero accesso su internet o sono prodotte dai laboratori di analisi per uso interno.\nGli algoritmi per la ricerca dello spettro possono basarsi sul confronto tra spettri (\"ricerca d'identit\u00e0\"): semplice confronto tra spettri per ricerca in banca dati (\"library search\") o confronto tra spettri semplificati e indici di ritenzione (nel caso di accoppiamenti con la cromatografia, tipicamente GC-MS) o sul \"confronto per somiglianza\", un metodo pi\u00f9 complesso.\nPurezza, adattamento e retroadattamento.\nI parametri per quantificare l'aderenza dello spettro della sostanza incognita allo spettro della libreria sono:"}
{"id": "2676081", "revid": "219355", "url": "https://it.wikipedia.org/wiki?curid=2676081", "title": "Libreria di spettri", "text": ""}
{"id": "2676082", "revid": "125649256", "url": "https://it.wikipedia.org/wiki?curid=2676082", "title": "Merope (figlia di Cipselo)", "text": "Merope () \u00e8 un personaggio della mitologia greca. Fu regina di Messenia.\nGenealogia.\nFiglia di Cipselo re dell'Arcadia, spos\u00f2 Cresfonte e divenne madre di Telefonte, pi\u00f9 un secondo figlio non nominato ed un terzo di nome Epito.\nNella tragedia di Euripide intitolata \"Cresfonte\", che riprende questo mito, il secondogenito di Merope si chiama come il padre.\nMitologia.\nPrincipessa dell'Arcadia, fu data in sposa a Cresfonte di Messenia, che fu in seguito assassinato dai suoi due figli pi\u00f9 grandi.\nRimasta vedova fu poi costretta a sposare il nuovo re Polifonte mentre il terzogenito Epito (che era stato allevato in segreto a Messene) cresceva ed una volta ritornato in Arcadia vendic\u00f2 il padre, divenne re e liber\u00f2 la madre.\nSecondo Igino, l'assassino del marito fu lo stesso Polifonte e Merope, dopo che l'assassino s'insedi\u00f2 sul trono, mand\u00f2 in Etolia il figlio maggiore (Telefonte). Questi, una volta fatto ritorno in Messenia non la riconobbe ed asser\u00ec di averle assassinato il figlio. \nMerope, disperata cerc\u00f2 di ucciderlo ma ne fu distolta da un vecchio che lo accompagnava e dopo aver riconosciuto il figlio tramarono insieme con successo la morte di Polifonte. Infine Telefonte divenne re .\nVersione di Euripide.\nNella tragedia di Euripide, Cresfonte \u00e8 alla ricerca del padre e viene accolto dalla madre Merope, la quale lo spaccia per l'assassino del marito.\nRiprese del mito in et\u00e0 moderna.\nAlla figura della regina messena si ispirarono Scipione Maffei, Voltaire e Vittorio Alfieri, ognuno dei quali scrisse una tragedia intitolata appunto \"Merope\"."}
{"id": "2676085", "revid": "219355", "url": "https://it.wikipedia.org/wiki?curid=2676085", "title": "Banca dati di spettri", "text": ""}
{"id": "2676086", "revid": "110157", "url": "https://it.wikipedia.org/wiki?curid=2676086", "title": "Zagor King of Darkwood", "text": "Zagor King of Darkwood \u00e8 un album di matrice folk, ispirato ai personaggi ed alle atmosfere del fumetto Zagor.\nIl disco \u00e8 stato presentato in anteprima con uno speciale showcase acustico presso la Mostra del Fumetto di Lucca, Lucca Comics.\nCon molti mesi di anticipo rispetto all'uscita del prodotto, Graziano Romani ha reso liberamente disponibile su internet il demo del brano \"Darkwood\".\nNel 2012 l'album \u00e8 stato ristampato da Panini Comics col titolo \"My Name Is Zagor\"."}
{"id": "2676091", "revid": "219355", "url": "https://it.wikipedia.org/wiki?curid=2676091", "title": "Database spettrale", "text": ""}
{"id": "2676092", "revid": "219355", "url": "https://it.wikipedia.org/wiki?curid=2676092", "title": "Database di spettri", "text": ""}
{"id": "2676093", "revid": "599013", "url": "https://it.wikipedia.org/wiki?curid=2676093", "title": "Riccardo Marchesi", "text": "Dal 1994 al 2002 \u00e8 allenatore settori giovanili in diverse societ\u00e0 nella provincia di Bologna\nDal 2002 al 2004 \u00e8 secondo allenatore della Robur Tiboni Urbino Volley (A2 F)\nDal 2004 al 2005 \u00e8 scoutman della Nazionale Pallavolo Femminile (Ct: Marco Bonitta)\nDal 2004 al 2006 \u00e8 assistente allenatore della Scavolini Pesaro (A1 F) e scoutman sotto la guida di Marcello Abbondanza\nNel 2005 \u00e8 responsabile statistiche della Nazionale Pallavolo Femminile Juniores (Ct: Luciano Pedull\u00e0)\nDal 2006 \u00e8 responsabile statistiche della Nazionale Pallavolo Femminile (Ct: Marco Bonitta, poi Massimo Barbolini)\nDal 2006 \u00e8 il secondo allenatore della Scavolini Pesaro (A1 F) sotto la guida di Jos\u00e9 Roberto Guimar\u00e3es, poi Angelo Vercesi\nDa dicembre 2009 \u00e8 docente nazionale di pallavolo\nDa marzo 2010 \u00e8 capo allenatore della Scavolini Pesaro (A1 F) vincendo lo Scudetto\nNella stagione successiva rimane a Pesaro come Vice allenatore sotto la direzione tecnica di Paolo Tofoli vincendo la Supercoppa Italia\nDalla stagione 2011 - 2012 \u00e8 capo allenatore del Rebecchi Nordmeccanica Piacenza arrivando secondo in Coppa Italia e finendo il campionato al 4\u00ba posto ottenendo la qualificazione europea per la Coppa CEV.\nDal 2012 al 2016 \u00e8 capo allenatore e general manager del ES Le Cannet Volleyball in Francia, portando la squadra nella stagione 2014-2015 a vincere la Coppa di Francia e al secondo posto in campionato, e nella stagione successiva a vincere la Super Coppa di Francia. Ha inoltre vinto il premio come miglior allenatore del campionato francese nel 2015.\nNella stagione 2016-17 \u00e9 capo allenatore della Consolini Volley S.Giovanni in Marignano\nDal 2017 \u00e9 capo allenatore del Racing Club Cannes, vincendo la coppa di francia (2017-18, campionato (2018-19) e supercoppa (2019)\nNella stagione 2020-21 lascia la Francia per la Liga Siatk\u00f3wki Kobiet polacca, dove allena il .\nPalmar\u00e8s.\nNazionale.\n Campionato Europeo: 2 (2007) (2009)\n Grand Champions Cup: 1 (2009)\n Giochi del Mediterraneo: 1 (2009)\n Coppa del Mondo: 1 (2007)\n Campionato Europeo: 1 (2005)\n World Grand Prix: 1 (2005)\n World Grand Prix: 3 (2006) (2007) (2008)\n Montreux Volley Masters: 2 (2005) (2008)\n Giochi del Mediterraneo: 1 (2005)"}
{"id": "2676099", "revid": "183666", "url": "https://it.wikipedia.org/wiki?curid=2676099", "title": "William Surrey Hart", "text": ""}
{"id": "2676101", "revid": "6923", "url": "https://it.wikipedia.org/wiki?curid=2676101", "title": "Crimini di guerra sovietici", "text": "Per crimini di guerra sovietici si intendono quei crimini perpetrati dalle forze armate dell'Unione Sovietica dal 1919 al 1991, inclusi gli atti commessi dall'esercito regolare - prima Armata Rossa, poi successivamente denominata Esercito sovietico - cos\u00ec come quelli commessi dal NKVD, incluse le truppe interne al NKVD. In alcuni casi, questi crimini possono essere stati commessi su ordini diretti - come parte della politica del primo governo sovietico del terrore rosso. In altri casi sono stati commessi dalle truppe dell'Esercito regolare come punizione contro militari e civili dei paesi in guerra con l'URSS nella seconda guerra mondiale, o con coloro che furono coinvolti in movimenti di liberazione nazionale.\nMolti di questi eventi si verificarono in Europa orientale e centrale prima e durante la seconda guerra mondiale; durante questo periodo le autorit\u00e0 sovietiche attuarono in alcuni casi esecuzioni sommarie e omicidi di massa di prigionieri di guerra e maltrattamenti di civili nei territori occupati sovietici, come ad esempio nel massacro di Katyn' ai danni di ufficiali dell'esercito polacco.\nQuando le potenze alleate della seconda guerra mondiale fondarono il Tribunale Militare Internazionale del Dopoguerra per identificare e punire i crimini di guerra commessi durante il conflitto dalla Germania nazista, i funzionari dell'Unione Sovietica, nazione il cui ruolo era stato decisivo per vincere la guerra sul teatro europeo e che faceva parte a pieno titolo delle Quattro potenze principali, parteciparono attivamente ai processi giudiziari. Ovviamente in questa sede non vi fu alcun esame critico delle azioni delle forze sovietiche e non furono mai portate avanti accuse contro le sue truppe, come del resto non furono presentate istanze contro crimini di guerra degli alleati occidentali. Il tribunale di Norimberga, gi\u00e0 deciso dai \"Tre Grandi\" capi (Winston Churchill, Franklin Delano Roosevelt e Stalin) della coalizione alleata mentre la guerra era ancora in corso, non poteva che colpire gli sconfitti ma in parte si espose a critiche di parzialit\u00e0 e spirito di vendetta secondo una concezione di giustizia del vincitore.\nL'attuale governo russo \u00e8 stato pi\u00f9 volte accusato di revisionismo e negazionismo storico. I media russi si riferiscono ai crimini di guerra come \"un mito occidentale\", nei libri di testo di storia in Russia, i crimini sono stati modificati per rappresentare i sovietici in modo positivo od omessi del tutto. In un'intervista del giugno 2017, il presidente russo Vladimir Putin ha riconosciuto gli \"orrori dello stalinismo\", ma ha anche criticato l'\"eccessiva demonizzazione di Stalin\" da parte dei \"nemici della Russia\".\nIl Parlamento Europeo, in una risoluzione in occasione dell'80\u00ba anniversario dell'inizio della seconda guerra mondiale, esprimeva \"preoccupazione per gli sforzi dell'attuale \"leadership\" russa per imbiancare i crimini commessi dal regime totalitario sovietico\".\nAntefatti.\nL'Unione Sovietica non riconobbe la Russia Imperiale e la firma della Convenzione dell'Aia del 1899 come vincolanti rifiutandosi di riconoscerle fino al 1955. Questo cre\u00f2 una situazione nella quale i crimini di guerra delle forze armate sovietiche potevano essere in futuro eventualmente razionalizzate. Allo stesso tempo, il rifiuto sovietico di riconoscere le convenzioni dell'Aia del 1899 e del 1907 diedero alla Germania nazista la \"logica\" per trattare in modo disumano il personale militare sovietico catturato.\nPrima della seconda guerra mondiale.\nVittime all'interno dell'Unione Sovietica.\nDiversi studiosi hanno fissato il numero di esecuzioni durante il Terrore rosso da parte del corpo di polizia politica \u010ceka, il predecessore dell'NKVD, a circa 250.000.\nAlcuni credono che sia possibile che siano pi\u00f9 le persone assassinate dalla \u010ceka rispetto a quelle morte in battaglia.\nTra il 1921 e il 1922, Michail Nikolaevi\u010d Tucha\u010devskij, un capo militare e futura vittima delle grandi purghe staliniane, comand\u00f2 la campagna dell'Armata Rossa contro una rivolta contadina nella provincia di Tambov. Tucha\u010devskij eliminava ostaggi senza processo e usava gas velenoso contro obiettivi civili. Per questi motivi, Simon Sebag Montefiore ha accusato Tucha\u010devskij di essere \"spietato come qualsiasi bolscevico\".\n\"Pogrom\".\nAnche se all'inizio i \"leader\" sovietici trattavano l'antisemitismo con \"disprezzo\" ed enormi sforzi furono compiuti dalle autorit\u00e0 sovietiche per contenere il bigottismo antisemita, qualche unit\u00e0 dell'Armata Rossa perpetr\u00f2 i \"pogrom\" durante la guerra civile russa e nella guerra sovietico-polacca del 1919-1920; \u00e8 famoso quello di Baranovichi. Tuttavia, solamente un piccolo gruppo di \"pogrom\" fu attribuito all'Armata Rossa, con la grande maggioranza di \"pogrom\" del periodo commessi da anticomunisti e forze nazionaliste. I \"pogrom\" furono vigorosamente condannati dall'Alto Comando dell'Armata Rossa e le unit\u00e0 colpevoli furono disarmate, mentre i singoli facinorosi finirono sotto corte marziale. I colpevoli furono giustiziati.\nSi stima che 3.450 ebrei o il 2,3% delle vittime ebree uccise durante la guerra civile russa furono assassinati dagli eserciti bolscevichi.\nNKVD.\nIl 6 febbraio 1922 la \u010ceka fu sostituita dal Direttorato politico dello Stato o GPU, una sezione dell'NKVD. La funzione dichiarata dell'NKVD era quella di proteggere la sicurezza dello stato dell'Unione Sovietica, alla quale si aggiunse la persecuzione politica su larga scala dei \"nemici di classe\". L'Armata Rossa ha spesso fornito supporto all'NKVD nell'attuazione delle repressioni politiche. Come forza di sicurezza interna e guardia del carcere contingente del Gulag, le truppe interne repressero i dissidenti politici e s'impegnarono in crimini di guerra durante periodi di ostilit\u00e0 militari nel corso della storia sovietica. Erano specificamente responsabili del mantenimento del regime politico nel Gulag e della conduzione delle deportazioni di massa e del reinsediamento forzato. Quest'ultimo prese di mira un certo numero di gruppi etnici che le autorit\u00e0 sovietiche presumevano essere ostili alle sue politiche e che probabilmente avrebbero collaborato con il nemico, inclusi ceceni, tartari di Crimea e coreani.\nSeconda guerra mondiale.\nCina.\nDurante l'invasione della Manciuria, i soldati sovietici e mongoli attaccarono e violentarono civili giapponesi, spesso incoraggiati dalla popolazione cinese locale che si vendicava del dominio giapponese e dei suoi crimini. La popolazione cinese locale a volte si \u00e8 persino unita a questi attacchi contro la popolazione giapponese con i soldati sovietici. In un famoso esempio, durante il massacro di Gegenmiao, i soldati sovietici, incoraggiati dalla popolazione cinese locale, violentarono e massacrarono oltre mille donne e bambini giapponesi. Propriet\u00e0 dei giapponesi furono saccheggiate anche dai soldati sovietici e cinesi. Molte donne giapponesi si sposarono con uomini della Manciuria locali per proteggersi dalla persecuzione dei soldati sovietici. Queste donne giapponesi per lo pi\u00f9 sposarono uomini cinesi e divennero note come \"zanryu fujin\".\nSecondo lo storico sovietico Vja\u010deslav Zimonin, molti coloni giapponesi si suicidarono in massa all'avvicinarsi dell'Armata Rossa. Le madri furono costrette dai militari giapponesi ad uccidere i propri figli prima di morire o di suicidarsi. L'esercito giapponese ha spesso preso parte alle uccisioni dei suoi civili. Il comandante della Quinta armata giapponese, il generale Shimizu, comment\u00f2 che \"ogni nazione vive e muore secondo le proprie leggi\". Soldati giapponesi feriti che non erano in grado di muoversi da soli venivano spesso lasciati morire mentre l'esercito si ritirava.\nIn seguito all'invasione dello stato fantoccio giapponese di Manciuku\u00f2, i sovietici rivendicarono preziosi materiali e attrezzature industriali giapponesi nella regione.\nSecondo alcune fonti britanniche e americane, i sovietici decisero di saccheggiare e violentare i civili in Manciuria. Ad Harbin, i cinesi pubblicarono slogan come \"Abbasso l'imperialismo rosso!\" Le forze sovietiche affrontarono delle proteste dei \"leader\" del Partito comunista cinese contro i saccheggi e gli stupri commessi dalle truppe in Manciuria. Ci furono diversi incidenti, in cui le forze di polizia cinesi in Manciuria hanno arrestato o addirittura ucciso truppe sovietiche per vari crimini, portando ad alcuni conflitti tra le autorit\u00e0 sovietiche e cinesi in Manciuria.\nLo storico russo Konstantin Asmolov sostiene che tali resoconti occidentali sulla violenza sovietica contro i civili in Estremo Oriente sono esagerazioni di incidenti isolati e i documenti dell'epoca non supportano le affermazioni di crimini di massa. Asmolov afferma inoltre che i sovietici, a differenza dei tedeschi e dei giapponesi, hanno perseguito i loro soldati e ufficiali per tali atti. In effetti, l'incidenza dei crimini commessi in Estremo Oriente fu molto inferiore del numero di crimini commessi da soldati sovietici in Europa.\nCecoslovacchia.\nIl \"leader\" comunista cecoslovacco Vladim\u00edr Clementis invi\u00f2 una denuncia al maresciallo Ivan Konev circa il comportamento delle truppe in Cecoslovacchia. In risposta Konev afferm\u00f2 che si trattava perlopi\u00f9 di azioni di disertori dell'Armata Rossa.\nEstonia.\nDurante la guerra l'Estonia e gli altri Paesi baltici furono vittime di pesanti deportazioni e di altri atti di violenza e terrore perpetrati ai danni della popolazione locale estone e dei Paesi baltici in generale, con lo scopo di sopprimere ogni opposizione nazionalistica al potere sovietico ed eliminare le classi sociali ritenute avversarie del regime comunista. Queste avvennero principalmente tra il 1940 e il 1953, nell'epoca di Stalin e durante l'occupazione sovietica delle repubbliche baltiche e nella fase di collettivizzazione delle propriet\u00e0 rurali strappate ai proprietari Estoni. In questo modo i Sovietici si assicurarono il potere, il controllo economico e l'egemonia sulle tre repubbliche baltiche.\nPi\u00f9 di 300.000 cittadini dell'Estonia, all'epoca quasi un terzo della popolazione, furono colpiti da espulsioni, arresti, esecuzioni ed altri atti di repressione.\nLe repressioni politiche sovietiche in Estonia si scontrarono con la resistenza armata dei Fratelli della foresta, composta da ex coscritti nell'esercito tedesco, nella milizia di Omakaitse e volontari del Reggimento di fanteria finlandese 200 che combatterono in una guerriglia che non fu completamente repressa fino alla fine degli anni '50. Oltre alle attese perdite umane e materiali subite a causa dei combattimenti, fino alla sua fine questo conflitto ha portato alla deportazione di decine di migliaia di persone, insieme a centinaia di prigionieri politici e migliaia di civili hanno perso la vita.\nDeportazioni di massa.\nTra il 14 e il 16 giugno 1941, da 9.254 a 10.861 persone, per lo pi\u00f9 residenti urbani, di cui oltre 5.000 donne e oltre 2.500 bambini di et\u00e0 inferiore ai 16 anni, 439 ebrei (oltre il 10% della popolazione ebraica estone) furono deportati, principalmente negli Oblast' di Kirov e di Novosibirsk, o nelle carceri. Furono seguite le procedure indicate dalle Istruzioni di Serov.\nGli estoni residenti nell'Oblast' di Leningrado erano gi\u00e0 soggetti a deportazioni dal 1935.\nBattaglioni di distruzione.\nNel 1941, per attuare la strategia della terra bruciata di Stalin, vennero costituiti battaglioni di distruzione nelle regioni occidentali dell'Unione Sovietica. In Estonia, hanno ucciso migliaia di persone, tra cui una grande parte di donne e bambini, bruciando dozzine di villaggi, scuole ed edifici pubblici. Ad uno scolaro di Urvaste, Tullio Lindsaar, vennero rotte le ossa delle mani e fu punto con le baionette per aver issato la bandiera dell'Estonia. Mauricius Parts, figlio del veterano estone della Guerra d'Indipendenza Karl Parts, venne cosparso di acido. Nell'agosto 1941, tutti i residenti del villaggio di Viru-Kabala furono uccisi, tra cui un bambino di due anni e un bambino di sei giorni. Una guerra partigiana scoppi\u00f2 in risposta alle atrocit\u00e0 dei battaglioni di distruzione. Occasionalmente, i battaglioni bruciarono vive le persone. I battaglioni di distruzione hanno ucciso intorno alle 1.850 persone in Estonia. Quasi tutti erano partigiani o civili disarmati.\nUn altro esempio delle azioni dei battaglioni della distruzione \u00e8 il massacro di Kautla, dove furono uccisi 20 civili e decine di fattorie vennero distrutte. Molte persone sono state uccise dopo la tortura. Il basso numero di morti umane rispetto al numero di fattorie bruciate \u00e8 dovuto al gruppo di ricognizione a lungo raggio di Erna che spezzava il blocco dell'Armata Rossa nell'area, permettendo a molti civili di fuggire.\nFinlandia.\nLa guerra di continuazione fu combattuta tra la Finlandia e l'Unione Sovietica fra il 1941 e il 1944. Durante la guerra, le unit\u00e0 partigiane sovietiche condussero raid nel territorio finlandese e attaccarono bersagli civili come i villaggi. Nel novembre 2006, fotografie che ritraggono le atrocit\u00e0 furono declassificate dalle autorit\u00e0 finlandesi. Molte di queste includono immagini di donne e bambini uccisi. All'epoca, le autorit\u00e0 finlandesi imposero il silenzio su questi fatti per non creare panico tra la popolazione.\nCirca 3.500 prigionieri di guerra finlandesi, tra cui cinque donne, furono catturati dall'Armata Rossa. Si stima che il loro tasso di mortalit\u00e0 sia stato di circa il 40%. Le cause pi\u00f9 comuni di morte erano la fame, il freddo e il trasporto opprimente.\nGermania.\nUccisione di civili.\nVi furono diversi massacri di civili in Germania da parte di sovietici durante la loro avanzata e occupazione del territorio tedesco, tra cui la strage di Nemmersdorf e il massacro di Treuenbrietzen.\nUno studio pubblicato dal governo tedesco nel 1974 ha stimato il numero di vittime civili tedesche di crimini durante l'espulsione dei tedeschi dopo la seconda guerra mondiale tra il 1945 e il 1948 ad oltre 600.000, con circa 400.000 morti nelle aree ad est dell'Oder e della Nei\u00dfe (circa 120.000 morirono in atti di violenza diretta, in gran parte da parte di truppe sovietiche ma anche da parte di polacchi, 60.000 morirono in campi di concentramento polacchi e 40.000 in campi di concentramento sovietici o in prigioni, principalmente per la fame e per le malattie, 200.000 furono i morti tra i deportati civili tedeschi ai lavori forzati in Unione Sovietica), 130.000 in Cecoslovacchia (di cui 100.000 nei campi) e 30.000 deportati dalla Jugoslavia (circa il 16% mor\u00ec). Queste cifre non includono i 125.000 morti civili nella battaglia di Berlino.\nStupri.\nLe stime occidentali del numero tracciabile di vittime di stupro in Germania vanno da 200.000 a 2.000.000. In seguito all'offensiva invernale del 1945, lo stupro di massa avvenne in tutte le principali citt\u00e0 prese dall'Armata Rossa. Durante la liberazione della Polonia, in alcuni casi le donne furono violentate in gruppo da ben una dozzina di soldati. In alcuni casi le vittime che non si sono nascoste negli scantinati per tutto il giorno sono state stuprate fino a 15 volte. Secondo lo storico Antony Beevor, in seguito alla cattura di Berlino dell'Armata Rossa nel 1945, le truppe sovietiche violentarono donne e anche ragazzine tedesche di appena otto anni.\nSecondo lo storico Norman Naimark, dopo l'estate del 1945, i soldati sovietici trovati mentre violentavano i civili di solito ricevevano punizioni che vanno dall'arresto all'esecuzione. Tuttavia, Naimark sostiene che gli stupri continuarono fino all'inverno del 1947-1948, quando le autorit\u00e0 di occupazione sovietiche finirono per limitare le truppe a posti di guardia. Naimark concluse che \"La psicologia sociale delle donne e degli uomini nella zona di occupazione sovietica fu segnata dal crimine di stupro fin dai primi giorni di occupazione, attraverso la fondazione della RDT nell'autunno del 1949, fino al presente\".\nSecondo Richard Overy, i russi si rifiutarono di riconoscere i crimini di guerra sovietici, in parte \"perch\u00e9 sentivano che gran parte di ci\u00f2 era giustificata vendetta contro un nemico che aveva commesso di molto peggio, e in parte perch\u00e9 scrivevano la storia dei vincitori\".\nGiappone.\nL'esercito sovietico commise crimini contro le popolazioni civili giapponesi e contro personale militare che si era arreso nelle fasi finali della seconda guerra mondiale durante gli assalti di Sachalin e delle Isole Curili.\nIl 10 agosto 1945, le forze sovietiche effettuarono feroci bombardamenti navali e attacchi di artiglieria contro civili in attesa di evacuazione e installazioni giapponesi a Maoka. Quasi 1.000 civili furono uccisi dalle forze d'invasione.\nDurante l'evacuazione delle Curili e di Karafuto, i convogli civili furono attaccati dai sommergibili sovietici nel Golfo di Aniva. I sommergibili sovietici di classe Leninec \"L-12\" e \"L-19\" affondarono due navi giapponesi di trasporto di rifugiati \"Ogasawara Maru\" e \"Taito Maru\", danneggiando anche il \"No. 2 Shinko Maru\" il 22 agosto, 7 giorni dopo che Hirohito aveva annunciato la resa incondizionata del Giappone. Oltre 2.400 civili furono uccisi.\nJugoslavia.\nSecondo il politico jugoslavo Milovan \u0110ilas, sono stati documentati almeno 121 casi di stupro, di cui 111 riguardavano anche omicidi. Sono stati inoltre documentati 1.204 casi di saccheggi con aggressione. \u0110ilas descrisse questi avvenimenti come \"quasi insignificanti se si tiene presente che l'Armata Rossa ha attraversato solo l'angolo nord-orientale della Jugoslavia\". Ci\u00f2 ha causato preoccupazione ai partigiani comunisti jugoslavi, che temevano che le storie di crimini commessi dai loro alleati sovietici avrebbero indebolito la loro posizione nella popolazione.\n\u0110ilas scrisse che, in risposta, il \"leader\" partigiano jugoslavo Josip Broz Tito convoc\u00f2 il capo della missione militare sovietica, il generale Korneev, e formalmente protest\u00f2. Nonostante fosse stato invitato \"come compagno\", Korneev \u00e8 esploso contro di loro per aver fatto \"tali insinuazioni\" contro l'Armata Rossa. \u0110ilas, che era presente alla riunione, parl\u00f2 e spieg\u00f2 che l'esercito britannico non si era mai impegnato in \"tali eccessi\" mentre liberava le altre regioni della Jugoslavia. Il generale Korneev rispose urlando: \"Protesto in modo pi\u00f9 netto per questo insulto dato all'esercito rosso confrontandolo con gli eserciti dei paesi capitalisti\".\nL'incontro con Korneev non solo \"si concluse senza risultati\", ma port\u00f2 anche Stalin ad attaccare personalmente Djilas durante la sua seguente visita al Cremlino.\nLettonia.\nNel patto Molotov-von Ribbentrop, la Lettonia venne inclusa nella sfera di interesse sovietica. Il 17 giugno 1940, la Lettonia fu occupata dalle forze sovietiche. Il governo di Karlis Ulmanis fu rimosso e nuove elezioni illegittime si tennero il 21 giugno 1940 con un solo partito elencato, in modo da instaurare un parlamento che prendesse la decisione di aderire all'Unione Sovietica, con la risoluzione che era gi\u00e0 stata redatta a Mosca prima dell'elezione. La Lettonia \u00e8 cos\u00ec entrata a far parte dell'Unione Sovietica il 5 agosto e il 25 agosto tutta la Lettonia \u00e8 diventata parte dell'Unione Sovietica. Il Ministero degli Affari Esteri fu chiuso isolando la Lettonia dal resto del mondo.\nIl 14 giugno 1941, migliaia di persone furono prelevate dalle loro case, caricate su treni merci e portate in Siberia. Intere famiglie, donne, bambini e anziani furono mandati nei campi di lavoro in Siberia. Il crimine \u00e8 stato perpetrato dal regime di occupazione sovietico per ordine delle autorit\u00e0 di Mosca. Prima della deportazione, il Commissariato dei Popoli ha istituito gruppi operativi che hanno eseguito arresti, perquisizioni e sequestri di propriet\u00e0. Gli arresti sono avvenuti in tutte le parti della Lettonia, comprese le zone rurali.\nLituania.\nLa Lituania, come previsto dal patto Molotov-von Ribbentrop, fu invasa dall'Armata Rossa il 15 giugno 1940 ed annessa all'Unione Sovietica il 3 agosto 1940.\nTra il 1940 e il 1941, migliaia di lituani furono arrestati e centinaia di prigionieri politici furono arbitrariamente giustiziati. Pi\u00f9 di 17.000 persone furono deportate in Siberia nel giugno 1941. Dopo l'attacco tedesco all'Unione Sovietica, l'apparato politico sovietico fu distrutto o ritirato verso est. La Lituania fu quindi occupata dalla Germania nazista per poco pi\u00f9 di tre anni. Nel 1944 l'Unione Sovietica occup\u00f2 nuovamente la Lituania. Dopo la seconda guerra mondiale e la successiva soppressione dei Fratelli della Foresta lituani, le autorit\u00e0 sovietiche uccisero migliaia di combattenti della resistenza e civili accusati di averli aiutati.\nIl bilancio delle vittime stimato nelle carceri e nei campi sovietici tra il 1944 e il 1953 \u00e8 di almeno 14.000 persone. Il bilancio delle vittime stimato tra i deportati tra il 1945 e il 1958 era di 20.000 persone, di cui 5.000 bambini.\nDurante il ripristino dell'indipendenza lituana nel 1990 e nel 1991, l'esercito sovietico uccise 13 persone a Vilnius durante gli eventi di gennaio.\nPolonia.\n1939-41.\nNel settembre 1939 l'Armata Rossa invase e occup\u00f2 la Polonia orientale in accordo ai protocolli del patto Molotov-Ribbentrop con la Germania nazista. Successivamente, tutte le forze sovietiche occuparono i Paesi baltici e parti della Romania, incluse Bessarabia e Bucovina settentrionale.\nLa politica sovietica in tutte queste aree fu molto dura verso le popolazioni sotto controllo, mostrando forti elementi di pulizia etnica, in particolare \"task forces\" del NKVD seguite dall'Armata Rossa per rimuovere \"elementi ostili ai sovietici\" dai territori conquistati. Lo storico polacco Tomasz Strzembosz not\u00f2 dei parallelismi fra l'azione delle truppe naziste Einsatzgruppen e queste unit\u00e0 sovietiche. Molti cercarono di fuggire all'NKVD sovietica; quelli che non ci riuscirono furono presi in custodia e deportati in Siberia nei gulag.\nLa tortura fu usata in larga scala in varie prigioni, specialmente nelle piccole citt\u00e0. Prigionieri furono ustionati nell'acqua bollente a Bibrka; a Przemyslany diverse persone ebbero nasi, orecchie, dita tagliate e occhi cavati; a Cortkiv, alle detenute di sesso femminile furono tagliati i seni e portati fuori; a Drohobycz le vittime furono legate insieme al filo spinato. Simili atrocit\u00e0 furono perpetrate anche a Samborzec, Stanis\u0142aw\u00f3w, Stryj e Zolociv. Secondo lo storico Jan T. Gross:\n\"Non possiamo evitare la conclusione: gli organi di sicurezza dello Stato sovietico torturarono i propri prigionieri non solo per estorcere confessioni ma anche per giustiziarli. Non erano sadici nelle file del NKVD che agivano in preda a furore; piuttosto, questo faceva parte di un'ampia e sistematica procedura.\"\nDurante gli anni 1939-41 circa 1,5 milioni di abitanti delle aree controllate dai sovietici nell'ex Polonia orientale furono deportati, dei quali il 63,1% erano polacchi o di altre nazionalit\u00e0 e il 7,4% erano ebrei. Solamente un piccolo numero di questi deportati sopravvissero alla guerra. Secondo il professore americano Carroll Quigley, almeno un terzo dei 320.000 dei prigionieri polacchi catturati dall'Armata Rossa nel 1939 fu assassinato.\nSi stima che tra i 10 e i 35.000 prigionieri furono uccisi in prigione o in viaggio verso la prigione in Unione Sovietica nei pochi giorni successivi all'attacco tedesco ai sovietici del 22 giugno 1941.\n1944-45.\nIn Polonia, le atrocit\u00e0 naziste tedesche terminarono alla fine del 1944, ma furono sostituite dall'oppressione sovietica con l'avanzata delle forze dell'Armata Rossa. I soldati sovietici erano spesso colpevoli di saccheggi, stupri e altri crimini contro i polacchi, portando la popolazione a temere e odiare il regime.\nI soldati dell'Armia Krajowa furono perseguitati e imprigionati dalle forze russe.&lt;ref name=\"Davies/reviews\"&gt;From reviews of Norman Davies, \"God's Playground\", Columbia, . \"Il 22 agosto all'NKVD fu ordinato di arrestare e disarmare tutti i membri dell'esercito di casa caduti nelle loro mani.\", Carlo D'Este Rising '44': Betraying Warsaw, New York Times, July 25, 2004. \"Mentre [allo stesso tempo] l'NKVD sotto il generale Ivan Serov stava scatenando un'altra brutale epurazione contro i polacchi nei territori liberati della Polonia.\", Donald Davidson, Rising '44' by Norman Davies , London, Macmillan, 2004. . Retrieved December 28, 2014.&lt;/ref&gt; La maggior parte delle vittime furono deportate nei gulag nella regione di Donec'k.&lt;ref name=\"Paczkowski/enemy\"&gt;Andrzej Paczkowski, Poland, the 'Enemy Nation', pp. 372-375 (in) \"Black Book of Communism. Crimes, Terror, Repression.\" Harvard University Press, London, 1999. \"I territori recentemente annessi dall'URSS nell'autunno del 1944 furono successivamente testimoni di arresti su vasta scala seguiti da deportazioni nei gulag o trasferimento in siti di lavoro forzato, in particolare nella regione di Donetsk.\" Retrieved December 28, 2014.&lt;/ref&gt; Solo nel 1945, il numero di membri dello Stato segreto polacco che furono deportati in Siberia e in vari campi di lavoro nell'Unione Sovietica arriv\u00f2 a 50.000. Unit\u00e0 dell'Armata Rossa condussero campagne contro partigiani e civili polacchi. Durante l'inseguimento di August\u00f3w nel 1945, furono catturati pi\u00f9 di 2.000 polacchi e si presume che circa 600 di loro fossero morti in custodia sovietica. Dopo la guerra, una forma pi\u00f9 complessa di giustizia fu eseguita sotto la giurisdizione della Repubblica popolare polacca, orchestrata dai sovietici sotto forma di processi simulati, organizzati dopo che le vittime erano state arrestate con false accuse dall'NKVD o da altre organizzazioni di sicurezza controllate dai sovietici come il Ministero della Pubblica Sicurezza. Sono state emesse almeno 6.000 condanne a morte in ambito politico e la maggior parte \u00e8 stata eseguita. Si stima che oltre 20.000 persone siano morte nelle carceri comuniste. Esempi famosi includono Witold Pilecki o Emil August Fieldorf.\nGli stupri delle donne polacche nel 1945 portarono a una pandemia di malattie a trasmissione sessuale. Sebbene il numero totale delle vittime rimanga una questione di ipotesi, gli archivi di Stato e le statistiche polacche del Ministero della Salute indicano che avrebbe potuto superare le 100.000. A Cracovia, l'ingresso sovietico in citt\u00e0 fu accompagnato da stupri di massa di donne e ragazze polacche, nonch\u00e9 dal saccheggio di propriet\u00e0 private da parte dei soldati dell'Armata Rossa. Questo comportamento raggiunse una portata tale che persino i comunisti polacchi posizionativi dall'Unione Sovietica composero una lettera di protesta per lo Stalin, mentre le messe della chiesa erano tenute in attesa di una ritirata sovietica.\nUngheria.\nSecondo il ricercatore e autore Kriszti\u00e1n Ungv\u00e1ry, durante l'assedio di Budapest circa 38.000 civili furono uccisi: circa 13.000 per azioni militari e 25.000 per fame, malattie e altre cause. In quest'ultima cifra sono inclusi circa 15.000 ebrei, in gran parte vittime di esecuzioni da parte di SS naziste e squadre della morte del Partito delle Croci frecciate. Ungv\u00e1ry scrive che quando i sovietici alla fine rivendicarono la vittoria, iniziarono una grande serie di violenze, incluso il furto di tutto ci\u00f2 su cui potevano mettere le mani, esecuzioni casuali e stupri di massa. Le stime del numero di vittime di stupro variano da 5.000 a 200.000. Secondo Norman Naimark, alcune ragazze ungheresi furono rapite e portate nei quartieri dell'Armata Rossa, dove furono imprigionate, ripetutamente violentate e talvolta assassinate.\nUn rapporto della legazione svizzera a Budapest descrive l'ingresso dell'Armata Rossa in citt\u00e0:Durante l'assedio di Budapest e anche nelle settimane successive, le truppe russe saccheggiarono liberamente la citt\u00e0. Entrarono praticamente in ogni abitazione, dalla pi\u00f9 povera alla pi\u00f9 ricca. Hanno portato via tutto ci\u00f2 che volevano, in particolare cibo, vestiti e oggetti di valore... ogni appartamento, negozio, banca, ecc. \u00e8 stato saccheggiato pi\u00f9 volte. Mobili e oggetti d'arte pi\u00f9 grandi, ecc. che non potevano essere portati via, venivano spesso semplicemente distrutti. In molti casi, dopo il saccheggio, anche le case sono state incendiate, causando una grande perdita totale... Le cassette di sicurezza bancarie sono state svuotate senza eccezioni - anche le cassette di sicurezza britanniche e americane - e tutto ci\u00f2 che \u00e8 stato trovato \u00e8 stato preso.\nUnione Sovietica.\nLe deportazioni, le esecuzioni sommarie di prigionieri politici e l'incendio di generi alimentari e villaggi avvennero quando l'Armata Rossa si ritir\u00f2 prima dell'avanzata delle forze dell'Asse nel 1941. Negli Stati baltici, in Bielorussia, Ucraina e Bessarabia, il NKVD e unit\u00e0 collegate dell'Armata Rossa massacrarono prigionieri e oppositori politici prima di fuggire dalle forze dell'Asse in avanzamento.\nCalmucchia.\nDurante le deportazioni dei calmucchi del 1943 - Operazione Ulussy - la deportazione della maggior parte delle persone di nazionalit\u00e0 calmucca in Unione Sovietica (URSS) e le donne russe sposate con calmucchi, ma escludendo le calmucche sposate con uomini di altri nazionalit\u00e0, circa la met\u00e0 di tutti i calmucchi (97-98.000) deportati in Siberia morirono prima di poter tornare a casa nel 1957.\nCrimea.\nDopo il ritiro della Wehrmacht dalla Crimea, l'NKVD deport\u00f2 dalla penisola circa 200.000 tatari della Crimea il 18 maggio 1944.\nCaucaso.\nNel 1943 e nel 1944, il governo sovietico accus\u00f2 diversi gruppi etnici di collaborazione con le forze dell'Asse. Come punizione, diversi interi gruppi etnici furono deportati, principalmente in Asia centrale e Siberia in campi di lavoro. Il Parlamento europeo descrisse la deportazione di Ceceni e Ingusci, dove morirono circa un quarto delle persone, un atto di genocidio nel 2004:... ritiene che la deportazione dell'intero popolo ceceno in Asia centrale il 23 febbraio 1944 per ordine di Stalin costituisca un atto di genocidio ai sensi della Quarta Convenzione dell'Aia del 1907 e della Convenzione per la prevenzione e repressione del crimine del genocidio adottato dall'Assemblea generale delle Nazioni Unite il 9 dicembre 1948.\nTrattamento dei prigionieri di guerra.\nSebbene l'Unione Sovietica non avesse firmato formalmente la Convenzione dell'Aia, si considerava vincolata dalle disposizioni della Convenzione.\nDurante la seconda guerra mondiale, l'Ufficio per i crimini di guerra della Wehrmacht raccolse e indag\u00f2 sui rapporti di crimini contro i prigionieri di guerra dell'Asse. Secondo lo scrittore cubano-americano Alfred de Zayas, \"Per l'intera durata della campagna russa, i rapporti di tortura e omicidio di prigionieri tedeschi non cessarono. L'Ufficio per i crimini di guerra aveva cinque principali fonti di informazione: (1) catturato documenti nemici, in particolare ordini, rapporti di operazioni e volantini di propaganda; (2) intercettazioni di messaggi radio e wireless; (3) testimonianze di prigionieri di guerra sovietici; (4) testimonianze di tedeschi catturati che erano fuggiti; e (5) testimonianze di tedeschi che videro cadaveri o corpi mutilati di prigionieri di guerra giustiziati. Dal 1941 al 1945 l'Ufficio di presidenza compil\u00f2 diverse migliaia di deposizioni, rapporti e documenti catturati che, se non altro, indicano che l'uccisione di prigionieri di guerra tedeschi alla cattura o poco dopo il loro interrogatorio fu non un episodio isolato. I documenti relativi alla guerra in Francia, Italia e Nord Africa contengono alcuni resoconti sull'uccisione deliberata di prigionieri di guerra tedeschi, ma non ci pu\u00f2 essere paragone con gli eventi sul fronte orientale.\"\nIn un rapporto del novembre 1941, l'Ufficio per i crimini di guerra della Wehrmacht accus\u00f2 l'Armata Rossa di impiegare \"una politica del terrore... contro i soldati tedeschi indifesi che sono caduti nelle sue mani e contro membri del corpo medico tedesco. Allo stesso tempo... ha fatto uso dei seguenti mezzi di mimetizzazione: in un ordine dell'Armata Rossa che porta l'approvazione del Consiglio dei Commissari del Popolo, datato 1\u00ba luglio 1941, le norme del diritto internazionale sono rese pubbliche, che l'Armata Rossa nello spirito del I regolamento dell'Aia sulla guerra terrestre dovrebbero seguire... l'ordine russo probabilmente aveva una distribuzione molto scarsa, e sicuramente non \u00e8 stato seguito affatto. Altrimenti non si sarebbero verificati crimini indicibili.\"\nSecondo le deposizioni, i massacri sovietici di prigionieri di guerra tedeschi, italiani, spagnoli e di altri soldati del'Asse furono spesso incitati dai commissari di unit\u00e0, che sostenevano di agire sotto gli ordini di Stalin e del Politburo. Altre prove confermarono la convinzione dell'Ufficio per i crimini di guerra secondo cui Stalin aveva dato ordini segreti sul massacro di prigionieri di guerra.\nSecondo gli archivi sovietici, 381.067 soldati della Wehrmacht morirono nei campi NKVD (356\u00a0700 di nazionalit\u00e0 tedesca e 24\u00a0367 di altre). Lo storico tedesco R\u00fcdiger Overmans sostiene che sembra interamente plausibile, ma non provabile, che un milione di persone siano morte in custodia sovietica. Ritiene anche che vi erano uomini che morirono effettivamente come prigionieri di guerra sebbene siano stati elencati tra i \"missing in action\" (MIA).\nMassacro di Feodosia.\nI soldati sovietici si preoccupavano raramente di trattare i prigionieri di guerra tedeschi feriti. Un esempio particolarmente infamante ebbe luogo dopo che la citt\u00e0 di Feodosia, in Crimea, fu brevemente riconquistata dalle forze sovietiche il 29 dicembre 1942. 160 soldati feriti erano stati lasciati negli ospedali militari dalla Wehrmacht in ritirata. Dopo che i tedeschi ripresero il controllo di Feodosia, venne appreso che ogni soldato ferito era stato massacrato dal personale dell'Armata Rossa, della Marina e dell'NKVD. Alcuni erano stati sparati nei loro letti d'ospedale, altri ripetutamente massacrati a morte, altri ancora furono trovati gettati dalle finestre dell'ospedale prima di essere ripetutamente inzuppati di acqua gelata fino alla morte di ipotermia.\nMassacro di Gri\u0161ino.\nIl massacro di Gri\u0161ino fu commesso da una divisione corazzata dell'Armata Rossa nel febbraio del 1943 nella citt\u00e0 ucraina orientale di Pokrovs'k (all'epoca Gri\u0161ino), per un totale di 596 morti.\nI posti furono invasi dal Corpo dei carri armati sovietici della 4\u00aa Guardia la notte del 10 e 11 febbraio 1943. Dopo la riconquista da parte della 5\u00aa divisione Panzer SS Wiking, con il supporto della 333\u00aa divisione di fanteria e della 7\u00aa divisione Panzer, il 18 febbraio 1943 i soldati della Wehrmacht scoprirono numerosi decessi. Molti dei corpi erano orribilmente mutilati, orecchie e nasi tagliati e organi genitali amputati e infilati in bocca. Il seno di alcune delle infermiere fu tagliato, alcune donne furono violentate. Un giudice militare tedesco che era sulla scena dichiar\u00f2 in un'intervista durante gli anni '70 che vide un corpo femminile con le gambe spalancate e un manico di scopa nei suoi genitali. Nella cantina della stazione ferroviaria principale circa 120 tedeschi furono radunati in un grande magazzino e poi uccisi con mitragliatrici.\nMassacro di Broniki.\nIl massacro di Broniki fu un crimine di guerra perpetrato da soldati dell'Armata Rossa verso prigionieri di guerra della Wehrmacht, il 1\u00ba luglio 1941 a Broniki, nell'Ucraina occidentale. Delle 153 vittime del 35\u00ba reggimento di fanteria che sono state trovate, 132 \"sono state massacrate in maniera bestiale e mutilate\", come riferito in seguito dal comandante di divisione della 25\u00aa divisione di fanteria (Wehrmacht).\nDopoguerra.\nAlcuni prigionieri tedeschi furono rilasciati subito dopo la guerra. Molti altri, tuttavia, rimasero nei gulag molto tempo dopo la resa della Germania nazista. Tra i pi\u00f9 famosi veterani di guerra tedeschi a morire in cattivit\u00e0 sovietica vi fu il Capitano Wilm Hosenfeld, che mor\u00ec di ferite, probabilmente sub\u00ec torture, in un campo di concentramento vicino a Stalingrado nel 1952. Nel 2009, il Capitano Hosenfeld fu onorato postumo dallo Stato di Israele per il suo ruolo nel salvare vite ebraiche durante l'Olocausto. Simile \u00e8 stato il destino dello svedese Raoul Wallenberg.\nDopoguerra.\nRivoluzione ungherese (1956).\nSecondo il Rapporto delle Nazioni Unite del Comitato Speciale sul problema dell'Ungheria (1957): \"I carri armati sovietici spararono indiscriminatamente contro tutti gli edifici da cui credevano di essere sotto tiro. La commissione delle Nazioni Unite ricevette numerosi rapporti di mortai sovietici e di fuoco di artiglieria in quartieri abitati nella sezione Buda della citt\u00e0, nonostante non ci fosse nessun fuoco di ritorno, e di \"sparare a casaccio a passanti indifesi\"\nCecoslovacchia (1968).\nDurante l'invasione della Cecoslovacchia da parte del Patto di Varsavia, 72 cechi e slovacchi furono uccisi (19 in Slovacchia), 266 feriti gravemente e altri 436 leggermente feriti.\nGuerra in Afghanistan (1979-89).\nGli studiosi Mohammad Kakar, W. Michael Reisman e Charles Norchi credono che l'Unione Sovietica sia stata colpevole di aver commesso un genocidio in Afghanistan. L'esercito sovietico uccise un gran numero di afgani per reprimere la loro resistenza. Fino a 2.000.000 di afgani furono uccisi dalle forze sovietiche e dai loro delegati. In un notevole incidente l'esercito sovietico commise l'uccisione di massa di civili nell'estate del 1980. Per separare i \"mujaheddin\" dalle popolazioni locali ed eliminare il loro sostegno, l'esercito sovietico uccise e scacci\u00f2 i civili e us\u00f2 tattiche di terra bruciata per impedire il loro ritorno. Usarono trappole esplosive, mine e sostanze chimiche in tutto il paese. L'esercito sovietico uccise indiscriminatamente combattenti e non combattenti per garantire la sottomissione da parte delle popolazioni locali. Le province di Nangarhar, Ghazni, Lagham, Kunar, Zabol, Qandahar, Badakhshan, Lowgar, Paktia e Paktika furono testimoni di ampi programmi di spopolamento da parte delle forze sovietiche. Le forze sovietiche hanno rapito donne afghane in elicotteri mentre volavano nel paese in cerca di \"mujaheddin\". Nel novembre 1980 un certo numero di tali incidenti aveva avuto luogo in varie parti del paese, tra cui Laghman e Kama. Soldati sovietici e agenti KhAD rapirono giovani donne dalla citt\u00e0 di Kabul e dalle aree di Darul Aman e Khair Khana, vicino alle guarnigioni sovietiche, per violentarle. Le donne violentate dai soldati russi vennero considerate \"disonorate\" dalle loro famiglie se tornarono a casa. I disertori dell'esercito sovietico nel 1984 confermarono anche le atrocit\u00e0 delle truppe sovietiche su donne e bambini afgani, affermando che le donne afghane venivano violentate. Lo stupro delle donne afghane da parte delle truppe sovietiche era comune e l'11,8 per cento dei criminali di guerra sovietici in Afghanistan furono condannati per stupro. Ci fu una protesta contro la stampa nell'Unione Sovietica per aver descritto gli \"eroi di guerra\" russi come \"assassini\", \"aggressori\", \"stupratori\" e \"drogati\".\nGennaio nero.\nIl gennaio nero (in azero \"Qara Yanvar\"), noto anche come \"sabato nero\" o \"massacro di gennaio\", fu una violenta repressione a Baku il 19-20 gennaio 1990, a causa di uno stato di emergenza durante il processo di scioglimento dell'Unione Sovietica.\nIn una risoluzione del 22 gennaio 1990, il Soviet supremo della RSS azera dichiar\u00f2 che il decreto del Presidio del Soviet supremo dell'URSS del 19 gennaio, usato per imporre il governo di emergenza a Baku, e il dispiegamento militare costituiva un atto di aggressione. Il gennaio nero \u00e8 associato alla rinascita della Repubblica dell'Azerbaigian e fu una delle occasioni durante l'era di glasnost' e perestrojka in cui l'Unione Sovietica us\u00f2 la forza contro i dissidenti.\nProcessi e provvedimenti legali.\nNel 1995, i tribunali lettoni condannarono l'ex ufficiale del KGB Alfons Noviks all'ergastolo per genocidio a causa delle deportazioni forzate negli anni '40.\nNel 2003, August Kolk (nato nel 1924), cittadino estone, e Petr Kislyiy (nato nel 1921), cittadino russo, furono condannati per crimini contro l'umanit\u00e0 da parte di tribunali estoni ad 8 anni di prigione ciascuno. Sono stati giudicati colpevoli di deportazioni di estoni nel 1949. Kolk e Kislyiy hanno presentato una denuncia alla Corte europea dei diritti umani, sostenendo che il codice penale del 1946 della Repubblica socialista federativa sovietica russa era valido all'epoca, applicabile anche in Estonia e che il suddetto codice non prevedeva la punizione di crimini contro l'umanit\u00e0. Il loro appello fu respinto poich\u00e9 la corte trov\u00f2 che la Risoluzione 95 dell'Assemblea Generale delle Nazioni Unite, adottata l'11 dicembre 1946, conferm\u00f2 le deportazioni di civili come un crimine contro l'umanit\u00e0 ai sensi del diritto internazionale.\nNel 2004, Vassili Kononov, un partigiano sovietico durante la seconda guerra mondiale, fu condannato dalla corte suprema lettone come criminale di guerra per aver ucciso tre donne, una delle quali era incinta. \u00c8 l'unico ex partigiano sovietico condannato per crimini contro l'umanit\u00e0.\nIl 27 marzo 2019, la Lituania condann\u00f2 67 ex militari sovietici e funzionari del KGB tra i 4 e i 14 anni di detenzione per la repressione contro i civili lituani nel gennaio 1991. Ne erano presenti solo due: Yuriy Mel, un ex ufficiale dei carri armati sovietici, e Gennady Ivanov, ex ufficiale delle munizioni sovietico, mentre l'ex ministro della Difesa dell'Unione Sovietica, Dmitrj Jazov \u00e8 stato condannato \"in absentia\" e si nasconde in Russia."}
{"id": "2676118", "revid": "380453", "url": "https://it.wikipedia.org/wiki?curid=2676118", "title": "Ogonna Nnamani", "text": "Giocava nel ruolo di schiacciatrice e opposto.\nCarriera.\nLa carriera di Ogonna Nnamani inizia nel 2001 nella Stanford University. Nel suo primo anno a Stanford vince subito la NCAA Division I, venendo anche inserita nell\"'All-Tournament Team\". Nel 2002 fa il suo esordio in nazionale e disputa la sua seconda finale consecutiva del campionato universitario, perdendo contro la University of Southern California, ma venendo inserita nuovamente nell'All-Tournament Team. Nel 2003 con la nazionale vince la medaglia di bronzo ai Giochi panamericani. Nel 2004 va a giocare a Porto Rico, nelle Pinkin de Corozal. Con la nazionale vince la medaglia d'argento al Montreux Volley Masters e alla Coppa panamericana, mentre vince la medaglia di bronzo al World Grand Prix. Torna a fine anno a Stanford per giocare il suo ultimo campionato universitario, che riesce a vincere nuovamente, questa volta venendo eletta Most Outstanding Player.\nNel 2005 e nel 2006 torna a giocare nel Pinkin de Corozal, prima di approdare nella stagione 2006-07 a Piacenza in Italia. A met\u00e0 stagione cambia squadra, andando in Svizzera al Volleyballclub Vol\u00e9ro Z\u00fcrich, con cui vince scudetto e coppa nazionale e disputa anche la final four di Champions League. Nell'estate del 2007 con la nazionale vince la medaglia d'argento al Campionato nordamericano e la medaglia di bronzo alla Coppa del Mondo.\nNella stagione 2007-08 viene ingaggiata dall'Asystel Novara. Con la nazionale vince la medaglia d'argento alle Olimpiadi di Pechino 2008. Nel 2008 viene ingaggiata dal Galatasaray Spor Kul\u00fcb\u00fc, con cui giunge alla semifinale del campionato turco. Nella stagione successiva va a giocare nel Volejbalov\u00fd klub Prost\u011bjov, con cui si aggiudica il campionato ceco. Nell'estate del 2010 vince la medaglia di bronzo alla Coppa panamericana e quella d'oro al World Grand Prix. Al termine della stagione con la nazionale si ritira dall'attivit\u00e0 agonistica."}
{"id": "2676128", "revid": "76963", "url": "https://it.wikipedia.org/wiki?curid=2676128", "title": "Claire Devers", "text": "Ha esordito nel 1986 con il film \"Noir et blanc\", che ha vinto la Cam\u00e9ra d'or per la miglior opera prima al Festival di Cannes, il premio per il miglior film al Torino Film Festival ed \u00e8 stato candidato ai Premi C\u00e9sar come miglior opera prima."}
{"id": "2676134", "revid": "591470", "url": "https://it.wikipedia.org/wiki?curid=2676134", "title": "Southern White American Bulldog", "text": ""}
{"id": "2676137", "revid": "405275", "url": "https://it.wikipedia.org/wiki?curid=2676137", "title": "Majin Boo", "text": ""}
{"id": "2676138", "revid": "591470", "url": "https://it.wikipedia.org/wiki?curid=2676138", "title": "JDJ American Bulldog", "text": ""}
{"id": "2676139", "revid": "108043528", "url": "https://it.wikipedia.org/wiki?curid=2676139", "title": "Patterdale Terrier", "text": "Il patterdale terrier \u00e8 un terrier di proporzioni minuscole, cacciatore eccezionale, in grado di stanare anche un tasso. Grazie alla ridotta circonferenza toracica riesce ad infilarsi nelle tane pi\u00f9 strette e ad inseguire l'animale selvatico. \u00c8 un cane selezionato sulla base della sua abilit\u00e0 nel lavoro in tana.\nGli incroci sono stati realizzati partendo dalla razza Terrier, che hanno infine prodotto un cane molto combattivo e tenace nei confronti della caccia agli animali selvatici. La razza proviene dall'Inghilterra, ma \u00e8 molto conosciuta anche in America. Specificatamente deriva da una razza da lavoro nota come\" Fell Terrier\", di cui il patterdale rappresenta una variet\u00e0. I cosiddetti terrier da lavoro (\"working terriers\" in inglese) sono rappresentati essenzialmente da due gruppi: i \"fell terrier\" (includendo lo stesso patterdale) di colore scuro, ed i jack russell terrier di colore bianco o bianco con macchie."}
{"id": "2676146", "revid": "12290", "url": "https://it.wikipedia.org/wiki?curid=2676146", "title": "Yolanda Montez", "text": "Yolanda Montez \u00e8 un personaggio dei fumetti pubblicati dalla DC Comics, una supereroina dell'Universo DC. La sua prima apparizione \u00e8 stata in \"Infinity, Inc.\" n. 12 (marzo 1985). Fu creata da Roy Thomas e Todd McFarlane.\nEvoluzione del personaggio.\nRoy e Dann Thomas originariamente intendevano creare una supereroina canadese di nome \"The Lynx\" (\"La Lince\") per i discendenti degli anni ottanta della All-Star Squadron. Pi\u00f9 tardi, in una promozione di materiale per la nuova serie di \"Infinity, Inc.\" in \"All-Star Squadron\" n. 28, comparve una figura simile a Catwoman, che cavalcava quello che si sarebbe potuto definire un \"Gatto-ciclo\", e che comparve al fianco della Infinity, Inc.. Una didascalia si rifer\u00ec a questa igura come \"La Garro\". Tuttavia, non comparve in nessun'altra avventura della squadra, o nei relativi fumetti. Infine, il personaggio comparve come Wildcat.\nBiografia del personaggio.\nA Maria Montez e a sua sorella fu data una droga multigenica sperimentale dal ginecologo pazzo Dr. Love mentre erano incinte. Il Dr. Love stava molto attento a non perdere di vista i suoi esperimenti, ma perse le tracce delle due sorelle quando queste viaggiarono in Messico. In Messico, la figlia di Maria, Yolanda, nacque lo stesso giorno in cui la sorella diede alla luce Carcharo. Yolanda e sua madre tornarono negli Stati Uniti, dove si riunirono con Mr. \"Mauler\" Montez. Da bambina, Yolanda cominci\u00f2 a manifestare dei super poteri, senza sapere perch\u00e9. Crebbe accanto al suo patrigno, Ted Grant, il supereroe Wildcat che oper\u00f2 durante gli anni quaranta. Anni pi\u00f9 tardi, durante la Crisi, Grant fu azzoppato mentre salvava una bambina. A quel punto, Yolanda assunse l'identit\u00e0 segreta del suo mentore in suo onore e dei principi che rappresentava.\nTed Grant fu inizialmente contrario di questa nuova supereroina, ma quando scopr\u00ec che si trattava di Yolanda le diede la sua benedizione.\nCome secondo Wildcat, Yolanda si un\u00ec alla Infinity, Inc. e combatt\u00e9 al loro fianco. In un crossover speciale del 1987, Yolanda aiut\u00f2 la liberazione del paese della Markovia dall'influenza dello Psico Pirata. Rimase con il gruppo finch\u00e9 non si sciolse.\nShadow Fighters.\nSi ritir\u00f2 dall'eroismo attivo ma fu tirata fuori dal pensionamento da Eclipso. Si un\u00ec poi ad un gruppo di supereroi che comprendeva Major Victory, il primo Acciaio, Creeper, Peacemaker e quello che si presume fosse il Manhunter Mark Shaw. Si auto-definirono gli Shadow Fighters e furono protagonisti della maggior parte della serie di Eclipso. Nel n. 13, molti degli Shadow Fighters, inclusa Wildcat, si infiltrarono in un piccolo paese che Eclipso aveva conquistato. Utilizzando varie forme, Eclipso riusc\u00ec ad ucciderli tutti; Yolanda fu assassinata personalmente con un colpo della sua spada.\nI membri sopravvissuti rischiarono le proprie vite al fine di recuperare i corpi degli eroici caduti.\nYolanda \u00e8 anche la cugina dell'ex curatore del museo della Justice Society of America Alexander Montez, che infine uccise Eclipso e ne ottenne i poteri, nel tentativo di vendicare Yolanda. Alex perse in seguito il controllo dei poteri acquisiti e si suicid\u00f2.\nPoteri e abilit\u00e0.\nI poteri super umani di Yolanda includono unghie simil ad artigli ritrattili e abilit\u00e0 feline."}
{"id": "2676154", "revid": "599013", "url": "https://it.wikipedia.org/wiki?curid=2676154", "title": "Alina Exp\u00f3sito", "text": "Palmar\u00e8s.\nIn carriera ha conseguito i seguenti risultati:"}
{"id": "2676157", "revid": "109129315", "url": "https://it.wikipedia.org/wiki?curid=2676157", "title": "Stephen Netburn", "text": "Biografia.\nHa partecipato ai Giochi della XIX Olimpiade di Citt\u00e0 del Messico nel 1968 ed ai Giochi della XX Olimpiade di Monaco di Baviera nel 1972.\nPalmar\u00e8s.\nIn carriera ha conseguito i seguenti risultati:"}
{"id": "2676158", "revid": "404338", "url": "https://it.wikipedia.org/wiki?curid=2676158", "title": "Inseminazione intrauterina", "text": ""}
{"id": "2676159", "revid": "76963", "url": "https://it.wikipedia.org/wiki?curid=2676159", "title": "Shailja Patel", "text": "Biografia.\nNata in Kenya da una famiglia di origine indiana, Shailja passa la sua infanzia nel paese africano, dove fa esperienza dalle conseguenze della globalizzazione sull'Africa, fondamentali tematiche della sua opera. Trasferitasi in Gran Bretagna, si \u00e8 laureata in economia e scienze politiche, spostandosi poi negli Stati Uniti.\nNel 2008 pubblica \"Migritude I: When Saris Speak\", raccolta poetica fondata sul concetto di \"migritudine\", condizione che caratterizza l'era globale presso le popolazioni del Sud del mondo: quella di Shailja \u00e8 \"poesia in movimento\"\n, nella quale, pensata per la recitazione-rappresentazione, \u00e8 fondamentale l'apporto delle tonalit\u00e0 vocali e dei movimenti del corpo della poetessa."}
{"id": "2676162", "revid": "767487", "url": "https://it.wikipedia.org/wiki?curid=2676162", "title": "Jon Korfas", "text": ""}
{"id": "2676163", "revid": "287204", "url": "https://it.wikipedia.org/wiki?curid=2676163", "title": "Cathedra Petri", "text": ""}
{"id": "2676166", "revid": "109139978", "url": "https://it.wikipedia.org/wiki?curid=2676166", "title": "George Masin", "text": "Biografia.\nHa partecipato ai Giochi della XX Olimpiade di Monaco di Baviera nel 1972 ed ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676167", "revid": "287204", "url": "https://it.wikipedia.org/wiki?curid=2676167", "title": "Ernest Torrence", "text": "Attore teatrale e cinematografico, lavor\u00f2 a Broadway. Era il fratello minore di David Torrence, altro noto caratterista del cinema hollywoodiano.\nBiografia.\nDa bambino si dimostr\u00f2 un talentuoso del pianoforte e, dotato di ottime qualit\u00e0 di baritono, si diplom\u00f2 al State University of Music and Performing Arts Stuttgart di Edimburgo, prima di approdare alla Royal Academy of Music di Londra.\nRiposa nel Forest Lawn Memorial Park di Glendale, California."}
{"id": "2676168", "revid": "332343", "url": "https://it.wikipedia.org/wiki?curid=2676168", "title": "Tretto", "text": "Il Tretto \u00e8 una frazione del comune di Schio. Ha costituito un comune autonomo sino al 1969. Si trattava di un comune sparso con sede comunale ubicata presso la localit\u00e0 Sant'Ulderico.\nGeografia fisica.\nIl territorio del Tretto consiste in un altopiano di modesta ampiezza che sovrasta gli abitati di Schio e Santorso, elevandosi dai circa 200 m della pianura ai 400\u2013800 m e coronato a nord dai monti Novegno e Summano, estendendosi per circa 25\u00a0km\u00b2. Su questa \"terrazza\" sono poi distribuiti ottantadue piccoli e caratteristici nuclei abitativi (contrade), collegati tra loro da una fitta rete di strade e sentieri. Del resto lo stesso toponimo deriva da \"tretum\", il sentiero che conduceva ai pascoli alti per il passaggio del bestiame, detto \"trei\" in dialetto bavarese.\nDi questi nuclei abitativi si distinguono tre centri principali, sedi di altrettante parrocchie: si tratta di Sant'Ulderico (, 116 abitanti, gi\u00e0 sede comunale, al quale fanno capo 21 contrade), posta sostanzialmente al centro del territorio; San Rocco (, 46 abitanti, parrocchia per 29 contrade circostanti), pi\u00f9 ad est; Santa Caterina (, 28 abitanti, a capo di 16 contrade), all'estremit\u00e0 occidentale, in una vallata discosta dall'altopiano. Esiste poi una quarta parrocchia, punto di riferimento per 16 contrade della zona, istituita pi\u00f9 di recente (1959), e intitolata al Cuore Immacolato di Maria e a San Girolamo: ha sede nella contrada Pornaro, nella zona pi\u00f9 a sud del Tretto, pi\u00f9 accessibile alla pianura.\nStoria.\nToponimi.\nLe complesse vicende storiche del Tretto, abitato da popoli di provenienza locale e germanica (analogamente ad altre realt\u00e0 montane limitrofe) si \u00e8 riflettuto inevitabilmente nella toponomastica locale, formata da termini con influssi linguistici di derivazione neolatina da una parte e del dialetto bavarese noto come \"cimbro\", dall'altra. La lingua parlata risente invece in maniera minore di queste due influenze. Verosimilmente, considerata la notevole mole di immigrati bavaresi che abitavano il Tretto, anticamente la lingua parlata doveva essere il dialetto tedesco, seguito da una inevitabile contaminazione linguistica con i territori contermini della pianura, che portarono ad una situazione di bilinguismo; in un estimo del 1635 vengono riportati vari termini tradotti in italiano a testimonianza del fatto che la lingua germanica era sempre meno utilizzata. Gi\u00e0 dal primo Cinquecento infatti molti cognomi in lingua tedesca, avevano incorporato elementi tipici delle lingue neolatine, a confermare l'oramai avvenuto superamento del bilinguismo.\nMedioevo ed epoca moderna.\nGi\u00e0 menzionata intorno all'anno Mille, l'area del Tretto fu zona di passaggio per accedere ai grandi pascoli montani del monte Novegno fin da tempi antichi. Nella seconda met\u00e0 del Duecento, Guido III Maltraverso, Signore di Schio, chiese ai comuni di Schio e Santorso di poter far abitare da popoli tedeschi i colli circostanti, che erano di propriet\u00e0 appunto dei comuni.\nIl 4 aprile 1391 il Duca di Milano Gian Galeazzo Visconti concesse a Pietro \"Birlo\" e Singofredo \"Lupo Bianco\", figli del fu Pietro da Lusiana, i \"Feudi Nobili e Gentili\" di Schiavon e Tretto, con diritto di decima, durato sino al 1971. I beni decimabili del Tretto in precedenza appartenevano alla famiglia Cavalli. Nel corso del XIV secolo giunsero nella zona numerosi minatori detti \"canoppi\" provenienti dal Tirolo e dalla Baviera (la presenza di popoli tedeschi in zona \u00e8 ancor oggi testimoniata dalla toponomastica locale); gli Scaligeri in questo periodo concessero vari privilegi alle persone di origine tedesca presenti nelle montagne vicentine e veronesi, compreso quindi il territorio del Tretto. L'arrivo di minatori al Tretto era dovuto alla presenza di giacimenti minerari, sfruttati prima e durante il dominio della Serenissima per la produzione di argento, ma anche di piombo, ferro e rame.\nLa vera organizzazione territoriale del Tretto avvenne solamente in concomitanza con la formazione della pi\u00f9 antica parrocchia, quella di Sant'Ulderico; da questa si formarono poi quella di Santa Caterina nel 1627 e quella di San Rocco nel 1634.\nEpoca contemporanea.\nAnche se gi\u00e0 estratta in precedenza, fu solo nel corso del XIX e XX secolo che produzione di \"terra bianca\" o \"fioretta di Schio\" (ovvero il caolino) si svilupp\u00f2 in maniera notevole, integrando anche processi meccanizzati nella produzione, promossi dalla societ\u00e0 Caolino Panciera. Nella seconda met\u00e0 del Novecento la produzione and\u00f2 via via riducendosi a causa delle difficolt\u00e0 del mercato e per gli alti costi di produzione.\nRidimensionata la produzione mineraria, nel corso del XX secolo, la popolazione, attirata dalle industrie della pianura, and\u00f2 progressivamente diminuendo, fino a determinare, nel 1969, la soppressione del comune e l'incorporamento in quello di Schio, dove oggi costituisce il Quartiere numero 6. Attualmente la popolazione del Tretto si attesta intorno al migliaio di individui, la maggior parte dei quali anziani.\nMonumenti e luoghi d'interesse.\nTra i siti di interesse storico e/o artistico presenti al Tretto vanno segnalate le tre chiese parrocchiali storiche.\nChiesa di Sant'Ulderico\nRicostruita sulle rovine di un tempio quattrocentesco e consacrata nel 1513, la chiesa di Sant'Ulderico era l'unica sede parrocchiale del territorio, nonch\u00e9 la pi\u00f9 prestigiosa cappella del Tretto. L'aumento della popolazione determin\u00f2 la ricostruzione dell'edificio con forme neoclassiche dal 1822, con nuova consacrazione eseguita nel 1900. La chiesa conserva un grandioso organo a doppia tastiera e una pala di Costantino Pasqualotto del 1743.\nChiesa di San Rocco di Tretto\nFondata forse dall'ampliamento di un capitello votivo tardo cinquecentesco, la chiesa di San Rocco divenne sede parrocchiale nel 1634, staccandosi dalla parrocchia di Sant'Ulderico. La costruzione attuale, in stile neoclassico, fu realizzata tra il 1766 ed il 1769. La navata \u00e8 decorata con scene evangeliche di Vittorio Pupin, mentre il coro conserva le decorazioni eseguite nel 1790 da Giacomo Ciesa.\nChiesa di Santa Caterina d'Alessandria\nNel 1787 si edific\u00f2 la attuale chiesa, in sostituzione della pi\u00f9 antica, ma scomoda da raggiungere, chiesa detta \"del Sojo\", divenuta sede parrocchiale dal 1627 distaccandosi dalla pi\u00f9 antica parrocchia di Sant'Ulderico. La nuova chiesa venne ingrandita nel 1900. Costruzione in stile neoclassico, conserva numerose opere pittoriche di Giuseppe Faccin.\nInteressanti dal punto di vista ambientale sono le caratteristiche contrade (sempre caratterizzate da svariati elementi di architettura spontanea, dalle abitazioni di tipo rurale e dalla presenza di un capitello votivo e di una fontana), nel Tretto ve ne sono pi\u00f9 di ottanta, ed alcune di queste sono ancora ben conservate.\nSplendido \u00e8 anche il paesaggio nella zona del Tretto, nonostante la natura sia quasi completamente antropizzata.\nPresso il Tretto vi sono anche alcune testimonianze di archeologia industriale, quali gli essiccatoi ed i resti di impianti per la lavorazione del caolino e la Fabbrica Saccardo."}
{"id": "2676169", "revid": "46291", "url": "https://it.wikipedia.org/wiki?curid=2676169", "title": "Orchis pallens", "text": "L'orchide pallida (Orchis pallens ) \u00e8 una pianta appartenente alla famiglia delle Orchidacee.\nDescrizione.\n\u00c8 una pianta erbacea con fusto eretto, alto 20\u201340\u00a0cm. \nLe foglie basali, da 4-6, sono ovato-oblunghe, lucenti, mai maculate, le caulinari (1-2) inguainano il fusto; le brattee, membranose, sono di colore giallastro.\nI fiori, di colore giallastro, sono riuniti in infiorescenze dense, grossolanamente cilindriche. \nI sepali laterali, ovati, sono eretti e patenti mentre il sepalo mediano concorre con i petali alla formazione di un casco che cinge la base del labello. Quest'ultimo \u00e8 trilobato, con lobo mediano pi\u00f9 ampio dei laterali, privo di macule (carattere che consente la differenziazione da specie simili quali \"Orchis provincialis\" e \"Orchis pauciflora\"); lo sperone \u00e8 cilindrico, arcuato, rivolto verso l'alto.\nFiorisce da aprile a giugno.\nIl numero cromosomico di \"Orchis pallens\" \u00e8 2n=40, 42\nDistribuzione e habitat.\nL'areale di \"O. pallens\" si estende dalla Spagna e dal Nord Africa sino al Caucaso e all'Asia minore.\nIn Italia \u00e8 presente in quasi tutto il territorio nazionale con l'eccezione di Puglia, Sicilia e Sardegna.\nCresce nel sottobosco dei boschi di latifoglie o pi\u00f9 raramente di conifere, su suoli preferibilmente calcarei, da 200 m fino a 2000 m di altitudine.\nIbridi.\nPu\u00f2 dar luogo a ibridazione con altre specie di \"Orchis\":\ne anche con specie di altri generi di Orchidinae:"}
{"id": "2676171", "revid": "109139990", "url": "https://it.wikipedia.org/wiki?curid=2676171", "title": "Uriah Jones", "text": "Biografia.\n\u00c8 considerato uno dei pionieri del superamento delle barriere razziali nella scherma statunitense: fu il primo afroamericano ad essere convocato nella squadra olimpica, nel 1968, e il primo a vincere un titolo nazionale, nel 1971.\nNel 2000 \u00e8 stato inserito nella Hall of Fame della scherma statunitense.\nPalmar\u00e8s.\nIn carriera ha conseguito i seguenti risultati:"}
{"id": "2676172", "revid": "118070070", "url": "https://it.wikipedia.org/wiki?curid=2676172", "title": "Jan Gossaert", "text": "Biografia.\nVenne educato in giovent\u00f9 presso l'Abbazia di Maubeuge. \nDopo aver lavorato e insegnato alla gilda di Anversa, Gossaert soggiorn\u00f2 a Roma tra il 1508 ed il 1509, dove esegu\u00ec alcuni disegni commissionatigli da Filippo di Borgogna, futuro vescovo di Utrecht, prima di trasferirsi per un lungo periodo, quasi un decennio, a Middelburg dove la sua attivit\u00e0 pittorica prosegu\u00ec tra il 1515 ed il 1520 e l'artista realizz\u00f2 per l'abbazia un trittico, distrutto nel 1568.\nIn questo periodo lavor\u00f2 prevalentemente nel castello di \"Suytborg\" presso Walcheren, dove Gossaert ebbe l'occasione di conoscere il collega veneziano Jacopo de' Barbari.\nNegli anni immediatamente successivi altern\u00f2 la sua residenza fra Middelburg, producendo anche un altare della \"Deposizione\" e Utrecht, dove insegn\u00f2 a Jan van Scorel.\nDopo una breve trasferta a Malines per una commissione a Margherita di Fiandra, incontr\u00f2 il celebre pittore Luca da Leida.\nGi\u00e0 nelle opere \"Epifania\" della National Gallery di Londra e nel \"Getsemani\" dei Musei di Berlino si rintracciarono forti elementi di schiacciamento e di infiacchimento delle vesti oltrech\u00e9 caratteristiche simili a quelle del \"Trittico Malvagna\", rappresentate da un gusto di Anversa, sbizzarrito, che talvolta sembra imitare il bulino degli orafi.\nSi tratt\u00f2 di una sintesi pittorica complessa e variegata, includente le influenze di Bruges, a partire da Gerard David, dal Metsys, da Durer, per arrivare a Luca da Leida, a quelle di altri artisti lombardi e di Van der Goes. \nNel 1510 termin\u00f2 un \"Salvator Mundi tra Maria e Giovanni\" del Prado, sulla falsariga di Van Eyck, ingentilito alla Memling.\nVerso il 1515 Gossaert realizz\u00f2 la \"Madonna di san Luca\", conservata a Praga, di temi classicheggianti e appariscenti per le prospettive, le pennellature a finti rilievi e le statue in stile ellenistico.\nNel \"Nettuno e Anfitrite\" del 1516 maturarono influenze romane e raffaellesche, soprattutto nei nudi, e l'anno seguente nella \"Venere\" del Museo di Rovigo e nella \"Venere dei Medici\", Gossaert mostr\u00f2 elementi di statuaria antica reinterpretati, evidenziati da un linearismo antiprospettico e intricato.\nNegli anni venti del Cinquecento produsse temi biblici e mitologici, fondendo realismo e intellettualismo.\nDi questo periodo furono la \"Venere e Cupido\" e altre, derivate parzialmente da Mantegna, Marcantonio Raimondi, e la celeberrima, seppur accademica, \"Venere\" della Pinacoteca di Monaco. \nDal 1517 Gossaert approfond\u00ec i suoi argomenti religiosi, come apparve nella \"Madonna col Figlio\", con innovativi e originali giochi di luce.\nTra il 1520 e il 1527 realizz\u00f2 la \"Madonna del grappolo\" dei Musei di Berlino e la \"Madonna\" del Prado, che diverranno esempi da imitare per Scorel e Heemskerk.\nNella ritrattistica Gossaert pales\u00f2 soluzioni meno accademiche e pi\u00f9 inseguenti un approfondimento morale, come nel caso del \"Jan Carondelet\" ora a Londra nella collezione Hirsch e nei \"Vecchi coniugi\" della National Gallery, dall'animo pi\u00f9 tagliente.\nSi attiv\u00f2 anche a Bruxelles e a Bruges."}
{"id": "2676173", "revid": "174925", "url": "https://it.wikipedia.org/wiki?curid=2676173", "title": "Jan Mabuse", "text": ""}
{"id": "2676176", "revid": "6923", "url": "https://it.wikipedia.org/wiki?curid=2676176", "title": "Alfabeto morse", "text": ""}
{"id": "2676177", "revid": "109139816", "url": "https://it.wikipedia.org/wiki?curid=2676177", "title": "Daniel Cantillon", "text": "Biografia.\nHa partecipato ai Giochi della XIX Olimpiade di Citt\u00e0 del Messico nel 1968.\nPalmar\u00e8s.\nIn carriera ha conseguito i seguenti risultati:"}
{"id": "2676178", "revid": "109141188", "url": "https://it.wikipedia.org/wiki?curid=2676178", "title": "Tyrone Simmons", "text": "Biografia.\nHa partecipato ai Giochi della XX Olimpiade di Monaco di Baviera nel 1972.\nPalmar\u00e8s.\nIn carriera ha conseguito i seguenti risultati:"}
{"id": "2676180", "revid": "300067", "url": "https://it.wikipedia.org/wiki?curid=2676180", "title": "Alex Orban", "text": "Biografia.\nHa partecipato ai Giochi della XIX Olimpiade di Citt\u00e0 del Messico nel 1968 ed ai Giochi della XX Olimpiade di Monaco di Baviera nel 1972.\nPalmar\u00e8s.\nIn carriera ha conseguito i seguenti risultati:"}
{"id": "2676187", "revid": "109156423", "url": "https://it.wikipedia.org/wiki?curid=2676187", "title": "Ruth White (schermitrice)", "text": "Biografia.\nHa partecipato ai Giochi della XX Olimpiade di Monaco di Baviera nel 1972.\nPalmar\u00e8s.\nIn carriera ha conseguito i seguenti risultati:"}
{"id": "2676189", "revid": "109156482", "url": "https://it.wikipedia.org/wiki?curid=2676189", "title": "Gustavo Oliveros", "text": "Biografia.\nHa partecipato ai Giochi della XIX Olimpiade di Citt\u00e0 del Messico nel 1968.\nPalmar\u00e8s.\nIn carriera ha conseguito i seguenti risultati:"}
{"id": "2676190", "revid": "6923", "url": "https://it.wikipedia.org/wiki?curid=2676190", "title": "ATM Trapani", "text": ""}
{"id": "2676193", "revid": "1728", "url": "https://it.wikipedia.org/wiki?curid=2676193", "title": "Pennacchio (decorazione)", "text": "Il pennacchio \u00e8 un tipo di cimiero, composto da un ciuffo di pi\u00f9 penne che si porta su un cappello o su un elmo.\nDal 1833 un pennacchio rosso e blu orna il copricapo usato dai carabinieri in alta uniforme."}
{"id": "2676200", "revid": "1564499", "url": "https://it.wikipedia.org/wiki?curid=2676200", "title": "Picentino", "text": "Il Picentino \u00e8 un fiume della provincia di Salerno.\nNasce alle falde del monte Accellica, una cima dei Monti Picentini, dalla \"Grotta dello Scalandrone\". Lungo 25\u00a0km, dopo aver attraversato i comuni di Giffoni Valle Piana, Pontecagnano Faiano e Salerno, sfocia nel mare Tirreno.\nNel 1958 nel comune di Giffoni Valle Piana \u00e8 stata costruita una centrale idroelettrica dalla SME. \u00c8 una centrale ad acqua fluente che per il suo funzionamento capta le sorgenti di \"Nocelleto\", \"Infrattata\", \"Fricchione\" e \"Capo di Fiume\".\nIl bacino idrografico del Picentino \u00e8 gestito dall'Autorit\u00e0 di bacino regionale Destra Sele."}
{"id": "2676201", "revid": "109146807", "url": "https://it.wikipedia.org/wiki?curid=2676201", "title": "Eduardo Jons", "text": "Biografia.\nHa partecipato ai Giochi della XIX Olimpiade di Citt\u00e0 del Messico nel 1968, ai Giochi della XX Olimpiade di Monaco di Baviera nel 1972 ed ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676204", "revid": "84184", "url": "https://it.wikipedia.org/wiki?curid=2676204", "title": "Freddi", "text": ""}
{"id": "2676206", "revid": "109141178", "url": "https://it.wikipedia.org/wiki?curid=2676206", "title": "Jes\u00fas Gil Guti\u00e9rrez", "text": "Biografia.\nHa partecipato ai Giochi della XIX Olimpiade di Citt\u00e0 del Messico nel 1968 ed ai Giochi della XX Olimpiade di Monaco di Baviera nel 1972.\nPalmar\u00e8s.\nIn carriera ha conseguito i seguenti risultati:"}
{"id": "2676210", "revid": "109140634", "url": "https://it.wikipedia.org/wiki?curid=2676210", "title": "Enrique Salvat", "text": "Biografia.\nHa partecipato ai Giochi della XX Olimpiade di Monaco di Baviera nel 1972 ed ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676213", "revid": "671029", "url": "https://it.wikipedia.org/wiki?curid=2676213", "title": "Nu\u00f1o Nu\u00f1ez", "text": "Origine.\nFiglio del conte di Castiglia, Nu\u00f1o Mu\u00f1oz, e della figlia del primo conte di Castiglia, Rodrigo\nBiograf\u00eda.\nDopo la morte di suo zio, Diego Rodriguez Porcelos, nell'885, la contea di Castiglia si era frantumata in tante piccole contee; verso la fine del secolo, ca. nell'899, dopo aver riunito alcune contee nate dal frazionamento, suo padre ridiede vita ad una contea di Castiglia, seppur di dimensione ridotta, rispetto a prima.\nIl documento storico in cui appare il suo nome sono gli Annales Complutense, in cui si fa riferimento a Nu\u00f1o Nu\u00f1ez come al ripopolatore di Roa de Duero (Burgos).\nNon si hanno molte informazioni su di lui, si sa solo che resse la contea di Castiglia nel periodo 914-915, molto probabilmente, per volere del nuovo Re di Le\u00f3n, Ordo\u00f1o II, figlio secondogenito del re delle Asturie, Alfonso III Magno, alternandosi alla guida della contea col cugino, Gonzalo Fern\u00e1ndez.\nNon si sa la data esatta della sua morte, comunque avvenne verso la fine del 915 o subito dopo, in quanto suo cugino, il conte di Burgos, Gonzalo Fern\u00e1ndez, risulta nuovamente conte di Castiglia.\nDiscendenza.\nNon si ha alcuna notizia di un'eventuale moglie e neppure di alcuna discendenza."}
{"id": "2676216", "revid": "109144582", "url": "https://it.wikipedia.org/wiki?curid=2676216", "title": "Manuel Ortiz (schermidore)", "text": "Palmar\u00e8s.\nIn carriera ha conseguito i seguenti risultati:"}
{"id": "2676217", "revid": "21880", "url": "https://it.wikipedia.org/wiki?curid=2676217", "title": "Anguille", "text": ""}
{"id": "2676219", "revid": "109140385", "url": "https://it.wikipedia.org/wiki?curid=2676219", "title": "Francisco de la Torre (schermidore)", "text": "Biografia.\nHa partecipato ai Giochi della XX Olimpiade di Monaco di Baviera nel 1972 ed ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676226", "revid": "281779", "url": "https://it.wikipedia.org/wiki?curid=2676226", "title": "Bosco Faito", "text": "Il Bosco Faito \u00e8 un'area di 336 ettari di tipo boschivo nel comune di Ceccano, in provincia di Frosinone e che il 27 febbraio 2009 \u00e8 stato nominato Monumento Naturale.\nLa flora presente all'interno del bosco \u00e8 costituita principalmente da lecci, querce e corbezzoli. \u00c8 presente un faggio monumentale al centro del bosco al di sotto del quale \u00e8 presente una sorgente d'acqua (\"fontana Colaprete\") ormai in disuso. Le radici di questo faggio si estendono per decine di metri. Per quanto riguarda la fauna sono presenti volpi, cinghiali, istrici, tassi, cuculi e merli.\nNel periodo autunnale il bosco \u00e8 frequentato da numerosi cercatori di funghi, in specie del porcino.\nIl bosco Faito \u00e8 stato per molto tempo, e in buona parte, di propriet\u00e0 della Snia BPD che vi aveva costruito diversi stabilimenti. L'azienda era specializzata (negli anni del secondo dopo guerra fino agli anni novanta) dapprima nella costruzione di parti di locomotive ferroviarie e successivamente di alcuni tipi di esplosivi. Negli anni della prima guerra del Golfo l'intera zona fu militarizzata in quanto obiettivo militare, data la presenza di arsenali esplosivi. Fino a che l'attivit\u00e0 produttiva \u00e8 stata presente (anni novanta) le ortofoto o le foto satellitari del bosco erano volutamente ritoccate per non mostrare l'esatta ubicazione degli stabilimenti. Alla fine dell'attivit\u00e0 produttiva molti degli operai furono trasferiti allo stabilimento SNIA di Colleferro."}
{"id": "2676227", "revid": "599013", "url": "https://it.wikipedia.org/wiki?curid=2676227", "title": "Kinga Maculewicz", "text": "Gioca nel ruolo di centrale.\nCarriera.\nLa carriera di Kinga Maculewicz inizia nel Racing Club de Cannes nel 1995. Con il club francese vince per quattro volte il campionato francese e la Coppa di Francia. Nonostante sia polacca di nascita, fa parte della nazionale francese dal 1994. Con la maglia \"bleu\", a differenza che col club, non ha mai raggiunto risultati di prestigio.\nNel 1999 si trasferisce in Italia, nel Volley 2000 Spezzano. In quattro stagioni non vince alcun trofeo, cos\u00ec decide di cambiare squadra. Nel 2003 va a giocare nel , ma anche nelle due stagioni trascorse in Romagna non vince alcun trofeo.\nNel 2005 arriva la svolta, Kinga viene ingaggiata dalla Robursport Volley Pesaro, di cui diventa anche la capitana. In due stagioni con la squadra bianco-rossa, riesce a vincere il primo trofeo italiano, la Supercoppa italiana, ed il primo trofeo internazionale, la Coppa CEV 2005-06.\nNell'estate del 2007 si trasferisce in Spagna, al Club Voleibol \u00cdcaro Palma per stare vicina al marito, anch'esso trasferitosi in Spagna per giocare in una squadra di Palma de Maiorca. L'avventura spagnola le d\u00e0 la possibilit\u00e0 di giocare la finale di campionato, ma viene sconfitta dal CAV Murcia 2005.\nAl termine della stagione 2007-08, Kinga deve nuovamente cambiare squadra per stare vicina al marito. In questa occasione i due si trasferiscono in Turchia, dove Kinga viene ingaggiata dal Vak\u0131fBank G\u00fcne\u015f Sigorta Spor Kul\u00fcb\u00fc, club di Istanbul. Nelle due stagioni trascorse col club turco, riesce a disputare due volte la CEV Champions League, venendo eliminate in entrambe le occasioni negli spareggi di qualificazione per la final-4, e gioca la finale di Coppa di Turchia e del campionato turco, perdendo in entrambe le occasioni contro il Fenerbah\u00e7e Spor Kul\u00fcb\u00fc.\nNel 2010 si trasferisce al Trefl Pi\u0142ka Siatkowa di Sopot in Polonia.\nVita privata.\n\u00c8 sposata col pallavolista spagnolo Enrique de la Fuente."}
{"id": "2676234", "revid": "109145538", "url": "https://it.wikipedia.org/wiki?curid=2676234", "title": "Guzm\u00e1n Salazar", "text": "Biografia.\nHa partecipato ai Giochi della XX Olimpiade di Monaco di Baviera nel 1972 ed ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676235", "revid": "28191724", "url": "https://it.wikipedia.org/wiki?curid=2676235", "title": "Mini-Uzi", "text": ""}
{"id": "2676236", "revid": "944090", "url": "https://it.wikipedia.org/wiki?curid=2676236", "title": "Vovousa", "text": "Vovousa (, in arumeno: \"Baiesa\" o \"Baiasa\") \u00e8 una ex comunit\u00e0 della Grecia nella periferia dell'Epiro (unit\u00e0 periferica di Giannina) con 179 abitanti secondo i dati del censimento 2001.\n\u00c8 stata soppressa a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compresa nel comune di Zagori.\nIl nome deriva probabilmente da \"Voiousa\" o \"Vovousa\" (nomi alternativi per il fiume chiamato in greco Aoos, da cui l'italiano Voiussa) connesso alla parola \"vous\" (greco: \u0392OY\u03a3) per \"toro\". Una zona di tori o di bestiame sarebbe chiamato vovous in greco, con la forma accusativa \"vovousa\" che ha sostituito il nominativo durante il periodo bizantino.\nGeografia fisica.\nVovousa si trova sul fiume Voiussa ed \u00e8 uno dei villaggi pi\u00f9 orientali di Zagori. Si trova vicino al Parco Nazionale di Valia Kalda. L'unico ponte ad arco in pietra di Misios \u00e8 stato costruito nel 1748 con una donazione da Alexis Mitsios da Vitsa.\nStoria.\nSecondo la tradizione, Vovousa nacque dall'unificazione di quattro villaggi pi\u00f9 piccoli. Fior\u00ec come membro della regione autonoma di Zagori durante l'occupazione turca ed era considerata una delle pi\u00f9 grandi della Zagorochoria. In passato, le principali occupazioni degli abitanti di Vovousa ruotavano attorno al bestiame, al commercio e ai trasporti.\nNel 1814 la cittadina fu saccheggiata per ordine di Al\u00ec Pasci\u00e0 e nello stesso anno fu colpita da un'epidemia. Dopo la sottomissione di Zagori ai turchi nel 1821, in seguito alla caduta di Al\u00ec Pasci\u00e0 e alla guerra d'indipendenza greca, Vovousa venne impoverita dalle incursioni albanesi e arriv\u00f2 ad essere quasi deserta. Segu\u00ec negli anni successivi una serie di incursioni predatorie e saccheggi subiti dall'insediamento delle truppe sultane nel 1829. Tutti questi disastri hanno portato ad un notevole calo della popolazione perch\u00e9 molte famiglie fuggirono nel regno greco ,in Macedonia e in Tracia. Mentre nel 1812 si stimava che 150 famiglie abitassero a Vovousa, pochi decenni dopo (nel 1856) se ne registravano solo 42. Alla fine del XIX secolo, clan rumeni invasero l'insediamento, mentre secondo le statistiche ottomane del 1895, la popolazione di Vovousa ammontava a 497 abitanti (269 uomini e 228 donne), suddivisi in 58 khanati fiscali. \nIntorno al 1900, Vovousa faceva parte del cosiddetto \"Vlachozagorou\" di Zagori orientale dove si parlava ancora la lingua Vlach. La disputa tra le fazioni greca e rumena port\u00f2 a tensioni, come l'assassinio dei fratelli belgi da parte di agenti rumeni, un'azione che fu poi vendicata nel 1909 da una rappresaglia dal Comitato continentale con lo sterminio degli 11 abitanti. Vovousa entr\u00f2 a far parte dello stato greco nel 1913, durante le guerre balcaniche. Segu\u00ec nel 1917 l'occupazione temporanea della comunit\u00e0 (insieme a gran parte dell'Epiro) da parte dell'esercito italiano nel contesto della prima guerra mondiale. La riconquista dell'area dalla Grecia provoc\u00f2 poco dopo la reazione dei romeno-valchiani, che dopo aver resistito armati nell'esercito greco, furono costretti a lasciare definitivamente Vovousa in quanto smascherati come coscienza nazionale rumena, ma anche come collaboratori di gli italiani (si stima che a quel tempo circa 10 famiglie rumeno-valache fuggirono in Albania). Allo stesso tempo, durante la prima met\u00e0 del XX secolo, un piccolo numero di famiglie di Sarakatsani si stabil\u00ec nell'insediamento. Durante i primi giorni della guerra greco-italiana, il villaggio abitato da circa 500 persobe fu catturato il 3 novembre 1941 dall'avanzata delle forze dell'esercito italiano. Il 6 aprile 1943 una quarantina di partigiani comunisti attacc\u00f2 il comando dei Carabinieri, uccidendo il vicebrigadiere modenese Tonino Fregni (insignito postumo della medaglia d'argento al valor militare) insieme ad altri 4 soldati e catturando i restanti militari italiani. Il villaggio fu bruciato dai tedeschi il 23 ottobre 1943.\n Dopo la guerra, la maggior parte degli abitanti di Vovousa si stabil\u00ec nei centri urbani."}
{"id": "2676237", "revid": "28191753", "url": "https://it.wikipedia.org/wiki?curid=2676237", "title": "UMP45", "text": ""}
{"id": "2676239", "revid": "115533", "url": "https://it.wikipedia.org/wiki?curid=2676239", "title": "JSTARS", "text": ""}
{"id": "2676240", "revid": "121171438", "url": "https://it.wikipedia.org/wiki?curid=2676240", "title": "Lucrezia Landriani", "text": "Biografia.\nLucrezia era la moglie del conte Gian Piero Landriani, cortigiano della corte ducale di Milano e amico fidato di Galeazzo Maria Sforza (1444-1476). Quest'ultimo era figlio di Francesco Sforza, duca di Milano e di Bianca Maria Visconti, duchessa di Milano ed erede della dinastia Visconti. Galeazzo Maria divenne a sua volta duca di Milano dopo la morte del padre avvenuta l'8 marzo del 1466.\nLucrezia nacque a Milano intorno all'anno 1440; non si hanno notizie riguardanti i suoi primi anni di vita e nemmeno sui suoi genitori.\nIn un ritratto del pittore Piero del Pollaiolo attribuito a Lucrezia, essa appare molto bella, con biondi capelli, occhi azzurri ed eleganti lineamenti.\nEssa ebbe dal marito Gian Piero due figli:\nLucrezia divenne amante di Galeazzo Maria Sforza circa nell'anno 1460 e lo rimase per sedici anni, fino alla morte del Duca.\nEssi ebbero quattro figli:\nI figli che Lucrezia ebbe da Galeazzo Maria furono tutti legittimati e adottati dalla moglie del Duca, Bona di Savoia. Vennero introdotti nella corte ducalee furono affidati alle cure dalla nonna paterna Bianca Maria Visconti, la quale li educ\u00f2 all'arte della diplomazia, del governo e all'uso delle armi.\nIl 26 dicembre del 1476, Galeazzo Maria Sforza, vittima di una congiura, venne assassinato nella chiesa di Santo Stefano in Milano. Il maggiore dei figli avuti da Bona di Savoia, Gian Galeazzo Sforza, gli succedette come duca della citt\u00e0.\nLucrezia Landriani mor\u00ec in una data sconosciuta."}
{"id": "2676241", "revid": "254059", "url": "https://it.wikipedia.org/wiki?curid=2676241", "title": "Cacherano (famiglia)", "text": "I Cacherano, Cacayrano, De Cacairanis, De Caqueran, furono una famiglia nobile \"de hospitio\" appartenenti alle casane astigiane.\nCon l'aumento dei propri profitti ottenuti dal commercio e dal prestito di denaro su pegno, aumentarono in modo esponenziale il peso politico sulla citt\u00e0 ricoprendo cariche sia nell'ambito locale che nazionale. Avevano diritto di battere moneta nella zecca di loro propriet\u00e0 a Rocca d'Arazzo.\nSi trasferirono a Torino alla corte sabauda alla fine del XV secolo.\nOrigini e storia.\nGi\u00e0 nel XII secolo sono presenti nel ceto dirigente cittadino. Manfredo Cacherano della Rocca secondo Malfatto risulta il capostipite della famiglia, Roberto viene annoverato tra i consiglieri della citt\u00e0, fu fatto prigioniero nel 1174 dall'imperatore Federico Barbarossa con Enrico Asinari ed altri 38 consiglieri ed un centinaio di possidenti astigiani. Vennero liberati dietro il pagamento di un riscatto di cento lire.\nA Rocca d'Arazzo, feudo tradizionalmente appartenuto al vescovo di Asti, crearono un consorzio con le famiglie Della Rocca e De Arazzo.\nNel 1259 infatti, la presenza del credendario Giovanni de Ayracio Cacayranus, indica che l'hospicium creato dalle famiglie era gi\u00e0 attivo.\nRolando fu credendario nel 1204 e Guglielmo fu pi\u00f9 volte ambasciatore del comune (1212).\nAltri membri intrapresero la carriera giuridica o notarile. Francesco tra il XIII e XIV secolo fu notaio e procuratore in Asti; Bertramo divenne podest\u00e0 di Vercelli nel 1292.\nUn Rolando Cacherano risulta rettore della Societ\u00e0 dei Militi astigiani.\nL'attivit\u00e0 economica.\nLa famiglia manteneva alcuni banchi di pegno in Piccardia fino alla met\u00e0 del XIII secolo, poi si stabil\u00ec nei Paesi Bassi e in Borgogna (Besan\u00e7on e Montb\u00e9liard).\nManfredo Cacherano si stabil\u00ec a Bruges nel 1282 come commerciante. Nel 1306 Guglielmo prest\u00f2 denaro a Filippo d'Acaja.\nLe diramazioni.\nI Cacherano diedero origine a molti rami nobiliari.\nCacherano di Cavallerleone e Mombello.\nIl capostipite Pietrino si stabil\u00ec a Cavallerleone (Cuneo). Carlo Cacherano nel XVI secolo divenne magistrato sabaudo, ambasciatore alla Dieta Imperiale di Ratisbona, consigliere di Stato. Il figlio Giambattista ottenne parte di Cavallerleone e Mombello, con signoria Parziale. Filiberto Cacherano, figlio di Giambattista, Generale del Regno di Sardegna ottiene finalmente il titolo comitale su Mombello il 17 giugno 1662.\nCacherano di Villafranca e Cantarana.\nGiannandrea Cacherano di Osasco acquist\u00f2 il feudo di Villafranca nel 1619. Suo figlio Carlo, venne infeudato di Bellotto e Cantarana; spos\u00f2 Caterina Scarampi Crivelli nel 1621.\nCacherano di Rocca d'Arazzo e Lanzo.\nNel 1250 \u00e8 presente un Druino de Cacherano investito del contado di Rocca d'Arazzo. Nel 1439 Brunone \u00e8 nominato consigliere e cavaliere di Carlo VII di Francia. Da Brunone nasce Gerolamo che dar\u00e0 origine alla linea di Osasco e Giovanni Martino consignore di Osasco, Bricherasio e Rocca d'Arazzo. Da questo discender\u00e0 Carlo Emanuele che nel XVIII secolo fu colonnello nel Reggimento Monferrato, gran Maestro di Casa di Madama Reale e governatore della cittadella di Torino.\nGiovanni Cacherano ottenne dall'imperatore Carlo V il diritto di \"battere moneta\" nel 1538. Di questo privilegio i Cacherano non si avvalsero mai.\nCacherano d'Osasco.\n\u00c8 probabilmente il ramo pi\u00f9 celebre ed importante della famiglia. Da sempre fedeli a Casa Savoia, anche nei periodi di difficolt\u00e0, permisero alla famiglia di occupare cariche di preminenza nell'ambito politico piemontese.\nGiovanni nel 1531 fu uno dei testimoni durante la cessione della contea di Asti a Beatrice del Portogallo da parte del cognato Carlo V. Venne investito del governatorato di Cuneo e diresse l'assedio della citt\u00e0 contro i francesi nel 1536.\nOttavio Cacherano fu avvocato fiscale del contado di Asti e Ceva. Venne nominato senatore nel 1545. Dopo la Pace di Cateau-Cambr\u00e9sis venne investito del feudo di Coazzolo oltre a quello di Rocca d'Arazzo. Ricopr\u00ec la carica di secondo presidente del Senato di Piemonte e infine di gran cancelliere di Savoia.\nPolicarpo Vitaliano nel 1793 fu nominato Colonnello del Reggimento di Saluzzo e in questa veste sconfisse, nella guerra di Nizza nello stesso anno, i giacobini che ufficiosamente spalleggiati dalla Francia cercavano di \"liberare\" i territori sabaudi.\nQuesta vittoria che per l'epoca non fu marginale diede un'ulteriore spinta alla carriera del Cacherano. Nel 1796 fu Ispettore di Fanteria. Nel 1814 venne nominato comandante generale della Savoia Cavalleria e due anni dopo Generale d'Armata: in questa veste fu protagonista della riorganizzazione delle truppe di fanteria e cavalleria dopo l'impero Napoleonico.\nCacherano di Bricherasio.\nIl 4 marzo 1360, Amedeo VI di Savoia invest\u00ec Giorgio Cacherano da Asti del feudo di Bricherasio.\nUn suo discendente, Gianbattista, luogotenente generale, combatt\u00e9 nella battaglia dell'Assietta e fu vicer\u00e9 di Sardegna dal 1751 al 1755.Della famiglia hanno fatto parte fra gli altri il conte Emanuele Cacherano di Bricherasio, cofondatore della FIAT e dell'ACI e la pittrice Sofia di Bricherasio.\nLe abitazioni.\nLe case dei Cacherano si trovavano in Asti presso la porta di San Giuliano (nel Rione Santa Caterina), in contiguit\u00e0 con quelle degli Arazzo e dei Rocca e quando, dopo la sconfitta del partito ghibellino, la fazione dei De Castello fu costretta ad abbandonare la citt\u00e0, anche il consortile dei Cacherano fu costretto a lasciare le proprie abitazioni.\nIn seguito ebbero un palazzo in piazza San Martino davanti a quello dei Roero di Monteu, secondo il Gabiani di loro propriet\u00e0 fino al XVII secolo, tesi avvalorata dalle testimonianze contenute nei registri parrocchiali della chiesa di San Martino.\nStemma.\n\u00c8 probabile che gli smalti argento od oro accostati al colore nero, siano in Asti presenti nelle famiglie ghibelline, come gli Alfieri, Guttuari, Isnardi, Mazzetti, Troja, Turco.\nLo stemma ondato argento e nero, appartiene al periodo pi\u00f9 antico della famiglia ed \u00e8 cos\u00ec composto:\nScudo: Fasciato, innestato d'argento e di nero.\nCimiero: Regina vestita di tela d'oro, coronata d'oro, i lombi cinti di girelli d'azzurro, le maniche foderate dello stesso; tenente, colla destra, una colonna d'argento colla base e capitello d'oro, coronato dallo stesso.\nMotto: LEVETE.\nIn seguito la linea di Osasco, mantenendo al centro l'antico stemma alz\u00f2 un'arma cos\u00ec composta:\nScudo: Inquartato al 1\u00b0 e 4\u00b0 d'oro all'aquila coronata, di nero; al 2\u00b0 e 3\u00b0 di rosso a tre monticelli d'argento, sostenuti da un breve dello stesso, svolazzante in fascia carico del motto: MIT. ZEIT. In minuscolo gotico; ciascun monticello carico di una pianta di semprevivi al naturale e sul tutto di CACHERANO.\nSostegni: Due grifoni troncati d'oro e di nero affrontati tenenti l'artiglio interno sullo scudo, e coll'esterno uno scettro coronato d'oro."}
{"id": "2676245", "revid": "793215", "url": "https://it.wikipedia.org/wiki?curid=2676245", "title": "Mentre tutto scorre Palatour 2006", "text": "Mentre Tutto Scorre Palatour 2006 \u00e8 un tour dei Negramaro, iniziato il 23 dicembre 2005 a Fabriano e terminato il 17 marzo 2006 a Milano. Da questa esibizione \u00e8 stato ricavato il DVD \"MTV Live: Negramaro\". Segue l'uscita dell'album \"Mentre tutto scorre\".\nDate.\nDicembre 2005\nGennaio 2006\nFebbraio 2006\nMarzo 2006"}
{"id": "2676247", "revid": "256896", "url": "https://it.wikipedia.org/wiki?curid=2676247", "title": "I cosacchi di Zapori\u017e\u017eja scrivono una lettera al Sultano di Turchia", "text": ""}
{"id": "2676249", "revid": "149485", "url": "https://it.wikipedia.org/wiki?curid=2676249", "title": "Jos\u00e9 Arencibia", "text": "Palmar\u00e8s.\nIn carriera ha conseguito i seguenti risultati:"}
{"id": "2676250", "revid": "798140", "url": "https://it.wikipedia.org/wiki?curid=2676250", "title": "Antonia Maury", "text": "Biografia.\nDi antica discendenza portoghese, era nipote degli astronomi John William Draper (suo nonno materno) e Henry Draper (suo zio materno).\nSi laure\u00f2 in fisica al Vassar College di New York nel 1887, poi cominci\u00f2 a lavorare all'Harvard College Observatory, dove studi\u00f2 la spettrografia stellare, pubblicando un catalogo di classificazioni stellari nel 1897: \"Spectra of Bright Stars Photographed with the 11-inch Draper Telescope as part of the Henry Draper Memorial\"\nEdward Pickering, allora direttore dell'osservatorio, era in disaccordo con tale sistema di classificazione, portando alle dimissioni della Maury. Tuttavia, Ejnar Hertzsprung si rese conto del valore di questa classificazione, adottandola per elaborare la parte del Diagramma Hertzsprung-Russell relativa alla stelle giganti e alle stelle nane.\nNel 1908 Antonia Maury torn\u00f2 all'osservatorio di Harvard. Il lavoro pi\u00f9 importante di questo periodo \u00e8 considerato lo studio spettrografico della stella binaria Beta Lyrae: \"The Spectral Changes of Beta Lyrae\", pubblicato nel 1933."}
{"id": "2676256", "revid": "1645873", "url": "https://it.wikipedia.org/wiki?curid=2676256", "title": "Drvar", "text": "Drvar (in cirillico \u0414\u0440\u0432\u0430\u0440; in passato Titov Drvar, \u0422\u0438\u0442\u043e\u0432 \u0414\u0440\u0432\u0430\u0440) \u00e8 una citt\u00e0 ed un comune bosniaco del Cantone della Bosnia Occidentale, nella Federazione di Bosnia ed Erzegovina con 7.506 abitanti al censimento 2013 situato sulla strada tra Bosansko Grahovo e Bosanski Petrovac, anche vicino a Glamo\u010d.\nEtimologia.\nIl nome Drvar deriva dalla parola serbo-croata 'drvo' che significa legno. Durante la Repubblica Socialista Federale di Jugoslavia, Drvar venne chiamato \"Titov Drvar\" in onore di Josip Broz Tito.\nSociet\u00e0.\nEvoluzione demografica.\nDati del gennaio 2007 dell'Alto Commissariato delle Nazioni Unite per i Rifugiati\nTotale - \nLa citt\u00e0 di Drvar aveva abitanti nel 1991, e comprendeva:\nLocalit\u00e0.\nNel 1991, il comune di Drvar comprendeva 38 localit\u00e0:"}
{"id": "2676257", "revid": "149485", "url": "https://it.wikipedia.org/wiki?curid=2676257", "title": "Ram\u00f3n Infante", "text": "Palmar\u00e8s.\nIn carriera ha conseguito i seguenti risultati:"}
{"id": "2676260", "revid": "339392", "url": "https://it.wikipedia.org/wiki?curid=2676260", "title": "Bacini artificiali", "text": ""}
{"id": "2676261", "revid": "28192087", "url": "https://it.wikipedia.org/wiki?curid=2676261", "title": "Serbatoio di Krasnodar", "text": ""}
{"id": "2676264", "revid": "149485", "url": "https://it.wikipedia.org/wiki?curid=2676264", "title": "Leonardo Mackenzie", "text": "Palmar\u00e8s.\nIn carriera ha conseguito i seguenti risultati:"}
{"id": "2676266", "revid": "28192143", "url": "https://it.wikipedia.org/wiki?curid=2676266", "title": "Cosacchi del Kuban", "text": ""}
{"id": "2676268", "revid": "149485", "url": "https://it.wikipedia.org/wiki?curid=2676268", "title": "Ricardo Cabrera", "text": "Palmar\u00e8s.\nIn carriera ha conseguito i seguenti risultati:"}
{"id": "2676269", "revid": "28192173", "url": "https://it.wikipedia.org/wiki?curid=2676269", "title": "Distretto di Belore\u010densk", "text": ""}
{"id": "2676277", "revid": "110157", "url": "https://it.wikipedia.org/wiki?curid=2676277", "title": "Belore\u010denskij rajon", "text": "Il Belore\u010denskij rajon () \u00e8 un rajon del Kraj di Krasnodar, nella Russia europea; il capoluogo \u00e8 Belore\u010densk."}
